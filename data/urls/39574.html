﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 270<br>Hüküm no: 282<br>Orijinal metin no: [54b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kokina bt. Françesko’nun küçük oğlu Françesko’nun Nikola v. Sirol’un oğlu ve varisi olduğu</b><br><br>Mahmiye-i Galata tevâbi‘inden Tatavla nâm karyede sâkine olan Kokina bt. Françeşko nâm nasrâniye tarafından vech-i âtî üzere da‘vâ ve husûmete mahzar-ı hasm-ı câhidde sâbitü’l-vekâle vekîli olup ve mezbûre Kokina’nın sadrî oğlu hâzır bi’l-meclis Françesko nâm sagīrin tesviye-i umûru için cânib-i şer‘den mansûbe vasîsi olan Margarite bt. Yani nâm zimmiye Dîvân-ı âlî -dâme mahfûfen bi’l-me‘âlî-’de mahmiye-i mezbûre dâhilinde Bereketoğlu mahalesinde sâkin iken mürd olan Nikola v. Sirol nâm zimmînin sulbî kebîr oğlu Piyaro nâm zimmîyi mahfil-i kazâya ihzâr ve üzerine takrîr-i da‘vâ edip müvekkile-i mezbûre hâlik-i merkūmun helâkine değin zevcesi olup ve vasîsi olduğum sagīr-i mezkûr zevcesi müvekkile-i merkūmeden tevellüd etmiş sulbî oğlu olmağla cümle terekesi zevcesi müvekkilem mezbûre Kokina’ya ve oğulları mezbûrân Piyaro ve Françeşko’ya bi’l-inhisâr intikāl etmiş iken merkūm Piyaro terekesinin cümlesini kabz ve zabt edip hissesinden mâ‘adâ müvekkile-i mezbûrenin ve sagīr-i merkūmun hisse-i şer‘iyyelerine dahi bi-gayr-i hakkın vaz‘-ı yed etmişdir hâlâ müvekkile-i mezbûrenin ve sagīr-i merkūmenin hisselerini vekâlet ve vesâyetim hasebiyle taleb ederim dedikde gıbbe’s-suâl merkūm Piyaro cevâbında fi’l-hakīka müvekkile-i mezbûre bundan akdem babam hâlik-i mezbûrun zevcesi idi lâkin yevm-i helâkinden otuz üç ay mukaddem bin otuz senesi el-Muharremü’l-harâmında talâk-ı selâse ile tatlîk edip ve sagīr-i mezbûr Françeşko müvekkile-i mezbûre yevm-i tatlîkden iki sene tecâvüzünden sonra tevellüd etmeğle sagīr-i mezbûr hâlik-i mezbûrun firâşında tevellüd etmiş sâbitü’n-neseb veled-i sulbîsi olmayıp ve ber vech-i meşrûh mezbûre Kokina’yı hâlik-i mezbûr şehri mezkûrda talâk-ı selâse ile tatlîk eylediğini yedinde olan hüccet-i şer‘iyye nâtıka olduğu üzere hâkimü’ş-şer‘ huzûrunda vech-i şer‘î üzere isbât dahi etmiş idim binâen alâ zâlik benden gayri vârisi olmayup cümle terekesi bi’l-inhisâr bana intikāl etmeğle mecmû‘ terekesine vaz‘-ı yed eyledim deyü da‘vâyı def‘ edicek vekîl-i mezbûra dahi istintâk olundukda i‘âde-i kelâm edip fi’l-vâki‘ müvekkile-i mezbûre Kokina’yı hâlik-i merkūm yevm-i helâkinden otuz üç ay mukaddem şehri mezbûrda talâk-ı selâse ile tatlîk etmiş idi lâkin talâk-ı mezkûrdan sonra sene-i mezbûre Cumâdelûlâsı evâilinde müvekkile-i mezbûreyi Yani nâm zimmî tezevvüc edip ba‘de’d-duhûl tatlîk eyledikden sonra sene-i mezbûre Şa‘bânı evâilinde geri hâlik-i mezbûr beş bin akçe mehr-i müeccel ile tezevvüc edip hîn-i helâkına değin taht-ı nikâhında idi ve sagīr-i mezbûr hâlik-i mezkûrun sâniyen tezevvücünden bir sene sonra firâşında tevellüd etmişdir deyü da‘vâyı def‘ edicek gıbbe’l-inkâr ve akībe’l-istişhâd udûl-i müslimînden Abdullah Halife b. Abdüllatif el-imâm ve Ahmed b. Ali el-müezzin ve Mehmed Bey b. Abdullah er-râcil li-ecli’ş-şehâde hâzırân olup fi’l-hakīka hâlik-i mezbûr müvekkile-i mezkûre Kokina’yı zevcesi iken zikr oluna bin otuz senesi el-Muharremü’l-harâmında talâk-ı selâse ile tatlîk eyledikden sonra sene-i merkūme Cumâdelûlâsı evâilinde mezbûr Yani tezevvüc edip ve ba‘de’l-halve ve’d-duhûl geri tatlîk edip ba‘dehû sene-i mezbûre Şa‘bânı evâilinde geri hâlik-i mezbûr beş bin akçe mehr-i müeccel ile tezevvüc edip ve sagīr-i mezkûr Françeşko hâlik-i mesfûrun sâniyen tezevvücünden bir sene sonra firâşında zevcesi mersûme Kokina’dan tevellüd etmiş sulbî oğludur ve müvekkile-i mezbûre hîn-i helâkine değin zevcesi ve vârisesidir işbu husûsa bu vech üzere şâhidleriz şehâdet dahi ederiz deyü edâ-i şehâdet-i şer‘iyye eylediklerinde ba‘de ri‘âyet-i şerâiti’l-kabûl şehâdetleri makbûle olup mûcebiyle müvekkile-i mezbûrenin ve sagīr-i mezkûrun verâsetlerine hüküm olunup muhallefâtından hisselerini teslîme tenbîh olundu.<br><br>Tahrîren fî-evâsıtı Zilka‘deti’l-harâm li-sene selâse ve selâsîn ve elf.<br><br>Şuhûdü’l-hâl: Fahrü’l-emâcid ve’l-a‘yân Ali Ağa b. Abdülmennân ser-çavuşân-ı Dergâh-ı âlî, zahrü’l-cüyûş Mustafa Çavuş b. Abdi, Ahmed Ağa b. reîsü’l-muhzırîn, İbrahim Çavuş b. Osman, el-Hâc Mahmud b. İsa, Mehmed Bey b. Mustafa ve gayruhüm.<br><br>Şehide fî-meclisi’ş-şer‘i’ş-şerîfi’r-racülâni’l-mu‘addilâni’l-müzekkiyân el-med‘uvân İbrahim b. Ali ve Süleyman b. Memi kilâhumâ min-medîne-i Bosna.</p>          <br><a title="Önceki sayfa" style="text-decoration:none" href="./ayrmetin.php?idno=39573"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39575"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o383"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>