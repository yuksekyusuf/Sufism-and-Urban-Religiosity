﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 499<br>Hüküm no: 513<br>Orijinal metin no: [75a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çavuş b. İbrahim’in Hasan Paşa’da olan alacağını ödemediği için Mustafa Bey aleyhine açtığı davada haksız olduğunun anlaşıldığı</b><br><br>Fazîletlü efendi hazretlerinin imzâsıyladır.<br><br>Mahmiye-i İstanbul’da Emin Bey mahallesinde sâkin fahrü’l-cüyûş Mehmed Çavuş b. İbrahim divan-ı ma‘delet-unvânda ma‘kūd mahfil-i kazâda sâbıkā atebe-i aliyyede başdefterdâr olup mahalle-i mezbûrede sâkin iken bundan akdem vefât eden Hasan Paşa’nın sulbî kebîr oğlu zikri câ’î menzilin hâriciyesine vâzı‘u’l-yed olan umdetü’l-a‘yân işbu râfi‘ü’l-kitâb Mustafa Bey mahzarında üzerine takrîr-i da‘vâ edip müteveffâ-yı mezbûr Hasan Paşa zimmetinde cihet-i kefâlet ve karzdan benim on sekiz bin dört yüz otuz yedi guruş ve Kasım Ağazâde Ali Ağa’nın sekiz yüz guruş ve Dergâh-ı âlî kapıcıbaşılarından Mustafa Ağa b. Mehmed’in üç bin iki yüz esedî guruş ve Süleyman Halil b. Derviş’in cihet-i deyn-i şer‘îden kırk yedi esedî guruş ve Memi Bey b. Ömer’in kırk riyâlî guruş ve merhûm Kara Çelebizâde Mahmud Efendi Vakfı’na üç bin üç yüz riyâlî guruş ve Mehmed b. Abdullah’ın elli kıt‘a riyâlî guruş hakkımız olmağla huzûr-ı hâkimü’ş-şer‘de herbirimiz hakkımız isbât edip ba‘de’t-tahlîf edâsına hükm-i şer‘î lâhık olmağın menkūl kısmı cemî‘ terekesini ma‘rifet-i hâkimü’ş-şer‘le mezbûr Mustafa Bey’in vekîli olan Memi Bey b. Ömer muvâcehesinde bey‘ olunup lâkin esmân-ı tereke-i menkūl düyûna vefâ etmediği ecilden müteveffâ-yı mezbûrun terekesinden olup mahalle-i mezbûrede vâki‘ bir tarafı Kürkçübaşı Vakfı’na ve bir tarafı bazen Sarıkcı Delina mülküne ve bazen Abdurrahman Paşa Vakfı’na ve bazen Pirlepelizâde Mehmed Efendi mülküne ve bazen İbrahim Çelebi b. Resûl mülküne ve bir tarafı tarîk-ı âmma müntehî hâricen ve dâhilen büyûtu hâvî mülk menzil semen-i misli ile bey‘i lâzım gelmişiken mezbûr Mustafa Bey düyûn-ı mezkûre için bey‘ etmeyip zikrolunan menzilin hâriciyesini cemî‘ müştemilâtı ile fuzûlen zabt ve kendi mülkü olmak üzere tasarruf eder suâl olunup düyûn-ı mezkûre için bey‘a mezbûr Mustafa Bey’e tenbîh olunmak matlûbumdur dedikde gıbbe’s-suâl mezbûr Mustafa Bey cevâbında fi’l-vâki‘ kaziyye bâlâda tafsîli mürûr ettiği üzeredir lâkin babam müteveffâ-yı mezbûr Hasan Paşa hâl-i sıgārımda sâlifü’z-zikr menzilin hâriciyesini cemî‘ müştemilâtı ile bin kırk yedi senesinde bana iki yüz bin akçeye bâtten bey‘ ve yine velâyeten kendi kabz ve semen-i mezbûru bana hibe ve temlîk etmişidi hatta bülûğumdan sonra hâl-i hayâtında ve kemâl-i sıhhatinde hâriciye-i mesfûre cemî‘ müştemilâtı ile oğlum mezkûr Mustafa Bey’in mülk ve hakkıdır benim için onda hak bâkī kal[ma]mışdır deyu kirâren ve mirâren ale re’si’l-işhâda ikrâr ve ben dahi tasdîk eylemişimdir ol vechile zikrolunan hâriciye benim mülk-i mahz-ı sahîhimdir ona binâen zabt u tasarruf ederin deyu def‘le mukābile edicek gıbbe’l-istintâk ve’l-inkâr mezbûr Mustafa Bey’den def‘-i mezbûrunu mübeyyine beyyine taleb olundukda udûl-i Müslimînden olup bi’l-fi‘il atebe-i aliyye-i sultâniyyede başdefterdâr olan umdetü erbâbi’l-inşa ve’l-inşâd zübdetü’l-ekârim ve’l-emcâd [emâcid] hâfizu hazâini’l-Osmaniyye zâbitü’l-emvâli’s-sultâniyye Mehmed Efendi ve hâlâ Anadolu defterdârı olan iftihârü’l-emâcid ve’l-ekârim câmi‘u’l-mehâmid ve’l-mekârim Rıdvan Efendi b. Abdürrahim nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müteveffâ-yı mezbûr Kara Hasan Paşa hâl-i hayâtında ve kemâl-i akl ve sıhhatinde salilfü’z-zikr menzilin hâriciyesi cemî‘ müştemilâtı ile oğlum Mustafa Bey’in mülk ve hakkıdır benim için hâriciye-i mesfûrede hak bâkī kal[ma]mışdır deyu kirâren ve mirâren huzûrumuzda ikrâr ve bizi işhâd ve mezbûr Mustafa Bey dahi tasdîk eyledi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olmağın mûcebince ba‘de’l-hüküm mâ-vaka‘a bi’t-taleb ketb olundu.<br><br>Fî evâhiri Zilka‘deti’ş-şerîfe li-sene 1067.<br><br>Şühûdü’l-hâl: İvaz Ağa ser-muhzırân, Ali Ağa el-cündi, Mehmed Ağa b. Mustafa çaşnigir, İbrahim Çelebi, İbrahim Beşe b. Şa‘ban, Mustafa Bey b. Musa, Mustafa Bey el-cündi.</p>          <br><a title="Önceki sayfa" style="text-decoration:none" href="./ayrmetin.php?idno=40791"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40793"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b499"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o838"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>