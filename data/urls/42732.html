﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 478<br>Hüküm no: 626<br>Orijinal metin no: [129a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boşandığı eşine borcunu ödemesi için Mustafa’ya tenbihte bulunulması</b><br><br>Bâ-mühr-i efendi,<br><br>Ma‘rûz,<br><br>Arzuhâl sâhibesi olup zâtı ta‘rîf-i şer‘î ile mu‘arrefe olan Hâce Zeyneb bt. Abdurrahman dîvân-ı âlîlerinde ma‘kūd meclis-i şer‘-i münîrde sâbıkā zevci derûn-ı arzuhâlde mezkûrü’l-ism es-Seyyid el-Hâc Mustafa b. Ahmed mahzarında mezbûr es-Seyyid el-Hâc Mustafa’ya bundan akdem zevciyyet beynimizde kāime iken mecmû‘u on yedi bin beşyüz guruş kıymetli ber-mûceb-i defter-i müfredât eşyâ-i ma‘lûmemi yedimden ahz u kabz ve ol mikdâr guruşa âhara bey‘ ve kabz-ı semen ve semeninden bir mikdârını müceddeden binâ olunan menzilime sarf ve mâ‘adâsını kendi masârıfına sarfla istihlâk edip hattâ işbu bin yüz yetmiş iki senesi Muharremi’nin onuncu günü Ağa Câmi‘i önünde mezbûr es-Seyyid el-Hâc Mustafa meblağ-ı mezkûrun dokuz bin beş yüz guruşunu kendi masârıfıma sarfla istihlâk eyledim, zimmetimde sana deynimdir tedrîcî edâ ederim deyü ikrâr etmekle taleb ederim deyü da‘vâ ve mezbûr es-Seyyid el-Hâc Mustafa cevâbında müdde‘iye-i mezbûrenin ber-minvâl-i muharrer ikrâr da‘vâsını ba‘de’l-inkâr müdde‘iye-i mezbûre Hâce Zeyneb vech-i muharrer üzre mezbûr es-Seyyid el-Hâc Mustafa’nın ikrârını lede’t-tezkiye şehâdetleri makbûle olan Karaki mahallesi ahâlîsinden Molla İbrahim b. Ahmed ve Esirci Kemal mahallesinden es-Seyyid Abdülgani b. es-Seyyid Mehmed şehâdetleriyle meclis-i ma‘kūd-ı mezkûrda vech-i şer‘î üzere isbât eyledikden sonra mezbûr es-Seyyid el-Hâc Mustafa, müdde‘iye-i mezbûre Hâce Zeyneb zikr olunan yatmiş iki senesi Saferi’l-hayrı’nın yirmi üçüncü Cumartesi günü Yağlıkçılar sûkunda Hüseyin Ağa Câmi‘-i şerîfi şadırvanı havlusunda senin yed ve zimmetinde bir akçe ve bir habbe hakkım ve alacağım olmayıp seninle da‘vâ ve nizâ‘ım yokdur deyüp âmme-i de‘âvîden zimmetimi ibrâ etmiş idi deyü muahhar târîhiyle ba‘de’d-def‘ ve’l-inkâr mezbûr es-Seyyid el-Hâc Mustafa def‘-i mezkûrunu isbâtdan izhâr-ı acz etmeğin talebiyle mezbûre Hâce Zeyneb’e vech-i şer‘î üzere yemîn verilip mezbûr es-Seyyid el-Hâc Mustafa def‘-i mezkûruyla bilâ-beyyine-i âdile bî-vech mu‘ârazadan ba‘de’l-men‘ mûcebiyle meblağ-ı mezkûr dokuz bin beş yüz guruşu müdde‘iye-i mezbûre Hâce Zeyneb’e edâ ve teslîme mezbûr es-Seyyid el-Hâc Mustafa’ya tenbîh olunduğu huzûr-ı âlîlerine i‘lâm olundu.<br><br>Fî 22 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42731"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42733"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b478"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>