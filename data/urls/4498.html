﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 229<br>Hüküm no: 219<br>Orijinal metin no: [29a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Fazıl b. Hacı Ahmed’in, Haremeyn-i şerifeyn mukataacısı Hacı İbrahim Efendi b. Mehmed’den aldığı borca karşılık evini rehin verdiği</b><br><br>Mahmiye-i İstanbul’da Yenikapı dâhilinde Çukur Mahallesi sükkânından Halil Fazıl b. el-Hâc Ahmed nâm kimesne meclis-i şer‘-i şerîf-i enverde sâbıkā Haremeyn-i şerîfeyn şerrefehümallâhu te‘âlâ mukāta‘acısı olan el-Hâc İbrahim Efendi b. Mehmed tarafından husûs-ı âti’l-beyânı tasdîka vekîl olduğu İmâm İbrahim Efendi b. Mehmed ve es-Seyyid Abdurrahman Efendi b. es-Seyyid Abdullah şehâdetleriyle şer‘an sâbit olan Mehmed Ağa b. el-Hâc Mustafa mahzarında ikrâr ve takrîr-i kelâm edip müvekkil-i mûmâ-ileyh İbrahim Efendi’ye cihet-i karz-ı şer‘îden yedi yüz on beş guruş deynim olup meblağ-ı mezbûr mukābelesinde mahalle-i mezkûrede vâki‘ bir tarafdan Ali Ağa nâm kimesne mülkü ve bir tarafdan imâma meşrûta vakıf menzil ve bir tarafdan el-Hâc Halil mülkü ve bir tarafdan tarîk-i âm ile mahdûd hâriciye ve dâhiliyede büyût-ı adîdeyi ve kenîf ve bi’r-i mâ ve havluyu müştemil mülk menzilimi cümle müştemilâtıyla müvekkil-i mezbûr İbrahim Efendi’ye târih-i kitâbdan doksan bir gün tamamına değin rehin vaz‘ ve teslîm ol dahi ber-vech-i meşrûh irtihân ve kabûl ve tesellüm ve kabz eyledi inşâallâhi’l-mevlâ ecel-i mezkûr hulûlünde deyn-i mezkûru müvekkil-i mûmâ-ileyhe edâ ve teslîm ve fekk-i rehn etmek üzere ta‘ahhüd eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 15 <<aşer>> min-Cumâdelûlâ sene 1121<br><br>Şuhûdü’l-hâl: Muslu Ağa Silahşor-ı şehriyârî, Mustafa Efendi b. Mehmed, es-Seyyid Abdurrahman Efendi b. es-Seyyid Abdullah, Ali usta-i Bahçe-i Ayvansaray, Pertevzâde Ali Ağa b. Mehmed, İsmail Çelebi b. Mehmed, Mustafa Çelebi [b.] Şa‘ban, Hüseyin b. Hasan ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4497"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4499"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>