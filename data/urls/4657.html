﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 350<br>Hüküm no: 378<br>Orijinal metin no: [51b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe b. Mehmed’in evini istiğlal yolu ile Dergâh-ı âlî yeniçerileri Yirmi Beşinci Cemâati odası para vakfına satıp tekrar kiraladığı</b><br><br>Mahmiye-i İstanbul’da Keçeci Pîrî Mahallesi’nde sâkin Hüseyin Beşe b. Mehmed nâm kimesne mahfil-i kazâda Dergâh-ı âlî yeniçerilerinin Yirmi beşinci Cemâ‘ati’ne mahsûs oda mühimmâtına mevkūfe nukūdun bi’l-fi‘il mütevellîsi olan işbu râfi‘u’l-kitâb Ahmed Beşe b. Abdullah nâm kimesne mahzarında ikrâr ve takrîr-i kelâm edip mahalle-i mezbûrede vâki‘ bir tarafdan yine mahalle-i mezbûre mescid-i şerîfi vakfı musakkafâtından olup ( ) tasarrufunda olan menzil ve bir tarafdan Ahmed Efendi menzili ve bir tarafdan Halimzâde kerîmesi bahçesi ve bir tarafdan tarîk-i âm ile mahdûd büyût-ı adîdeyi müştemile mülk menzilimi mezbûr Ahmed Beşe’ye bi-tarîkı’l-istiğlâl kırk guruşa bey‘ ve teslîm ol dahi mâl-ı vakf-ı mezbûr ile bi’t-tevliye iştirâ ve tesellüm edip semeni olan meblağ-ı mezbûr kırk guruşu mütevellî-i mezbûr yedinden tamamen ahz u kabz eylediğimden sonra mütevellî-i mezbûr yine menzil-i mezkûru gıbbe’t-tahliyyeti’ş-şer‘iyye ve’t-tekābuzi’l-mer‘î târih-i kitâbdan bir sene tamamına değin yine bana altı guruşa bi’t-tevliye îcâr [52a] ve teslîm ben dahi istîcâr ve tesellüm eyledim dedikde gıbbe’t-tasdîkı’l-mer‘î mezbûr Hüseyin Beşe mahfil-i kazâda Ali Ağa b. Yusuf mahzarında ikrâr ve takrîr-i kelâm edip menzil-i mezbûr hakīkatde rehin ve meblağ-ı mezbûr deyn olmağla asl-ı mâl-ı mezbûr kırk guruş ile ücret-i mezkûre altı guruş ki cem‘an kırk altı guruşu müddet-i mezbûre tamamında edâ müyesser olmaz ise menzil-i mezbûru semen-i misli ile âhara bey‘ ve kabz-ı semene ve semen-i mezbûrdan deyn-i mezbûru edâ ve fazla kalır ise bana îsâle ve mezbûrun mütevakkıf olduğu umûrun küllîsine akd-i rehnde meşrûta küllemâ azeltüke fe-ente vekîlî mazmûnu üzere azl ve in‘izâlden masûne vekâlet-i devriye ile mezbûr Ali Ağa’yı tarafımdan vekîl ve nâib-i menâb nasb u ta‘yîn eyledim dedikde ol dahi vekâlet-i mezbûreyi kabûl ve merâsimini edâya müte‘ahhid olmağın mâ-vaka‘a bi’t-taleb ketb olundu.<br><br>Fî 7 min-Cumâdelâhire sene 1121<br><br>Şuhûdü’l-hâl: el-Hâc Mustafa b. Ömer, İbrahim Efendi b. el-Hâc Mustafa, Mehmed Çelebi b. Osman, İsmail Çelebi b. İbrahim, Ahmed Efendi b. Osman, Mustafa Çelebi b. Şa‘ban, Ali b. Bâli, Abdülkerim b. Ahmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4656"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4658"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b350"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>