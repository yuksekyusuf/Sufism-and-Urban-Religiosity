﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 265<br>Hüküm no: 295<br>Orijinal metin no: [57b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Abdünnebi’nin eşi Fatıma Hanım’ın terekeden hissesine isabet eden miktarı teslim alması</b><br><br>Husûs-ı âti’z-zikrin mahallinde tahrîri iltimâs olunmağın savb-ı şer‘-i şerîfden Mevlânâ Hasan Efendi irsâl olunup ol dahi hâlâ Anadolu kādı‘askeri olan a‘lemü’l-ulemâi’l-izâm fazîletli Mustafa Efendi hazretlerinin mahmiye-i İstanbul’da Sultan Selim Hân hazretlerinin binâ buyurdukları câmi‘-i şerîf kurbünde vaki‘ sa‘âdet-hânelerine varıp zeyl-i kitâbda muharrerü’l-esâmî olan Müslimîn huzûrunda akd-i meclis-i şer‘-i şerîf eyledikde vilâyet-i Anadolu’da Çankırı sancağında Milan kazâsına tâbi‘ Eyübözü nâm karye ahâlîsinden olup bundan akdem müşârün-ileyh Mustafa Efendi hazretlerinin kethüdâları iken vefât eden Abdünnebi Ağa b. Abdünnebi’nin verâseti li-ümmin kız karındaşı Fâtıma ile li-ebeveyn ammi oğlu Şa‘bân b. Şa‘bân’a münhasıra olduğu şer‘an sâbit oldukdan sonra mezbûre Fâtıma Hatun meclis-i ma‘kūd-ı mezbûrda tereke-i müteveffâ-yı mezbûra vâzı‘u’l-yed olan bâ‘isü’l-kitâb Derviş Ağa b. Mehmed muvâcehesinde ikrâr ve takrîr-i kelâm edip müteveffâ-yı mezbûrun terekesinden altı sehmden bir sehm hisse-i irsiye-i şer‘iyyeme isâbet eden yirmi esedî guruş ve yüz yirmi atîk semen ve bir dülbend ve bir çintiyân ve bir şal [ve] üç top bogasi ve bir Şam alacası ve bir çift? cedîd beledî döşeği müşârün-ileyh Derviş Ağa yedinden ahz u kabz edip tereke-i müteveffâ-yı mezbûra müte‘allıka âmme-i hukūk-ı ma‘lûme ve mechûle [58a] da‘vâsından müşârün-ileyh Derviş Ağa’nın zimmetini ibrâ-i âmm-ı kāt‘u’n-nizâ‘ ile ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 23 min-Recebi’l-ferd li-sene 1081.<br><br>Şuhûdü’l-hâl: Emrullah Efendi el-kādı, Ramazan Efendi b. İsa, Ali b. Maden?, İbrahim Çelebi b. Abdullah, Mehmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=2612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>