﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 248<br>Hüküm no: 344<br>Orijinal metin no: [37b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musa Çavuş, Düğmecibaşı ve Cami-i kebîr mahallelerinde ikâmet edip komşularını rahatsız edenlerden bazılarının kefile bağlandığı</b><br><br>Maʻrûz;<br><br>Sâdır olan fermân-ı âlîleri üzere taʻyîn buyrulan Kapıkethüdâsı Mustafa kulları maʻrifetiyle mahbûsen ihzâr olunan mezbûrların ahvâlleri sâkin oldukları mahalleleri ahâlîlerinden suâl olundukda Tonkarca Mustafa ve Kambur Mustafa nâm kimesnelerin sâkin oldukları Câmiʻ-i kebîr Mahallesi imamı efendi ve cemâʻatlerinden Hâfız es-Seyyid Mehmed ve Mustafa Usta ve Helvacı Süleyman ve Bardakcı Ali Beşe ve Zaʻîm Ahmed Ağa ve Molla İbrahim ve Mehter es-Seyyid Ali ve Hâfız Mehmed nâm kimesneler mezbûrânın hüsn-i hâllerin haber verip nefislerine ve hîn-i mütâlebede ihzârlarına her biri kefîl olup ve Çıkrıkcı Halil’in dahi sâkin olduğu Düğmecibaşı Mahallesi İmamı Mustafa Efendi ve Müezzini Molla Mustafa ve cemâʻatlerinden Yusuf ve Süleyman ve Mustafa Beşe ve Mahmud Bey ve Mehmed Kethüdâ ve İbrahim Beşe ve Vekilharc Ahmed Beşe ve İmamzâde Mehmed ve Mehter İbrahim ve İsmail Odabaşı ve Na‘lband İsmail ve Na‘lband Ahmed Beşe ve es-Seyyid Süleyman Kethüdâ nâm kimesneler mezbûr Çıkrıkcı Halil beş altı aydan berü şürb-i hamr etmemeğe tevbe ve istiğfâr edip ve el-yevm ırzıyla mukayyeddir deyü hüsn-i hâlini ihbâr, mezbûrun nefsine ve hîn-i mütâlebede ihzârına kefîller olup ve Kambur İsa’nın sâkin olduğu Musa Çavuş Mahallesi ahâlîsinden mezbûr Kambur İsa akrabâsından birbirlerine nâ-mahremler ile zîk menzilde otururlar deyü ihrâcını iltimâs ve Berber Mustafa’nın sâkin olduğu Düğmecibaşı Mahallesi ahâlîleri mezbûr Berber Mustafa mahallemize dört ay mukaddem gelip sâkin olup mechûlü’l-etvâr olmağla ihrâcını iltimâs eylediklerinde mezbûrân İsa ve Berber Mustafa’nın mahallelerinde ikāmet etmeyip çıkmak üzere müteʻahhid oldukları tescîl olunup huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî selh-i min-Şevvâli’l-mükerrem li-sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17296"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17298"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o734"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>