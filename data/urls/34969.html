﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 361<br>Hüküm no: 316<br>Orijinal metin no: [115-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mirliva Mustafa Paşa’nın borcunu ödemesi</b><br><br>12500 [guru]ş sulh<br><br>Ma‘rûz<br><br>Bâ‘isü’l-i‘lâm Ayvaz David v. Karabet zimmî meclis-i şer‘-i münîrde asâkir-i muntazama-i şâhâne mirlivâlarından es-Seyyid Mustafa Paşa b. es-Seyyid Ahmed Paşa tarafından husûs-ı âti’l-beyânda vekîl olduğu Osman Efendi b. Süleyman ve Halil Ağa b. İbrahim nâm kimesneler şehâdetleriyle ber-nehc-i şer‘î sâbit olan teba‘adan Abdullah Ağa b. Halil muvâcehesinde ben müvekkil-i mûmâ-ileyh es-Seyyid Mustafa Paşa’nın beher şehr ellişer guruş ücret tesmiyesiyle bin iki yüz elli dört senesi şehri Rebî‘ülâhiri gurresinden beri ayvazlık hizmetinde olup bu esnâda müvekkil-i mûmâ-ileyhin bi-şarti’r-rücû‘ emriyle umûr-ı ma‘lûmesine mâlımdan masrûfum olan bâ-tahvîl sekiz bin guruşdan bâkī yedi bin guruş ve yine bi-şarti’r-rücû‘ emriyle bâ-defter-i müfredât mahâll-i ma‘lûme-i sâireye mâlımdan masrûfum olan sekiz bin yedi yüz guruş ve ecr-i müsemmâ-yı mezkûremden bin iki yüz elli altı senesi Zilka‘de ve Zilhicce ve işbu sene-i mübâreke şehri Rebî‘ülâhiri’nde iktizâ eden cem‘an yüz elli guruş ki min-haysü’l-mecmû‘ müvekkil-i paşa-yı mûmâ-ileyh zimmetinde alacak hakkım olan on beş bin sekiz yüz elli guruşu hâlâ taleb ederim deyü tasaddî eylediğim da‘vâmdan bâ-tavassut-ı muslihîn vekîl-i mezbûr Abdullah ile kat‘an-li’n-nizâ‘ on iki bin beş yüz guruş üzerine bi’t-terâzî ba‘de-akdi’l-musâlaha ve’l-kabûl bedel-i sulh-ı mezkûr on iki bin beş yüz guruşu dahi bana edâya bi’l-vekâle ta‘ahhüd etmekle bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iye müte‘allika âmme-i de‘âvîden ben müvekkil-i mûmâ-ileyh es-Seyyid Mustafa Paşa’nın zimmetini ibrâ-i âmm-ı sahîh-i şer‘î ile ibrâ ve iskāt eylediğimde vekîl-i mezbûr dahi kezâlik husûs-ı mezkûra ve sâir cemî‘ hukūk-ı şer‘iye müte‘allika âmme-i de‘âvîden benim zimmetimi ibrâ-i âmm-ı sahîh-i şer‘î ile müvekkili mûmâ-ileyhe izâfetle bi’l-vekâle ibrâ ve iskāt ve tarafeynden her birimiz ber-vech-i muharrer âharın ibrâsını asâleten ve vekâleten kabûl edip bu vechile kat‘-ı münâza‘a eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 2 Ca sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34968"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34970"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b361"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>