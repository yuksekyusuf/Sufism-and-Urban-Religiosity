﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 248<br>Hüküm no: 277<br>Orijinal metin no: [73b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ergenlik yaşına girmeden evlendirilen Ümmügülsüm’ün eşi Mehmed’den muhâlaa yoluyla boşandığı</b><br><br>Medîne-i Üsküdar’da Solak Sinan mahallesi sâkinelerinden sagīre Ümmügülsüm bt. Ahmed’in anası ve veliyyesi olup zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Hadîce bt. Ahmed nâm hatun meclis-i şer‘-i şerîf-i enverde sagīre-i mezbûrenin zevc-i dâhili işbu râfi‘ü’l-vesîka Mehmed b. Hüseyin b. Ömer nâm kimesne mahzarında bi’l-<<vekâle>>velâye ikrâr ve takrîr-i kelâm edip mezbûr Mehmed kızım sagīre-i mezbûrenin zevci olup beynlerinde hüsn-i zindegâneleri olmayıp hul‘a tâlibe olduğu ecilden mezbûrun zimmetinde mütekarrir ve ma‘kūdün-aleyh olan iki bin beş yüz akçe mehr-i müeccelinden ve nafaka-i iddet-i ma‘lûmesinden ben fâriğa olup ve me’ûnet-i süknâsı dahi kendi üzere [üzerine] olmak üzere hul‘ eyledim ba‘de’l-bülûğ hul‘-ı mezbûru tecvîz etmeyip mehr-i mezkûrunu zevci merkūmdan ahz ederse ben dâmine oldum dedikden sonra mezbûr Mehmed dahi hul‘-ı merkūmu ber-vech-i muharrer kabûl etmekle <<Ümmügülsüm>> sagīrenin bedel-i hul‘u mâl-ı nefsine izâfet edip yâhûd dâmine olucak hul‘ tâm olmağın mâ hüve’l-vâki‘ bi’t-taleb ketb olundu.<br><br>Fî ( ) sene 1150<br><br>Şuhûdü’l-hâl: Mustafa Bey b. Ahmed, Veli Bey b. Mehmed, İsa Bey b. Musa, Hasan Bey b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=52586"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52588"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o265"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>