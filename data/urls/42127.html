﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 78<br>Hüküm no: 21<br>Orijinal metin no: [5a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bayburt’un Melansa köyü halkının öşürlerini 1/5 yerine 1/10 olarak verme taleblerinin kabul edilmediği</b><br><br>Ma‘rûz,<br><br>Eyâlet-i Erzurum’da vâki‘ Bayburd kazâsı kurâlarından Melansa nâm karye ahâlîlerinden olan ashâb-ı arzuhâlden Mustafa b. Abdullah nâm kimesne ile re‘âyâ tâifesinden Donik v. Kiragos ve Pelos v. Ohan ve Asvador v. Apik ve Badik v. Melkon ve Toros v. Vartan ve Arotin v. Yosep ve Vartan v. Ohan ve Aleksan v. Kirkor ve Toman v. Oşki nâm zimmîler derûn-ı arzuhâlde ismi mezkûr Bayburd kal‘ası mustahfızânından üç bin beş yüz akçe yazı ile bâ-berât-ı âlî gedik timâr mutasarrıfları İsmail b. Mustafa ve bin yedi yüz on beş akçe hissedârı olan Mehmed b. Mustafa nâm kimesneler ile mahfil-i şer‘iyyâtda bi’t-terâzî terâfu‘larında merkūmân İsmail ve Mehmed Sipâhî hâlâ sâkin olduğumuz Melansa karyesinin sipâhileri olup kendi zirâ‘atımız ile hâsıl eylediğimiz mahsûlâtımızın sinîn-i mâziyede bi-gayr-ı hakkın kâh beşde bir ve kâh sekizde bir ben ahz ü ta‘şîr ve bu vechile bize gadr etmeleriyle hâsıl olan mahsûlâtımızın mücerred onda bir kîleden ziyâde ba‘de’l-yevm ta‘şîr etmemeleri için tenbîh olunmak murâdımızdır deyü ba‘de’d-da‘vâ ve’l-istintâk sipâhiyân-ı merkūmân cevâblarında işbu yedimizde olan sûret-i defter-i hâkānî ve kuyûdât mûcebince hîn-i tahrîrden beri karye-i mezkûrede arazi-i mîrîye zirâ‘at ve hırâset edenlerden zirâ‘atleriyle hâsıl eyledikleri hubûbâtdan gayr-ı ez-sâlâriye beher sene beşde bir keyl öşür alınagelmişdir deyü da‘vâ ve hakīkat-i hâl sipâhiyân-ı merkūmânın da‘vâları üzere olup öteden beri beşde bir keyl öşür alınageldiğini kazâ-i mezkûr ahâlîlerinden olup meclis-i şer‘de hâzırûn olan Molla Ali b. Hamza ve Yahya b. Mahmud ve Mustafa Bey b. Hasan ve Ömer b. Ali ve Osman b. Mehmed ve Salih Beşe b. Ömer ve Mehmed Beşe b. İbrahim ve diğer Salih Beşe b. Kahraman nâm kimesneler alâ-tarîkı’ş-şehâde muvâcehelerinde haber verdiklerinden sonra mûcebiyle sâlifü’l-beyân Melansa karyesi ahâlîleri ber-mûceb-i kuyûdât-ı mezkûre ve amel-i kadîm hâsıl eyledikleri hubûbâtın gayr-ı ez-sâlâriye beher sene beşde bir keyl öşrünü sipâhiyân-ı merkūmâna vermede adem-i muhâlefetlerine tenbîh olunduğu huzûr-ı âlîlerine i‘lâm olundu.<br><br>Fî 29 Cemâziyelâhire sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42126"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42128"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b078"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>