﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 261<br>Hüküm no: 213<br>Orijinal metin no: [83-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Avakim’in Yahudi David’deki alacağından kalan kısmını tecil ettiği</b><br><br>16000 [guru]ş tecîl<br><br>[Ma‘rûz]<br><br>Medîne-i Ebâ Eyyûbe’l-Ensârî’de Çömlekçiler civârında Akarçeşme nâm mahâlde ekmekçi olan derûn-ı arzuhâlde ismi mastûr Avakim v. Aznavur zimmî meclis-i şer‘-i hatîrde İstanbul’da Eğrikapı dâhilinde Molla Aşkī mahallesinde bakkāl olup arzuhâl eden David v. Mordehay Yahûdî muvâcehesinde mersûm David Yahûdînin sene-i sâbıkā Muharremi’l-harâmı gurresinden şehr-i sâbık Muharremi’l-harâm gāyetine gelince mâlımdan ve yedimden iştirâ ve kabz eylediği nân-ı azîz semeninin hesâbını gāyet-i şehr-i mezkûrda Yahûdî-i mersûm ile yegân yegân şühûd-ı galatdan ârî hesâb-ı sahîh ile rü’yet eylediğimizde lede’l-muhâsebe gayrı ez-teslîmât sahhe’l-bâkī cihet-i mezkûreden zimmetinde on altı bin dokuz yüz altmış üç guruş alacak hakkım zuhûr ettikde mersûm David Yahûdî meblağ-ı merkūm on altı bin dokuz yüz altmış üç guruş cihet-i mezkûreden zimmetinde bana deyni olduğunu ikrâr-ı kat‘î ile ikrâr dahi etmiş idi el-hâletü hâzihî meblağ-ı merkūm on altı bin dokuz yüz altmış üç guruşun dokuz yüz altmış üç guruşunu bana edâ ve teslîm etmekle mâ‘adâsı olan on altı bin guruşun işbu târih-i i‘lâmdan beş gün mürûrunda dört bin guruşunu dahi ve beş gün mürûrundan sonra beher yirmi bir gün hitâmında dörder bin guruşdan altmış üç günde on iki bin guruş vermekle cem‘an altmış sekiz gün müddetde deyn-i mezkûrunu tamamen bana edâ ve teslîm etmek üzere mersûm David Yahûdî’yi tecîl ve taksît eylediğimde ol dahi kabûl ve ber-minvâl-i meşrûh üzere edâ-i deyne ta‘ahhüd edip bu vechile kat‘-ı münâza‘a eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî-gurreti S sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34865"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34867"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>