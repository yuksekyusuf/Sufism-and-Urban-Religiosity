﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 82<br>Hüküm no: 38<br>Orijinal metin no: [9a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Efendi b. Sunullah’ın vârislerinin, Mikail v. Karabet aleyhine açtıkları alacak davasının mesnetsiz olduğu</b><br><br>Enfiye kâtibi veresesinin sarrafla adem-i iltifât, 1.800 guruş<br><br>Ma‘rûz[-ı dâ‘î-i devlet-i aliyyeleridir ki]<br><br>Derûn-ı arzuhâlde mezkûrü’l-ism olup medîne-i Üsküdar’da sâkin iken bundan akdem vefât eden enfiye kâtibi İsmail Efendi b. Sunullah’ın verâseti zevce-i metrûkesi Nefîse Hatun bt. Abdullah ile sulbî kebîr oğlu Hasan Ağa ve sulbiye kebîre kızları Âişe ve Fâtıma Hatunlara inhisârı tahakkukundan sonra ashâb-ı arzuhâlden zâtı mu‘arrefe merkūme Âişe Hatun nefsinden asâleten ve mezbûr Hüseyin Ağa kendi nefsinden asıl ve zevce-i mezbûre Nefîse Hatun ile mezbûre Fâtıma Hatun taraflardan husûs-ı âtîde vekîlleri olmak üzere meclis-i şer‘-i münîrde sarraf tâifesinden Beşmeş oğlu Mikail v. Karabet zimmî muvâcehesinde mûrisimiz babamız müteveffâ-i merkūmun hayâtında bundan akdem Eğin kasabasında hâlik olan Artin zimmî zimmetinde bâ-temessük karzdan matlûbu olan üç bin iki yüz seksen sekiz guruşdan bâkī bin sekiz yüz guruşu mûrisimiz müteveffâ-i mezbûr hayâtında hâlik-i mersûm Artin zimmîden kable’l-ahz mersûm Artin zimmî hâlik olmağla babamız merkūm İsmail Efendi hayâtında meblağ-ı mezkûr bin sekiz yüz guruşu hâlik-i mersûm Artin zimmînin zikr olunan Eğin kasabasında terekesine vâzı‘u’l-yed olan verese-i ma‘lûmesinden tahsîl içün ısdâr ettirdiği mahalli hâkimine hitâben bir kıt‘a emr-i âlîşânı hayâtında işbu sarraf-ı mesfûr Mikail zimmîye irâe eyledikde mesfûr Mikail’den meblağ-ı mezkûra damân ve iltizâmı mutazammın kelâm sâdır olmayup ancak sen şimdilik sabr eyle ben mahalline mektûb gönderip taht-ı râbıtaya idhâl ettiririm demesine binâen babamız merkūm dahi emr-i âlîşân-ı mezkûru mahalline göndermeyip tehîr edüp ve el-hâletü hâzihî meblağ-ı mezkûrun mahallinden tahsîli bize müte‘assir olmağla mücerred sarraf-ı mersûm babamız müteveffâ-i mezbûra hayâtında şimdilik sabr eyle ben mektûb gönderip taht-ı râbıtaya idhâl ederim dediğine binâen meblağ-ı mezkûr bin sekiz yüz guruşu babamız mütevaffa-yı merkūmun defter-i kassâmına idhâl içün sarraf-ı mezkûr Mikail zimmîden tahsîl olunması bizim verese-i sâire-i mezkûrenin murâdımızdır deyü takrîr-i meşrûhları üzere tasdîk eyledikleri da‘vâları şer‘an mesmû‘a ve iltifâta şâyân olmamağla da‘vâ-yı mezkûreleriyle sarraf-ı mersûm Mikail zimmîye bî-vech-i şer‘î mu‘ârazadan men‘ olundukları İstanbul Mahkemesi’nden huzûr [-ı âlîlerine i‘lâm olundu.]<br><br>Fî 17 Za sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32463"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32465"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>