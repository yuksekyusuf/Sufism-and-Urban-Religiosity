﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 110<br>Hüküm no: 20<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun bt. Abdülmennan’ın Tophane’deki ev enkazını ve arsasını Dilaver Ağa b. Abdülmennan’a sattığı</b><br><br>Mahrûse-i Galata muzâfâtından kasaba-i Tophâne’de Sakabaşı mahallesinden Fâtıma Hatun bt. Abdülmennan tarafından husûs-ı âti’z-zikre vekîl olup mezbûrenin zâtını ma‘rifet-i şer‘iye ile ârifân Nasuh Bey b. el-Hâc Abdurrahman ve el-Hâc Osman b. Abdülhalim şehâdetleri ile şer‘an vekâleti sâbite olan Siyavuş Bey b. Abdullah el-cündî meclis-i şer‘de işbu kitâbın sahibi umdetü’l-a‘yân el-Hâc Dilaver Ağa b. Abdülmennan tarafından zikri âtî husûsu tasdîka vekîl olup nehc-i şer‘î-i mu‘teber üzere vekâleti sâbite olan Sefer Ağa b. Mustafa mahzarında bi’l-vekâle ikrâr ve i‘tirâf edip müvekkilem mezbûre Fâtıma Hatun senede merhûm Yahya Paşa Vakfı’na bin seksen akçe ve merhûme Hasna Hatun Vakfı’na üç yüz altmış akçe mukāta‘a ile taht-ı tasarrufunda olup mahmiye-i İstanbul’da Bostancıbaşı Aliağa mahallesinde vâki‘ bir tarafdan ba‘zan Yesârî Mustafa Efendi tasarrufunda olan menzil ve ba‘zan mezbûr[e] Hasna Hatun Vakfı ve bir tarafdan Üveys Ağa veresesinin mülklerine ve iki tarafdan tarîk-i âm ile mahdûd muhterik menzil arsası üzerinde mevcûd mülküm olan enkāzı mezbûr[u] Hacı Dilaver Ağa’ya yirmi bin akçeye bâtten bey‘ ve teslîm ol dahi vech-i muharrer üzere iştirâ ve kabz ve tesellüm ve kabûl eyledikden sonra arsa-i mezbûreyi dahi vakfeyn-i mezbûreyn mütevellîsi ile merkūm Dilaver Ağa’ya yüz bin fıddî râyic fi’l-vakt akçe bedel mukābelesinde ferâğ ve tefvîz ol dahi vech-i muharrer üzere tefevvüz ve kabûl eyledikden sonra semen-i mezbûr yirmi bin akçe ve bedel-i mezkûr yüz bin akçe ki cem‘an yüz yirmi bin akçeyi merkūm el-Hâc Dilaver Ağa yedinden bi’t-tamam ahz u kabz eyledim. Ba‘de’l-yevm zikrolunan enkāz mülk-i müşterâsı ve arsa-i mesfûre hakk-ı müfevvazı olmuşdur. Merkūm Dilaver Ağa mutasarrıf olsun dedi dedikde gıbbe’t-tasdîkı’ş’şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-şehr-i Recebi’l-ferd li-sene isneyn ve seb‘în ve elf.<br><br>Şuhûdü’l-hâl: Fahrü’l-müderrisîn Mustafa b. Ahmed, fahrü’l-kuzât Hüseyin Efendi el-Burûsî, fahrü’l-müderrisîn Abdülkadir Efendi, eş-Şeyh Mustafa Efendi, efdalü efâzılü’l-müderrisîni’l-kirâm Mustafa Efendi, Seyyid Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=24906"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24908"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1065"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>