﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 128<br>Hüküm no: 118<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer’in kendisini bıçakla yaralayan Mustafa ile sulh olduğu</b><br><br>Medîne-i Üsküdar’da Evliyâ Hoca mahallesinde sâkin mecrûh Ömer b. Hüseyin b. Abdullah nâm kimesne tarafından ber-vech-i âtî sulh ve ibrâyı ikrâra vekîli olduğu Osman Beşe b. Mustafa ve Ahmed b. Ahmed nâm kimesneler şehâdetleriyle şer‘an vekâleti sâbit olan es-Seyyid Mehmed Çelebi b. Osman nâm kimesne meclis-i şer‘de müvekkili mezbûrun cârihi işbu râfi‘ü’l-vesîka el-Hâc Mustafa b. Mehmed b. Abdullah’ın zevcesi ve tarafından vekîl-i müsecceli Hadîce bt. Mahmud nâm hatun mahzarında bi’l-vekâle ikrâr ve takrîr-i kelâm edip mezbûr el-Hâc Mustafa târîh-i kitâbdan on iki gün mukaddem mahalle-i mezbûrda sokakda sağ küreği üzerinde ve sağ eli üzerinde siyâh kabzalı bıçak ile darb ve cerh etmekle müvekkilim mezbûr Ömer bundan akdem mûcib-i şer‘îsini merkūm el-Hâc Mustafa’dan taleb ve da‘vâ ve müdde‘âsını şuhûd-ı udûl ile isbât eylediğinden sonra cerh-i mezkûrun mûcib-i şer‘îsi bir sene tevkīf olunmuşidi el-hâletü hâzihi beynlerinde muslihûn tavassut edip müvekkilim mezbûr Ömer’i cârih-i merkūm el-Hâc Mustafa ile otuz altı guruş üzerine inşâ-i akd-i sulh eylediklerinde ol dahi ber-vech-i muharrer sulh-ı mezbûru kabûl ve bedel-i sulh olan meblağ-ı merkūm otuz altı guruşu yedinden tamâmen ahz u kabz eyledi fîmâ-ba‘d cerh-i mezkûra ve mâ-yehdüsü-minhe müte‘allıka âmme-i de‘âvîden ve kâffe-i mutâlebâtdan merkūm el-Hâc Mustafa’nın zimmetini ibrâ ve iskāt eyledik dedikde <<müdde‘âsı>> medfû‘u olan meblağ-ı merkūm otuz altı guruş mutâlebesinden müvekkilim mezbûrun zimmetini ibrâ ve iskāt eyledikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 9 [Zilhicce] sene 1150<br><br>Şuhûdü’l-hâl: İsa Bey b. Musa, Osman Bey b. Ahmed, Sarı Mehmed b. Halil, Veli Ağa Bey b. Mehmed, Süleyman Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=52427"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52429"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>