﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 141<br>Hüküm no: 56<br>Orijinal metin no: [19b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Mahmud Çelebi’nin oğlu Ahmed Ağa babasının İlya’daki alacağının ödenmesi için oğlu Hayim’e açtığı davada sulh olduğu</b><br><br>Husûs-ı âti’l-beyânın mahallinde tahrîri içün savb-ı şer‘de[n] bi’t-taleb irsâl olunan Mevlânâ Yahya Efendi b. el-merhûm Mustafa Efendi mahmiye-i İstanbul’da Süleymaniye mahallesinde es-Seyyid Ahmed Ağa b. el-merhûm es-Seyyid Mahmud Çelebi’nin menziline varıp zeyl-i sahîfede muharrerü’l-esâmî Müslimîn huzûrlarında akd-i meclis-i şer‘-i şerîf ettikde mezbûr es-Seyyid Ahmed Ağa asâleten ve li-ebin karındaşları es-Seyyid Hüseyin Ağa ve Şerife Zeyneb bintey el-mezbûr es-Seyyid Mahmud Çelebi b. el-Hâc Mehmed taraflarından müseccel vekîlleri olmağın vekâleten ve li-ebin kız karındaşı Şerife Râbia nâm sagīrenin vasiyy-i şer‘îsi olmağla vesâyeten meclis-i ma‘kūd-ı mezbûrda mahmiye-i Galata muzâfâtından Ortaköy’de sâkin Portukal cemâ‘atinden hâmilü’s-sifr Hayim v. İlya muvâcehesinde ikrâr ve takrîr-i kelâm edip babam merkūm es-Seyyid Mahmud Çelebi’nin merkūm Hayim’in babası olup bundan akdem hâlik olan merkūm İlya zimmetine işbu yedimde olan hüccet-i şer‘iyye nâtıka olduğu üzere eşyâ-i mütenevvi‘a bahâsından iki bin altı yüz yirmi guruş hakkı olup meblağ-ı mezbûrun iki bin elli guruşunu hüccet-i mezbûrede zahriye olunup bâkī kalan beş yüz yetmiş guruşa sen kefîl bi’l-mâl oldun deyü merkūm Hayim’den da‘vâ eylediğimde ol dahi bi’l-külliye inkâr ettikde benim husûs-ı mezbûre beyyinem olmayıp mezbûr Hayim yemîn etmek sadedinde iken husûs-ı mezbûrda sulh sagīr-i mezbûr hakkında nef‘-i mahz olmağın muslihûn tavassut edip da‘vâ-yı mezbûrumdan beni merkūm Hayim ile yüz elli guruşa sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yüz elli guruşu mezbûr Hayim yedinden bi’t-tamâm alıp kabz edip husûs-ı mezbûra müte‘allıka âmme-i da‘vâdan ve eymân-ı muhâsamâtdan asâleten ve vekâletim hasebiyle merkūm Hayim’in zimmetini ibrâ-i âmm-ı kâtı‘u’n-nizâ‘la ibrâ ve iskāt eyledim dedikde gıbbe’t-tasdîk merkūm Hayim dahi yine meclis-i ma‘kūd-ı mezbûrda mezbûr es-Seyyid Ahmed Ağa mahzarında ikrâr ve takrîr-i kelâm edip bâlâda mezkûr olan bedel-i sulh olan meblağ-ı mezbûr yüz elli guruşa müte‘allıka âmme-i da‘vâdan mezbûr es-Seyyid Ahmed Ağa’nın zimmetini ibrâ-i âm ile ibrâ ve iskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû İbrahim Çelebi b. Mehmed ve İbrahim b. Hasan ile meclis-i şer‘a gelip inhâ ve takrîr etmeğin mâ-vaka‘a kayd-şüd.<br><br>Fî 23 min-Muharrem sene 1110<br><br>Şuhûdü’l-hâl: Mehmed Efendi b. Ali İmâm, Ahmed Efendi b. Mehmed, Ahmed Ağa b. Abdullah, Abdulkadir Çelebi b. Mehmed, İsmail Ağa b. Mehmed, Mehmed Çavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=36999"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37001"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1225"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>