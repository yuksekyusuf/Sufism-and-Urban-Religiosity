﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 357<br>Hüküm no: 264<br>Orijinal metin no: [82a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Çelebi’nin cinlere karışıp mecnun olan Mahmud b. Veli b. Ali’den zorla aldığı parayı taksitle ödemeyi kabul ettiği</b><br><br>Medîne-i Bağdad-ı bihişt-âbâd’da Sabuncular mahallesinde sâkin olup cünûn-ı mutbık ile hâlâ mecnûn olan el-Hâc Mahmud b. Veli b. Ali nâm kimesnenin tesviye-i umûruna kıbel-i şer‘den mansûb vasîsi olan Bağdad Rûznâmçecisi es-Seyyid Ebûbekir Efendi b. Bali tarafından husûs-ı âti’l-beyâna vekîl-i müsecceli olan el-Hâc Mehmed Çelebi b. Receb meclis-i şer‘-i şerîf-i enverde es-Seyyid Ömer Çelebi b. es-Seyyid Mustafa mahzarında bi’l-vekâle ikrâr-ı tâm ve takrîr-i kelâm edip mezbûr es-Seyyid Ömer Çelebi <<b. es-Seyyid Mustafa mahzarında hâl>> gāib ani’l-meclis karındaşı Osman Ağa nâm kimesne Bağdad’da yeniçeri ağası iken medîne-i mezbûrda olmağla benim Ebûbekir Ağa nâm kimesne zimmetinde olan hakkıma sen kefîl oldun deyü müdde‘âsını isbât etmeksizin müvekkilim mûmâ-ileyh es-Seyyid Ebûbekir Efendi’nin vasîsi olduğu mezbûr el-Hâc Mahmud’u medîne-i mezbûrda yeniçeri ağası matbahına cebren habs ve kerh etdirip zevcesi Ayşe Hatun yediyle üç bin yedi yüz elli guruşunu bi gayr-ı hakkın ahz ve kendi mesârifine sarfla istihlâk eylediğinden sonra kable’l-ahz mezbûr el-Hâc Mahmud’a cünûn târî olup meblağ-ı mezbûr es-Seyyid Ömer Çelebi zimmetinde kalmağın işbu yedimde olan hüccet-i şer‘iyye mûcebince bundan akdem müvekkilim mezbûr meblağ-ı mezbûr üç bin yedi yüz elli guruşu mezbûr es-Seyyid Ömer Çelebi’den taleb ve da‘vâ ve edâsına hükm-i şer‘-i şerîf lâhık olmuşidi el-hâletü hâzihî meblağ-ı mezbûru es-Seyyid Ömer Çelebi ucâleten edâya iktidârı olmamağla tecîline tâlib [82b] olduğundan ben dahi bi’l-vekâle üç yüz altmış gün tamamında müvekkilem mezbûra yüz elli guruş verip târih-i kitâbdan üç yüz ay tamamına değin meblağ-ı mezbûr üç bin yedi yüz elli guruşu bi’t-tamam edâ etmek üzere taksît etdiğimden ol dahi ber-vech-i muharrer taksît-i mezbûru kabûl ve meblağ-ı mezbûr üç bin yedi yüz elli guruşu vech-i meşrûh üzere edâya ta‘ahhüd ve iltizâm eyledi dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’l-ışrîn min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: es-Seyyid Ebûbekir Çavuş b. es-Seyyid Mehmed, es-Seyyid Mehmed Çelebi b. es-Seyyid Abdülkerim, es-Seyyid İbrahim Çelebi b. Hüseyin, Yusuf Çelebi b. Abdullah, el-Hâc Ömer Çelebi b. Mehmed, Hamza Çelebi b. Mehmed, İbrahim Çelebi b. Ahmed, Receb Çelebi b. Süleyman, İbrahim Çelebi b. Ahmed, ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28679"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28681"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b357"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o834"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>