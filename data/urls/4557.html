﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 279<br>Hüküm no: 278<br>Orijinal metin no: [38a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sima bt. Abgar’ın daha önce kendisini bırakıp başka yere giden kocası Avak v. Norsis’in emriyle geçimi için borçlandığı paraya mukabil Avak’tan otuz guruş tahsiline razı olduğu</b><br><br>Mahmiye-i İstanbul’da Langa Bostanı kurbünde sâkine Sima bt. Abgar nâm Nasrâniye meclis-i şer‘-i şerîf-i enverde zevci işbu râfi‘u’l-vesîka Avak v. Norsis nâm zimmî muvâcehesinde ikrâr ve takrîr-i kelâm edip mezkûr Avak zevcim olup târih-i kitâbdan sekiz sene mukaddem diyâr-ı âhara gider oldukda nafaka ve kisve ve sâir levâzım-ı zarûriyyem için kifâyet mikdârı akçe âhardan istidâne ve levâzım-ı zarûriyyeme sarf etmek üzere bana emr etmekle ben dahi mezkûrun emrine binâen bi-şartü’r-rücû‘ âhardan ma‘lûmü’l-mikdâr akçe istidâne ve ber-vech-i muharrer harc u sarf eylediğimden sonra hâlâ mezkûr Avak’dan taleb ve da‘vâ eylediğimde ol dahi emrini inkâr etmekle beynimizde nizâ‘-ı küllî vukū‘undan sonra beynimize muslihûn tavassut edip da‘vâ-yı mezkûremden beni otuz guruş üzerine sulh eylediklerinde ben dahi sulh-ı mezkûru kabûl ve mezkûr Avak’ın bedel-i sulhü ucâleten edâya iktidârı olmayıp te’cîle tâlib olmağla târih-i kitâbdan otuz bir gün tamamına değin te’cîl eyledim dedikde ol dahi kabûl ve meblağ-ı mezbûru ecel-i mezkûr hulûlünde edâya ta‘ahhüd eylediğinden sonra mezkûr Avak’ın deyni olan meblağ-ı mezkûr otuz guruşa tarafeynden emr ve kabûlü hâvî kefâlet-i sahîha ile Sahak v. Begos nâm zimmî [kefîl] olmağın mâ-hüve’l-vâki‘ bi’t-taleb ketb olundu.<br><br>Fî 27 min-Cumâdelûlâ sene 1121<br><br>Şuhûdü’l-hâl: Es-Seyyid Mehmed Çelebi b. es-Seyyid Hüseyin, İbrahim Çelebi b. Hasan, el-Hâc Ali b. Hasan, el-Hâc Hasan b. Hüseyin, Yunus Beşe b. Hasan, Ahmed Beşe b. Ali, Ali Çelebi b. İvaz, Mehmed Çelebi b. Ali ve gayruhum mine’l-huzzâr.<br><br>Bağdasar v. Toros, Anastaş v. Sava, Aritun v. Agop</p>          <br><a title="Önceki sayfa" style="text-decoration:none" href="./ayrmetin.php?idno=4556"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4558"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o628"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>