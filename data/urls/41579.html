﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 92<br>Hüküm no: 49<br>Orijinal metin no: [11b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülbaki b. Mustafa’nın Şamlı köyündeki menzillerini Süleyman b. Ahmed’e rehin vermesi</b><br><br>Havâss-ı refî‘a kazâsı nevâhîsinden Terkos nâhiyesine tâbi‘ Şamlı nâm karye ahâlîsinden Abdülbaki b. Mustafa nâm kimesne mahmiye-i İstanbul’da meclis-i şer‘de işbu râfi‘ü’l-vesîka Süleyman b. Ahmed nâm kimesne mahzarında ikrâr ve takrîr-i kelâm edip mezbûr Süleyman Ağa malından bana yetmiş guruş ikrâz ve teslîm ben dahi yedinden iktirâz ve kabz ve masârıfıma sarfla ba‘de’l-istihlâk zimmetimde deynim olmağla meblağ-ı mezbûr mukābelesinde karye-i mezbûrede vâki‘ yedimde mülküm olup bir tarafdan Safiye bt. Osman ve üç tarafdan tarîk-i âm ile mahdûd bir bâb tahtânî odayı müştemil menzil ile kezâlik karye-i mezbûrede vâki‘ mülküm olup menzil-i mezkûra muttasıl bir tarafdan yine mezbûre Safiye mülkü ve üç tarafdan tarîk-i âm ile mahdûd fevkānî iki bâb odayı ve ahırı ve havluyu müştemil menzillerimi mezbûr Süleyman Ağa’ya ba‘de’t-tahliye rehn ü teslîm, ol dahi irtihân ve tesellüm eyledi dedikde gıbbe’t-tasdîki’ş-şer‘î mezbûr Abdülbaki Beşe’nin li-ebeveyn er karındaşı Mehmed Beşe nâm kimesne mezbûr Süleyman Ağa mahzarında ikrâr ve takrîr-i kelâm edip karındaşım mezbûr Abdülbaki Beşe zimmetinde mezbûr Süleyman Ağa’ya deyni olan meblağ-ı mezbûr yetmiş guruşa tarafeynden emr u kabûlü hâvî kefâlet-i sahîha ile kefil ve zâmin oldum dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 22 min-Muharremü’l-haram sene 1116.<br><br>Şuhûdü’l-hâl: İbrahim Çelebi b. Ahmed, Müezzin Ahmed Çelebi b. Hüseyin, Berber Ahmed Beşe b. Abdullah, Receb Beşe b. Mustafa, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41578"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41580"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o681"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>