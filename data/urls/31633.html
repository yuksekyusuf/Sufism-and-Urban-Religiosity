﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 256<br>Hüküm no: 225<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çerçici esnafı kethudası Mehmed ve sairlerinin Molla Feyzullah’ın esnaflıktan çıkarılmasını istedikleri</b><br><br>Hurde-furûş esnâfından ihrâç<br><br>Ma‘rûz<br><br>Âsitâne-i aliyye’de vâki‘ hurde-furûş esnâfının kethudâsı Mehmed b. Ahmed ve Yiğitbaşı Salih b. Mehmed ve el-Hâc Mustafa ve es-Seyyid Mehmed ve Mustafa ve es-Seyyid Osman ve İsmail ve İbrahim ve diğer Mustafa ve Mehmed beşe ve diğer Mehmed Beşe ve Ali Beşe ve âhar Mehmed Beşe ve diğer Mehmed Beşe ve sâirleri meclis-i şer‘-i münîrde esnâf-ı mezbûreden Molla Feyzullah b. Hüseyin nâm kimesne mahzarında mezbûr Molla Feyzullah esnâfımızdan olup lâkin kendi hâlinde ırzıyla mukayyed olmayıp şurût-ı nizâmımızın mugāyiri harekât-ı nâ-marzıyeye ictisâr eylediğinden mâ‘adâ esnâfımızın kethudâ ve hüsn ü ihtiyârlarına şurût-ı nizâm-ı kadîmemiz üzere itâ‘at ve inkıyâd etmediğine binâen mezbûr bi’d-defa‘ât nush u bend eylediğimizde aslâ mütenassıh olmayıp nizâm-ı kadîmemizin hilâfı harekâtda ısrâr etmekle mezbûrdan bir dürlü emn ü rahatımız meslûb olmuşdur deyü muvâcehesinde teşekkî ve esnâf-ı merkūmeden ihrâç olunması matlûbumuzdur deyü istirhâm ve istid‘â eyledikleri İstanbul Mahkemesi’nden huzûr-ı [âlîlerine i‘lâm olundu.]<br><br>Fî 13 S sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31632"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31634"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>