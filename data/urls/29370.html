﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 126<br>Hüküm no: 79<br>Orijinal metin no: [38-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Katırcıoğlu Mehmed’in vefat eden Osman’ın varisleri aleyhindeki diş ve diyet davasından vazgeçmesi</b><br><br>Diş, diyet ve sâire müte‘allık da‘vâdan ibrâ.<br><br>Ma‘rûz,<br><br>Gemlik kazâsına tâbi‘ Armudlu karyesi ahâlîsinden olup vech-i âtî üzere maklû‘u’l-esnân olan Katırcıoğlu demekle ma‘rûf Mehmed b. Hüseyin Çarşamba günü arz odasında huzûr-ı âlîlerinde akdolunan meclis-i şer‘-i hatîrde karye-i mezbûre ahâlîsinden olup beş sene mukaddem vefât eden es-Seyyid el-Hâc Osman b. Mehmed’in verese-i münhasırası olmağla terekesine vaz‘-ı yedleri mütehakkık olan sulbiye kebîre kızlarından Afîfe nâm hatun tarafından husûs-ı âti’z-zikrde vekîl-i sâbitetü’l-vekâlesi zevci es-Seyyid Halil ve Nefise nâm hatun tarafından kezâlik vekîli [39] zevci es-Seyyid İbrahim ve sulbî kebîr oğlu Mehmed Emin mahzarlarında mezbûrûnun mûrisleri mezbûr el-Hâc Osman hayâtında fevtinden üç sene mukaddem karye-i mezbûrede beni bir husûs için mütevellî tomrukuna vaz‘ etdirdiği esnâda yumruk ile ağzıma darb ve hanek-i a‘lâsından seniyye ta‘bîr olunur iki ön dişimi ve rubâ‘iye ta‘bîr olunur bir dişimi ve hanek-i esfelinden dahi kezâlik seniyye ta‘bîr olunur bir dişimi ki cem‘an dört dişimi çıkarıp lâkin mezbûr el-Hâc Osman’ın ağzında zikr olunan dişlerin emsâli mevcûd olmamağla diyet lâzım gelmiş iken kable’l-edâ fevt olup zimmetinde kalmağla işbu yedimde olan fetvâ-yı şerîfe mûcebince dişlerimin mecmû‘-ı diyeti olan gümüşden iki bin dirhemi hâlâ terekesinden taleb ederim deyü müdde‘âsına ikāmet-i beyyineden izhâr-ı acz ve mezbûr Mehmed Emin’i adem-i ilmine istihlâf etdikde ol dahi yemînden nükûl ve müvekkilân-ı mezbûretânın tahlîflerine tevkīf olunmuş idi. Hâlâ mezbûr Mehmed dâ‘îhâneye gelip zikr olunan vekîller ile mezbûr Mehmed Emin huzûrlarında bâ-vesâtet-i müslimîn doksan guruş bedel-i makbûza sulh olup zikr olunan dişlerinin diyetine müte‘allıka âmme-i de‘âvîden gerek mezbûr Mehmed Emin’in ve gerek müvekkiletân-ı mezbûretân Afife ve Nefise’nin zimmetlerini ibrâ-i âm ile ibrâ ve iskāt etdikde onlar dahi ibrâsını kabûl ve husûs-ı mezkûr için kat‘-ı nizâ‘ eyledikleri bi’l-iltimâs huzûr-ı âlîlerine i‘lâm olundu.<br><br>Fî 28 Za sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29369"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29371"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b126"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>