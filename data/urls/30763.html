﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 73<br>Hüküm no: 9<br>Orijinal metin no: [2a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zenciye Zeyneb’e efendisine itâat etmesi için tenbih</b><br><br>Rıkka inkıyâdına tenbîh<br><br>Ma‘rûz<br><br>Sâhib-i arzuhâl seryorgancıyân-ı hâssa es-Seyyid Ahmed Ağa b. Mustafa bi’t-terâzi dâ‘îhânemizde ma‘kūd meclis-i şer‘-i münîrde arzuhâlde mezkûre zâtı mu‘arrefe Zenciye Zeyneb bt. Abdullah mahzarında mezbûre Zenciye Zeyneb yedimde câriye-i memlûkem iken bana rıkka inkıyâddan ibâ vü imtinâ‘ etmekle suâl olunup rıkka inkıyâdına tenbîh olunmak murâdımdır deyü da‘vâ ettikde ol dahi cevâbında ben müdde‘î-i merkūmun yedinde câriye-i memlûkesi iken bin on dört senesi Muharreminden on yedi senesi Muharremine gelince kendiye hizmet etmek üzere beni kitâbete kesip altı ay kendiye hizmet eylediğimden sonra beni menzilinden tard-birle bâkī-i hizmetimden benim ve zimmetimi ibrâ ve iskāt etmekle bu vechile ben âzâd olmamla rıkka inkıyâddan imtinâ‘ ederim deyü eylediği da‘vâsını mevlâsı merkūm inkâr etmekle müdde‘iye-i mezbûre ber-vech-i muharrer müdde‘âsına şâhid olarak getirdiği kimesneler husûs-ı mezkûrdan bizim haber ve âgâhımız yokdur deyip ve şâhid-i âhar ikāmetinden izhâr-ı acz ve istihlâf etmeğin merkūm es-Seyyid Ahmed Ağa’ya ber-nehc-i şer‘î yemîn verilmekle mûcebince müdde‘iye-i mezbûre Zeyneb da‘vâ-yı mezkûresiyle bilâ-beyyine mu‘ârazadan ba‘de’l-men‘ mevlâsı mezbûra kemâ-fi’s-sâbık rıkka inkıyâdına mezbûre Zeyneb’e tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-18 min Ş sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30762"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30764"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>