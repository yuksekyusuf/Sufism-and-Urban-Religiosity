﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 460<br>Hüküm no: 409<br>Orijinal metin no: [130b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı’na ait Macuncu Kasım mahallesindeki evin Esma bt. Hasan’a kiraya verilmesi</b><br><br>Haremeyn Vakfı’na bi’l-fi‘il mütevellî olan fahrü’l-akrân Ömer Ağa b. ( ) mahfil-i kazâda Esmâ bt. Hasan nâm hatun mahzarında ikrâr ve takrîr-i kelâm edip vakf-ı mezbûrdan mahmiye-i İstanbul’da Macuncu Kasım mahallesinde vâki‘ lede’l-ahâlî hudûd[u] ma‘lûm olup bir beyt-i süflî ve cüneyneyi ve kenîfi müştemil olan menzil vech-i âtî üzere îcâr olunmak vakfa enfa‘ olduğu sikāt haberi ile mütehakkık oldukdan sonra kirâren müzâyede olunup ba‘de inkıtâ‘-ı ragabât-ı nâs bin akçe icâre-i mu‘accele ve ayda on beş akçe icâre-i müeccele ile mezbûre Esmâ üzerinde karâr edip ziyâde ile tâlib-i âhar zuhûr etmeyip ve semen-i mezbûr semen-i misli olmağın ben dahi tevliyetim hasebi ile menzil-i mezbûru mezbûre Esmâ Hâ[tu]n’a bin akçe icâre-i mu‘accele ve ayda on beş akçe ücret-i müeccele ile îcâr edip ol dahi vech-i muharrer üzere istîcâr ve kabûl eyledikden sonra meblağ-ı mezbûr bin akçeyi bi’t-tamâm ve’l-kemâl yedinden kabz edip tasarrufuna izin verdim dedikde gıbbe’t-tasdîk mâ-vaka‘a bi’t-taleb ketb olundu.<br><br>Hurrire fî-evâhiri Zilka‘deti’ş-şerîfe sene erba‘a ve selâsîn ve elf mine’l-hicreti’n-Nebeviyye ve aleyhi efdalü’t-tahiyye.<br><br>Şühûdü’l-hâl: Fahrü’l-akrân İbrahim Efendi el-mülâzım, Abdülhalim Çelebi b. eş-Şeyh Mehmed el-vâ‘iz, Siyavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=11739"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11741"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b460"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o696"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>