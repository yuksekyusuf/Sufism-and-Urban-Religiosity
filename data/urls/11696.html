﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 422<br>Hüküm no: 365<br>Orijinal metin no: [119a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasım Gönanî mahallesinde Nesli bt. Kurt Hatun’un tasarrufunda olan vakıf evin yarısını Hatice Hatun bt. Mehmed’e ferağ etmediği</b><br><br>Mahmiye-i Kostantıniyye mahallâtından <<sâkine>> Kasım Gönanî mahallesinde sâkine Hadice Hatun bt. Mehmed tarafından husûs-ı âti’z-zikre vekîl olup vekâleti Mahmud b. Mehmed ve Ali b. Hüseyin şehâdetleri ile bi-mâ hüve nehcü’s-sübûk şer‘an sâbite olan Dergâh-ı âlî yeniçerilerinden zevci Mustafa’nın meclis-i şer‘-i şerîfde mahalle-i mezbûre<<de>> sâkinelerinden Nesli <<hatun>> [bt.] Kurt nâm hatun mahzarında bi’l-vekâle da‘vâ ve takrîr-i kelâm kılıp Haremeyn-i Muhteremeyn Evkāf-ı şerîfesinden olup mahalle-i mezbûrede vâki‘ olan bir tarafı İmâm Hüseyin Efendi mülkü ve bir tarafı Sultançeşmesi ve iki tarafı tarîk-i âm ile mahdûd menzil merkūme Nesli Hatun’un icâre-i mu‘accele ve beher mâh kırk beşer akçe ücret-i müeccele ile tasarrufunda olup taht-ı tasarrufunda iken cânib-i şarkdan menzil-i mezbûrun nısfını yedi bin akçe mukābelesinde müvekkilem merkūme Hadice Hatun’a evkāf-ı mezbûre mütevellîsi ma‘rifeti ile ferâğ ve tefvîz edip ol dahi kabûl ve tefevvüz ettikden sonra cânib-i şarkdan tefevvüz ettiği arsa-i hâliye üzerinde binâya mütevellî-i vakf tarafından me’zûne olduğu hasebi ile kendi mâlı ile müceddeden fevkānî bir bâb oda binâ etmiş iken mezbûre Nesli Hatun minvâl-i meşrûh üzere mebnî olan Hadice’de yedi tasarrufa mâni‘adır suâl olunsun dedikde gıbbe’s-suâl mezbûre Nesli Hatun vech-i mübeyyen üzere ferâğ ve tefvîz ettiğini bi’l-külliye münkire olup vekîl-i merkūm Mustafa Bey’den takrîrine mutâbık beyyine yokdur mezkûre Nesli Hatun ferâğ ve tefvîz etmediğine yemîn eylesin deyip ol dahi vech-i meşrûh üzere menzil-i mezbûrun nısfını tefvîz etmediğine yemîn billâhi’l-aliyyi’l-a‘lâ edicek mâ-hüve’l-vâkı‘ bi’t-taleb ketb olundu.<br><br>Tahrîren fî-evâhiri şehri Recebi’l-mürecceb li-sene selâse ve selâsîn ve elf.<br><br>Şühûdü’l-hâl: Mehmed Bey b. Abdullah, Selim b. Ferhad, Abdülhalim Çelebi b. Mehmed el-müderri[s], Mehmed Çelebi b. Abdülgani, Halil Efendi el-müderris ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11695"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11697"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b422"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o708"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>