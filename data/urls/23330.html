﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 120<br>Hüküm no: 102<br>Orijinal metin no: [64-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden Hasan Beşe’nin evinin vârisleri tarafından Hatice bt. Abdullah’a satıldığı</b><br><br>Havâss-ı aliyye kazâsına tâbi‘ Hasköy mahallâtından el-Hâc Şaban mahallesinde sâkin iken vefât eden Ali Beşe’nin verâseti zevce-i metrûkesi Hatice bt. Abdullah nâm hâtuna ve li ebeveyn karındaşları Hasan Beşe ve İskender ve Mehmed ve kız karındaşları Altûne ve Ülfet? ve Hanife nâm kimesneler[e] münhasıra olduğu şer‘an mütehakkik oldukdan sonra mezbûr Hasan Beşe kendi tarafından asâleten ve mezbûrûn karındaşları İskender ve Mehmed ve Altûne ve Ülfet? ve Hanife tarafından vekâleten bey‘-i âti’l-beyânı ikrâr[a] vekîl olup mezbûrûn[u] ma‘rifet-i şer‘î ile ârifân olan Ali b. Hasan ve Yusuf b. Hasan nâm kimesneler şehâdetleri ile vekâleti sâbite olan mezbûr Hasan Beşe meclis-i şer‘-i hatîr-i lâzımü’t-tevkīrde işbu râfi‘atü’l-kitâb mezbûre Hatice nâm Hâtun mahzarında asâleten ve vekâleten ikrâr ve takrîr-i kelâm edip müteveffâ-yı merkūmun muhallefâtından olup mahalle-i mezbûrede vâki‘ bir tarafı Ahmed b. İlyas mülkü ve bir tarafı Saliha bt. Abdullah ve bir tarafı Sâime bt. Rıdvan mülkü ve bir tarafı tarîk-i âm ile mahdûd ve mümtâz olan mülk iki bâb tahtânî beyti ve bir kenîfi ve bir su kuyusunu ve zât-ı eşcâr-ı müsmire ve gayr-ı müsmireyi müştemil olan mülk menzilimi mezbûre Hatice’ye hisse-i şâyi‘asından mâ‘adâ nakd-i râyic fi’l-vakt sekiz bin iki yüz elli akçeye bey‘-i bâtt-ı sahîh-i şer‘î ile bey‘ edip kabz-ı semen-i ma‘dûd ve teslîm-i mebî‘-i mahdûd eyledim ba‘de’l-yevm zikr olunan menzil mezbûre Hatice’nin mülk-i müşterâsıdır keyfe mâ teşâ ve tahtâr mutasarrıfa olsun dedikde mukırr-ı merkūmun asâleten ve vekâleten ikrâr-ı meşrûhunu el-mukarru leha’l-mezbûre Hatice bi’l-muvâcehe tasdîk ve bi’l-müşâfehe [tahkīk] edicek mâ hüve’l-vâki‘ bi’t-taleb ketb olundu. Tahrîren fî evâsıtı Ramazâni’l-mübârek li sene hamsîn ve erba‘în ve elf.<br><br><br>Şuhûdü’l-hâl: Ahmed Efendi b. Abdi el-İmâm, Mahmud Çelebi b. Mehmed es-Serrâc, Mehmed Bey Çalık, Abdi Bey b. Şaban, Mustafa Çelebi b. Halil es-Serrâc, Ali Beşe b. İshak, Ali Beşe [b.] Abdullah, İsmail b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23329"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23331"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b120"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>