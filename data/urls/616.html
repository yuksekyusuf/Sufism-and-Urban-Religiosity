﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 302<br>Hüküm no: 433<br>Orijinal metin no: [63b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anaştaş v. Yorgi’nin borcuna kefil olan Yorgi’nin ödediği meblağın kendisine iadesi</b><br><br>Allâhümme kema en‘amte aleynâ hatemehû ahtimnâ bi’l-İslâm<br><br>ve edhilnâ dâre’s-selâm harrahû el-fakīr ileyhi sübhânehû<br><br>er-râcî afvehû ve gufrânehû Süleyman el-müderris bi-medîneti<br><br>Haydar Paşa enâlehü’llâlü te‘âlâ ilâ-mâ-yürîd ve mâ-yeşâ’<br><br>(Mühür)<br><br>İşbu bâ‘isü’r-rakīm Yorgi v. Dimo nâm zimmî mahfil-i kazâda Anaştaş v. Yorgi nâm zimmî muvâcehesinde üzerine da‘vâ ve takrîr-i kelâm edip mezbûr Anaştaş’ın gāibân ani’l-meclis Yani ve Avpor nâm zimmîlere bin iki yüz akçe deyni olmağla mezbûrun emriyle meblağ-ı merkūma ben kefîl bi’l-mâl olmuş idim, kefâletim hasebiyle gāibân-ı merkūmân meblağ-ı mezbûru benden ahz u kabz eylediler, ben dahi mezbûra mürâca‘at edip zikrolunan bin iki yüz akçeyi taleb edersin suâl olunsun dedikde gıbbe’s-suâl ve’l-inkâr müdde‘î-i merkūmdan da‘vâsına mutâbıka beyyine taleb olundukda Yani v. Dimo ve Şiro v. Yani ve Dimo v. Kosta nâm zimmîler li-ecli’ş-şehâde meclis-i şer‘e hâzirûn olup istişhâd olunduklarında fi’l-hakīka mezbûr Anaştaş gāibân-ı merkūmâna olan bin iki yüz akçe deynime kefîl ol deyü müdde‘î-i merkūma bizim huzûrumuzda emredip ol dahi mezbûrun emri ile kefîl bi’l-mâl oldukdan sonra merkūmân Yani ve Avpor meblağ-ı mezbûru kefâleti hasebiyle müdde‘î-i mezbûrdan yine bizim huzûrumuzda bi’t-tamam kabz eylediler, biz bu husûsa şâhidleriz şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle meblağ-ı mezbûr bin iki yüz akçeyi kefîl-i merkūm Yorgi’ye def‘ ve teslîm etmek üzere merkūm Anaştaş’a tenbîh olunup mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Şevvâli’l-mükerrem li-sene erba‘a ve sittin ve elf.<br><br>Şuhûdü’l-hâl: İbrahim Çelebi b. Davud, Pîrî Beşe b. Hüseyin, Mehmed b. Hüseyin, Rıdvan Beşe b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=615"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=617"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>