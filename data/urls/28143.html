﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 128<br>Hüküm no: 118<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>El-Hac İbrahim Ağa b. Kantarcı Ahmed Ağa’nın Süleyman Çavuş b. Abdullah’daki alacağı</b><br><br>Mahmiye-i İstanbul’da Mi‘mâr Kemal mahallesi sükkânından olup hâlâ hacc-ı şerîfde olan el-Hâc İbrahim Ağa b. Kantarcı Ahmed Ağa b. Yusuf’un karındaşı ve tarafından husûs-ı âti’l-beyâna vekîl olduğu mahalle-i mezbûrede sâkin Mustafa Çelebi b. Abdullah ve Mehmed Çavuş b. Abdullah şehâdetleriyle şer‘an sâbit olan işbu bâ‘isü’l-kitâb İsmail Çelebi nâm kimesne meclis-i şer‘-i şerîf-i enverde mahmiye-i mezbûreden Hobyar mahallesinde sâkin Süleyman Çavuş b. Abdullah mahzarında üzerine da‘vâ bi’l-vekâle da‘vâ ve takrîr-i kelâm edip yedimde olan işbu deyn temessüğü nâtık olduğu üzere karındaşım mezbûr el-Hâc İbrahim Ağa’nın mezbûr Süleyman Çavuş zimmetinde müvekkilim hâl-i sıgārında vasîsi olan Mustafa Efendi yedinden istidâne ve kabz etmekle cihet-i deyn-i şer‘îden beş yüz elli guruş hakkı olup ve meblağ-ı mezbûra işbu hâzır bi’l-meclis Keresteci el-Hâc Ali b. Murad tarafından emr ve kabûlü hâviye kefâlet-i sahîha-i şer‘iyye ile kefîl olmağın hâl asîl-i mezbûr Süleyman Çavuş’a suâl olunup meblağ-ı mezbûr mukaddemâ ihâle ve tevkîl olunmağla müvekkilim için alıverilmesi matlûbumdur dedikde gıbbe’s-suâl mezbûr Süleyman Çavuş cevâbında kaziyye vech-i meşrûh üzere olup meblağ-ı mezbûr beş yüz elli guruş müvekkil-i mezbûr el-Hâc İbrahim Ağa’ya vâcibü’l-edâ zimmetinde deyni olduğunu ikrâr u i‘tirâf etmeğin mûcebince meblağ-ı mezbûr beş yüz elli guruşu müvekkil-i merkūm için vekîl-i mezbûr İsmail Çelebi’ye edâ ve teslîme mezbûr Süleyman Çavuş’a ba‘de’t-tenbîh mâ-vaka‘a bi’t-taleb ketb olundu.<br><br>Fil-yevmi’t-tâsi‘ aşer mine’l-Muharremi’l-harâm li-sene mi’e ve elf.<br><br>Şuhûdü’l-hâl: İbrahim Çelebi b. Ahmed, Mehmed Çelebi b. İdris, Ebûbekir b. Hüseyin, Ali b. Bâli, İbrahim b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=28142"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28144"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>