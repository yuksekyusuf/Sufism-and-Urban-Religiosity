﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 251<br>Hüküm no: 224<br>Orijinal metin no: [52a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hatun bt. Mehmed’in vârislerinden Şerife Saliha Hatun bt. Mustafa’nın iki bâb bakkal dükkânını Şerife Tevhide Hatun bt. Seyyid Ali’ye sattığı</b><br><br>İki bâb bakkāl<br><br>Mahmiye-i İstanbul’da Gül Câmi‘-i şerîfi mahallesinde Yelkenci es-Seyyid Mehmed Ağa’nın menzilinde müsâfireten sâkine iken bundan akdem vefât eden Rukiye Hatun bt. Mehmed’in li-ebeveyn hâlesi kızı ve zât-ı rahm cihetinden hasren vârisesi Şerîfe Saliha Hatun bt. Mustafa tarafından husûs-ı âti’l-beyânı ikrâra vekîl olduğu zât-ı mezbûreyi bi’l-ma‘rifeti’ş-şer‘iye ârifân es-Seyyid Ahmed Efendi b. Mehmed ve es-Seyyid Abdüllatif Efendi b. Mehmed nâm kimesneler şehâdetleriyle ber-nehc-i şer‘î sâbit olan es-Seyyid Ahmed Halim Efendi b. el-Hâc Mustafa ve müteveffât-ı mezbûrenin sülüs malını vesâyâ-yı mu‘ayyene ve gayr-ı mu‘ayyene tenfîze vasî-i muhtâresi olan Rabia Hatun bt. Halil tarafından [52b] kezâlik husûs-ı âti’l-beyânı ikrâra vekîl olduğu zâtını ârifân şâhidân-ı mezbûrân şehâdetleriyle ber-nehc-i şer‘î sâbit olan es-Seyyid Abdülhamid Ağa b. es-Seyyid Ahmed meclis-i şer‘-i hatîr-i lâzımü’t-tevkīrde vârise-i müvekkile-i mezbûre Şerîfe Saliha Hatun’un kızının kızı olup zâtı ta‘rîf-i şer‘î ile mu‘arrefe olan işbu bâ‘isetü’l-kitâb Şerîfe Tevhide Hatun bt. es-Seyyid Ali mahzarında her biri bi’l-vekâle ikrâr-ı tam ve takrîr-i kelâm edip müvekkilelerimiz mezbûretân Şerîfe Saliha Hatun ve Rabia Hatun mahmiye-i mezbûre hısnı ebvâbından Ayakapısı hâricinde kenîse karşısında vâki‘ bostancıbaşı dükkânı demekle arîf bir bâb ve kurbünde kâin Papasoğlu dükkânı demekle ma‘rûf diğer bir bâb ki cem‘an ma‘lûmü’l-hudûd ve iki bâb bakkāl dükkânları derûnlarında mevcûde kezâlik âlât-ı lâzıme-i ma‘lûmelerin her biri yüz yirmişer sehm i‘tibâriyle yüzer sehmi âharların ve yirmişer sehmi müteveffât-ı mezbûrenin ile’l-vefât yedinde mâlı ve mülkü ve ba‘de vefâtiha sülüs-i vesâyâsına isâbet ve bana mevrûs olmağla biz zikr olunan iki bâb bakkāl dükkânları âlât-ı lâzıme-i mezkûrelerinden ber-i‘tibâr-ı mezkûr her birinden yirmişer sehmi semen-i misilleri idüğü bi’l-ihbâr zâhir ve mütehakkık olan dörder yüz guruşdan cem‘an sekiz yüz guruşa tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şerîkleri izin ve icâzetleri ve bakkālân pazarbaşısı ve bölükbaşı ve bi’l-cümle nizâm ustaları ma‘rifetleriyle mezbûre Şerîfe Tevhide Hatun’a bi’l-verâse ve bi’l-vesâye bey‘ ve temlik ve vech-i lâyıkı üzere teslîm eylediğimizde ol dahi ber-vech-i muharrer iştirâ ve temellük ve tesellüm ve kabz ü kabûl ve semenleri olan meblağ-ı mecmû‘-ı merkūm sekiz yüz guruşu bize tamamen def‘ ü teslîm eylediğinde biz dahi yedinden tamamen ahz ü kabz ve müteveffât-ı mezbûrenin defter-i kassâmına idhâl edip mebî‘ayn-i mezkûreynin tağrîr ve gabinlerine müte‘allika âmme-i da‘vâdan her birimiz âharın zimmetini kabûlü hâvî bi’l-verâse ve bi’l-asâle ibrâ ve iskāt ve bi’l-vesâye kat‘-ı nizâ‘ dahi etmemizle fîmâ-ba‘d âlât-ı lâzıme-i mezkûrelerin ber-i‘tibâr-ı merkūm yirmişer sehmlerinde bizim verâseten ve vesâyeten kat‘a alâka ve medhalimiz kalmayup mezbûre Şerîfe Tevhide Hatun’un emvâl-i müşterâtı ve hakk-ı sırfı olmuşdur dediler dediklerinde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 20 C sene 1238.<br><br>Şühûdü’l-hâl: Eş-şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=33121"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33123"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>