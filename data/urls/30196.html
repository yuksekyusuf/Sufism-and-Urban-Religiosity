﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 294<br>Hüküm no: 261<br>Orijinal metin no: [92a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tedavüldeki altın paraların kaç kuruşa alınıp satılacağı hakkında fermân sureti</b><br><br>Bâ-sahh<br><br>İstanbul kādısı fazîletli efendi<br><br>Hâlâ der-bâr-ı adâlet-medâr-ı hüsrevânede sikke-i hümâyûn-ı sa‘âdet-makrûnda meskûk ve el-yevm yüz on paraya alınıp verilen zer-i mahbûb ve yüz elli beş paraya olan fındık altını bazı nâkısü’l-ayâr altın işlenen mahallere ve husûsan Mısr-ı Kāhire cânibine nakl ve izâbe ile menâfi‘ hâsıl olmağın eyâdî-i nâsda bulunan İstanbul zer-i mahbûb ve fındıkīsi bazı tama‘kârân celb ve cem‘ ve ticâret ümniyesiyle ol havâlîye nakl ve bu fi‘il-i münker memâlik-i mahrûsede sikke-i hasene-i hüsrevânenin fikdânına ve nâkısü’l-ayâr altının vecdânına ve te‘âmül-i nâsın inkıtâ‘ına sebeb ve illet olduğu derece-i tahkīka resîde olmağın bu mazarrâtın indifâ‘ı ve sikke-i hümâyûnun memâlik-i mahrûsede istikrârıyla tarîka-i iktisâda ri‘âyet ve icâbet umûrdan olmağla Âsitâne-i aliyye darbhânesinde meskûk olan zer-i mahbûb-i İstanbûlî üç guruşa ve kezâlik İstanbul fındık altını dört guruşa râyic olup ancak Mısır cânibinde kat‘ olunan ekser nâkısü’l-vezn ve’l-ayâr olduğundan başka eyâdî-i nâsda bulunan İstanbul altınlarını peyder pey ahz ve ihtilâsla izâbe edegelmeleriyle bu i‘tibâr Mısır altınlarında cârî olmayıp kemâ-kân Mısır zer-i mahbûb ve zincirlisi yüz on paraya ve Mısır fındıklısı yüz elli beş paraya dâd u sited olunmak bâbında emr-i hümâyûn-ı şevket-makrûn şeref-rîz-i sudûr olmağla imdi fîmâ-ba‘d Mısır altınlarından mâ‘adâ İstanbul zer-i mahbûbu üç guruşa ve İstanbul fındık altını dört guruşa alınıp verilip ziyâde ve noksan alınmamak husûsunu bezzâzistân-ı cedîd ve atîk ve esnâf kethudâlarına ve sarrâflara ve sâir tenbîhi lâzım gelenlere tenbîh ve hilâfına hareketden tahzîr-i şedîd eyleyesin deyü buyruldu.<br><br>Fî 17 L sene [1]184.</p>          <br><a title="Önceki sayfa" style="text-decoration:none" href="./ayrmetin.php?idno=30195"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30197"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o305"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>