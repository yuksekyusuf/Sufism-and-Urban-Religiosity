﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 106<br>Hüküm no: 100<br>Orijinal metin no: [11b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa’nın kiraladığı evi boşaltması</b><br><br>Kapan-ı dakīk <<mahalle>> [kapısı dâhilinde] Elvanzâde mahallesinde menzil nizâ‘ına dâir<br><br>Ma‘rûz<br><br>Bekmezci esnâfından Ali Nuri Ağa b. İbrahim Edhem b. Abdullah tarafından husûs-ı âtîde vekîl olduğu Hafız İbrahim Edhem Ağa b. Hüseyin ve Mustafa Ağa b. Halil nâm kimesneler şehâdetleriyle ber-nehc-i şer‘î sâbit olan Halil Ağa b. Ali nâm kimesne uncu esnâfından Hafız Mehmed Efendi b. Eyüb hâzır olduğu hâlde İstanbul Bâb Mahkemesi’nde meclis-i şer‘-i münîrde es-Seyyid İbrahim Ağa b. es-Seyyid Ahmed nâm kimesne muvâcehesinde müvekkilim merkūm Ali Nuri Ağa İstanbul’da Kapan-ı dakīk kapısı dâhilinde Elvanzâde mahallesinde vâki‘ ma‘lûmü’l-hudûd mutasarrıf olduğu bir bâb vakıf menzilini merkūm es-Seyyid İbrahim Ağa’ya işbu sene-i mübâreke yani Cumâdelûlâsı gurresinde îcâr eder oldukda müvekkilim merkūm menzil-i mezkûru her ne zamân âhara ferâğ eder ise menzil-i mezkûrun icâresi fesh olunmak şartıyla târîh-i mezkûrdan sene-i âtî Saferi’l-hayrı gāyetine gelinceye değin beher şehr yüz kırk beş guruşdan bir seneliği cem‘an bin yedi yüz <<guruş>> kırk guruşa merkūm es-Seyyid İbrahim Ağa’ya îcâr ve teslîm ol dahi ber-vech-i muharrer istîcâr ve kabûl ve ücret-i mezkûresi olan bin yedi yüz kırk guruşu müvekkilim merkūma def‘ ü teslîm ol dahi yedinden ahz u kabz etmişidi el-hâletü hâzihî müvekkilim merkūm Ali Nuri Ağa menzil-i mezkûru hâzır-ı merkūm Hafız Mehmed Efendi’ye çend rûz mukaddem bâ-re’y-i mütevellî ferâğ ve tefvîz edip ol vechile şart-ı mezkûr ile olan îcârın adem-i sıhhatine binâen menzil-i mezkûrun müddet-i merkūmede icâre-i mümâtelesi olan dört yüz yirmi beş guruş müvekkil-i merkūmun makbûzu olan bin yedi yüz kırk guruşdan fürû-nihâde olundukda bâkīsi olan bin üç yüz beş guruşu müvekkilim merkūmun yedinden geri ahz birle menzil-i mezkûru tahliye ve hâzır-ı merkūm Hafız Mehmed Efendi’ye teslîme merkūm es-Seyyid İbrahim Ağa’ya tenbîh olunmak bi’l-vekâle matlûbumdur [deyü] hâzır-ı merkūm Mehmed Efendi ile ma‘an da‘vâ ettikde merkūm es-Seyyid İbrahim Ağa cevâbında menzil-i mezkûru müvekkil-i merkūmdan ber-vech-i muharrer şehriye yüz kırk beş guruşdan bir seneliği bin yedi yüz kırk guruşa istîcârını ikrâr vekîl-i merkūmun ber-vech-i meşrûh şart-ı mezkûr müdde‘âsını inkâr etmekle müdde‘î-i vekîl-i merkūm ber-vech-i muharrer şart-ı mezkûr müdde‘âsını adl ve makbûlü’ş-şehâde idikleri ihbâr olunan Veliyyüddin Ağa b. Osman ve Mehmed Salih Ağa b. Mehmed nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebince meblağ-ı bâkī-i mezkûr bin üç yüz beş guruşu müvekkil-i mezbûr Ali Nuri Ağa’dan geri ahz birle menzil-i mezkûru tahliye ve hâzır-ı merkūm Hafız Mehmed Efendi’ye teslîme merkūm es-Seyyid İbrahim Ağa’ya tenbîh olunduğu huzûr[-ı âlîlerine i‘lâm olundu]<br><br>Fî 4 Şa‘bân sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7910"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7912"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>