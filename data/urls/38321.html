﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 108<br>Hüküm no: 85<br>Orijinal metin no: [17a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nimetullah Hatun’un Sarıoğlu Süleyman Ağa aleyhindeki boşanma davasını ispat edemediği</b><br><br>Zabtiyeden Çemişgezekli Hasan Kavvâs’a teslîm.<br><br>İstanbul hısnı ebvâbından Eğrikapı dâhilinde Molla Aşkī mahâllesinde sâkine mu‘arrefetü’z-zât Nimetullah Hatun bt. Ali mahfil-i şer‘iyyâtda hâlâ zevci mahrûse-i Bursa’ya muzâfe Gemlik kazâsına tâbi‘ Kabaklı karyesi ahâlîsinden ve mellâh tâifesinden bâ‘isü’l-i‘lâm Sarıoğlu Süleyman Ağa b. Mustafa muvâcehesinde ben mezbûr Süleyman Ağa’nın beş yüz bir guruş mehr-i müeccel tesmiyesiyle zevce-i menkûha-i medhûlün-bihâsı iken mezbûr Süleyman Ağa işbu sene-i mübâreke Cumâdelâhiresi’nin on üçüncü günü zikr olunan Kabaklı karyesinde vâki‘ sâkin olduğu menzilinde beni talâk-ı selâse ile tatlîk etmekle zimmetinde mütekarrir ve ma‘kūdün-aleyh mehr-i müeccel-i mezkûr hakkım olan beş yüz bir [17b] guruşu hâlâ bana edâya mezbûr Süleyman Ağa’ya tenbîh olunmak murâdımdır deyü ba‘de’d-da‘vâ ve’l-istintâk, ol dahi cevâbında müdde‘iye-i mezbûre Nimetullah Hatun ol mikdâr guruş mehr-i müeccel tesmiyesiyle el-yevm zevce-i menkûha-i medhûlün-bihâsı olduğunu ikrâr u i‘tirâf edip mâ‘adâ müdde‘iye-i mezbûre Nimetullah Hatun’un ber-minvâl-i muharrer talâk müdde‘âsını inkâr etmekle müdde‘iye-i mezbûre Nimetullah Hatun ber-vech-i muharrer talâk müdde‘âsını isbâtdan izhâr-ı acz edip talebiyle mezbûr Süleyman Ağa bi’l-muvâcehe ber-nehc-i şer‘î tahlîf olunmağı mûcebince müdde‘iye-i mezbûre Nimetullah Hatun da‘vâ-i mezkûresiyle zevci mezbûr Süleyman Ağa’ya bilâ-beyyine mu‘ârazadan men‘ olunduğu huzûr-ı [âlîlerine i‘lâm olundu].<br><br>Fî 27 Za sene [12]73.<br><br>Akif.</p>          <br><a title="Önceki sayfa" style="text-decoration:none" href="./ayrmetin.php?idno=38320"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38322"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o180"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>