﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 451<br>Hüküm no: 450<br>Orijinal metin no: [83a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal İstavri’nin sahibi olduğu bakkal dükkânı gediği için hüccet verilmesi</b><br><br>Bakkāl ihbârı<br><br>Mahmiye-i İstanbul’da Samatya kurbünde Mirahur mahallesinde mütemekkin bakkāl tâifesinden İstavri v. Yuvan v. Polihron nâm zimmî tarafından husûs-ı âti’l-beyânda vekîl olduğu Bakkāl Nikoli v. Yani ve Yani v. Kosta nâm zimmîler şehâdetleriyle sâbit olan Bakkāl Togodoş v. Gavril nâm zimmî meclis-i şer‘-i hatîrde bi’l-vekâle takrîr-i kelâm ve ta‘bîr ani’l-merâm edip mahalle-i mezkûrede kâin Mehmed Çelebi dükkânı denmekle arîf ma‘lûmü’l-hudûd bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme yüz yirmi sehm i‘tibârıyla üç kıt‘a temessük mantûklarınca müvekkilim mersûmun müstakıllen yedinde mülkü olup lâkin âlât-ı gedik-i mezkûr müvekkilim mersûmun ber-minvâl-i muharrer mülkü olduğunu nâtıka yedinde hücceti olmamağla husûs-ı mezkûre esnâf-ı merkūmeden vukūf ve ıttılâ‘ları olan kimesnelerden istihbâr olunup kıbel-i şer‘den müvekkilim mersûmun yedine bir kıt‘a hüccet i‘tâ olunmak bi’l-vekâle murâdımdır dedikde fi’l-hakīka gedik-i mezkûr müvekkil-i mersûm İstavri zimmînin ber-minvâl-i muharrer müstakıllen yedinde mülkü olduğunu esnâf-ı merkūmeden zeyl-i vesîkada muharrerü’l-esâmî kimesneler alâ-tarîkı’ş-şehâde ihbâr etmeleriyle hıfzan li’l-makāl işbu vesîka bi’t-taleb ketb ü imlâ olundu.<br><br>Fî 3 Rebî‘ülevvel sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi ve gayruhum.<br><br>Ustabaşı Ananosti, Ustabaşı Zahari, Kabzımâl Yani, Yazıcı Hıristofor.</p>          <br><a title="Önceki sayfa" style="text-decoration:none" href="./ayrmetin.php?idno=34627"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34629"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b451"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o481"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>