﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 144<br>Hüküm no: 154<br>Orijinal metin no: [53a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mustafa Beşe b. Abdülmennân’ın vârislerinin gemi hisselerini Manol v. Franko’ya sattıkları</b><br><br>Mahmiye-i Galata müzâfâtından kasaba-i İstinye mahallâtından Kürkçübaşı mahallesi sâkinlerinden olup, bundan akdem fevt olan Mustafa Beşe b. Abdülmennân nâm râcilin zevce-i metrûkesi olup sulbiye sagīre kızı Âişe’ye kıbel-i şer‘den vasî nasb olunan Mümine bt. Murad nâm hâtun tarafından husûs-ı âti’z-zikre vekîl olup, hasm-ı şer‘-i câhid mahzarında mezbûre Mümine’yi ma‘rifet-i şer‘iyye ile ârifeyn olan Osman Bey b. Abdullah ve diğer Osman Efendi b. el-Hâc Pîrî şehâdetleriyle vekâleti sâbite olan oğlu Mustafa b. Abdullah nâm kimesne vekâleten [53b] ve Ömer Beşe b. Abdullah asâleten mahfil-i kazâda, hâmilü’l-kitâb Manol v. Franko nâm zimmî mahzarında vekâleten ve asâleten ikrâr ve takrîr-i kelâm edip, şayka demekle ma‘rûf müteveffâ-yı mezbûr ile bi tarîki’l-münâsafa ber vech-i iştirâk tasarruf olunan on yedi zirâ‘ sefîneyi ba‘de’l-arz ale’t-tâlibîn ve gıbbe inkıtâ‘i rağbeti’r-râgıbîn mezbûr Manol’e yirmi sekiz bin beş yüz nakid fıddî-i Osmânî râyic fi’l-vakt akçeye bey‘-i bâtt-ı sahîh-i şer‘î ile bey‘ edip, teslîm-i mebî‘ ve kabz-ı semen eyledik, sefîne-i sâlifü’z-zikr merkūm Manol’ün mülk-i müşterâsıdır, keyfe mâ yeşâ’ tasarruf eylesin dediklerinde, mâ-vaka‘a ketb olundu. Tahrîren fî evâili Zilka‘deti’ş-şerîfe li sene selâse ve ışrîn ve elf.<br><br><br>Şuhûdü’l-hâl: Osman Efendi b. el-Hâc Bayram, İbrahim Halîfe b. Mustafa el-İmâm, Mustafa Halîfe b. Hasan el-İmâm, Hasan Çavuş b. Abdullah, Osman Bey b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=19995"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19997"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o210"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>