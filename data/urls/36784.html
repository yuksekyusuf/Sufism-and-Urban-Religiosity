﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 217<br>Hüküm no: 332<br>Orijinal metin no: [58b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin'in, kendisine miras kalan ev ve bahçedeki hissesini Ahmed'e sattığı</b><br><br>Medîne-i Üsküdar muzâfâtından Adalar nâhiyesine tâbi‘ Soğanlık karyesi sâkinelerinden iken bundan akdem vefât eden Âişe bt. Mustafa’nın verâseti sulbî sagīr oğlu Mustafa’ya ve zevc-i metrûku el-Hâc Hüseyin’e münhasıra ve tashîh-i meselesi dört sehmden olup üç sehmi mezbûr Mustafa’ya bir sehmi mezbûr el-Hâc Hüseyin’e isâbet eyledikden sonra mezbûr el-Hâc Hüseyin tarafından husûs-ı âti’l-beyânda vekîli olduğu Mehmed b. Salih, Veli b. Mustafa şehâdetleriyle sâbit ve sübût-ı vekâlete hükm-i şer‘î lâhık olan İbrahim Bey b. Ali meclis-i şer‘-i şerîfde işbu bâ‘isü’l-kitâb Ahmed b. Mustafa mahzarında vekâleten bi’t-tav‘i’s-sâf ikrâr ve i‘tirâf edip müteveffâ-yı mezbûrenin karye-i mezbûrede vâki‘ bir tarafı Hoca oğlu Mehmed Beşe bağçesi bir tarafı dere bir tarafı Na‘lband Hüseyin Beşe bağçesi iki tarafı tarîk-i âm ile mahdûd ve mümtâz müşteri-i mezbûr ile müşterek olan mülk menzilinden ve bağçesinden müvekkilim mezbûr el-Hâc Hüseyin’e isâbet eden bir sehm hissesi cemî‘ tevâbi‘ ve levâhıkı ile tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i kat‘î ile fiddî râyicü’l-vakt bin iki yüz akçeye vekâletim hasebiyle mezbûr Ahmed b. Mustafa’ya bey‘ ve teslîm etdi, ol dahi minvâl-i muharrer üzere iştirâ ve tesellüm ve kabz ve kabûl eyledikden sonra semeni olan meblağ-ı mezbûr bin iki yüz akçeyi bi’l-vekâle mezbûrun yedinden tamâmen ahz u kabz etdi, fîmâ-ba‘d menzil-i mahdûd-ı mezbûr ve bağçe-i mahdûd-ı mezbûrda müvekkilim mezbûr el-Hâc Hüseyin’in alâka ve medhali kalmayıp mezbûr Ahmed’in mülk-i müşterâsı olmuşdur, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî-evâili Zilka‘de sene [1]123<br><br>Şuhûdü’l-hâl: Bâlâda mezkûr olan şâhidlerdir.</p>          <br><a title="Önceki sayfa" style="text-decoration:none" href="./ayrmetin.php?idno=36783"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36785"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o356"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>