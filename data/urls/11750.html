﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 467<br>Hüküm no: 419<br>Orijinal metin no: [133a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı’nın Sultan Beyazid mahallesinden Mihal v. Anton’daki alacağının tahsil edilmesi</b><br><br>Dergâh-ı Âlî -mahfûfen bi’l-me‘âlî- bevvâblarından olup bundan akdem mahrûsa-i İstanbul’da Haremeyn-i Muhteremeyn nükūd-ı mevkūfesine bi’l-fi‘il mütevellî olan Mustafa Bey b. Kurd nâm kimesne meclis-i şer‘-i şerîfde mahmiye-i Galata dâhilinde vâki‘ Sultân Bayezid mahallesi sâkinlerinden râfi‘ü’l-kitâb Mihal v. Anton nâm zimmî muvâcehesinde ikrâr ve takrîr-i kelâm edip bundan akdem mezbûr Mihal nükūd-ı mezbûreden olup mütevellî-i sâbık Güncî Mustafa Bey nâm kimesne yedinden mu‘âmele tarîkı ile ahz u kabz ettiği râyic fi’l-vakt asl-ı mâl yetmiş bin akçeyi ba‘dehû ben mütevellî olmağla mezbûr Mihal yedinden vakıf için bi’t-tamâm ve’l-kemâl alıp kabz eyledim, mersûm Mihal zimmetinde meblağ-ı mesfûr yetmiş bin akçeden ve asl-ı mâlı teslîm ettiği âna gelince ma‘mûle olmuş ribhinden bir akçe ve bir habbe bâkī kalmayıp bi-vechin mine’l-vücûh da‘vâ ve nizâ‘ım yokdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Hurrire fî-gurreti Muharremi’l-harâm li-sene hamse ve selâsîn ve elf.<br><br>Şühûdü’l-hâl: İbrahim Efendi b. Ebîbekir el-Mülâzım, Mehmed Bey b. Abdullah er-râcil, el-Hâc Ahmed b. Mahmud, Hasan Çelebi b. Hüseyin, Siyavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=11749"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11751"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b467"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o694"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>