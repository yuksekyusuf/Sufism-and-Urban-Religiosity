﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 346<br>Hüküm no: 329<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Kethüda’nın karısına ve çocuklarına intikal eden alacaklarını tahsil etmek üzere vekil tayin edilen Seyyid Mahmud Çelebi’nin zimmetinde varislerine teslim edilmesi gereken 142.718 akçe olduğunu ikrar ettiği</b><br><br>Mahmiye-i İstanbul’da Baba Hasan Alemî mahallesi sükkânından olup bundan akdem vefât eden Ali Kethüdâ b. Nasûh’un zevce-i menkûhası olup sulbî sagīr oğlu Osman Çelebi ile sulbiye sagīre kızı İsmihan’ın tesviye-i emrlerine savb-ı şer‘den mansûbe vasîleri olan Şehbaz Hâtun bt. Abdülmennân’ın vekîl-i müseccceli olan İbrahim Beşe b. Hüseyin meclis-i şer‘-i hatîrde mahmiye-i mezbûrede Haydarhane mahallesinde sâkin olan es-Seyyid Mahmud Çelebi b. es-Seyyid Arslan mahzarında bi’l-vekâle üzerine takrîr-i da‘vâ edip müteveffâ-yı mezbûrun Vidin beyi olup hâlâ ma‘zûl olan Ruscuklu Mehmed Bey zimmetinde cihet-i deyn-i şer‘îden üç yük râyic [fi’l]-vakt akçe hakkı olup kable’l-istîfâ mezbûr Ali Kethüdâ vefât edip meblağ-ı mezbûr müvekkileme ve sagīrân-ı mezbûrâna intikāl etmekle müvekkilem merkūme Şehbaz Hâtun meblağ-ı mezbûru merkūm Mehmed Bey’den da‘vâ ve taleb ve ahza mezbûr es-Seyyid Mahmud Çelebi’yi tarafeynden tevkîl ve irsâl etmekle mezbûr dahi ba‘de kabûli’l-vekâle merkūm Mehmed Bey Vidin Sancağı beyi olmağla Vidin’e varıp zikrolunan üç yük akçeden yüz kırk iki bin yedi yüz on sekiz akçesini mezbûr Mehmed Bey’den bi’l-vekâle ahz u kabz etmişiken meblağ-ı mezbûr ile bir mikdâr kara[sığır] ineği ve karasığır öküzü iştirâ edip meblağ-ı mezbûru istihlâk eylemişdir suâl olunup meblağ-ı mezbûr yüz kırk iki bin yedi yüz on sekiz akçenin mezbûr Seyyid Mahmud Çelebi’den alıverilmesin taleb ederim dedikde gıbbe’s-suâl merkūm Mahmud Çelebi cevâbında meblağ-ı mezkûru merkūm Mehmed Bey’den bi’l-vekâle ahz u kabz ve vech-i muharrer üzere karasığır ineği ve karasığır öküzleri iştirâ edip meblağ-ı mezbûr yüz kırk iki bin yedi yüz on sekiz akçeyi istihlâkle meblağ-ı mezbûr zimmetinde deyn olduğuna tav‘an ikrâr ve i‘tirâf edicek i‘tirâfı mûcebince meblağ-ı mezbûru vasiyy-i merkūma edâya merkūm Seyyid Mahmud Çelebi üzerine muvâcehesinde ilzâm olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Mehmed Efendi b. Veli, Salih Efendi b. Salih, Hüseyin Çavuş b. Hüseyin, Berber Mehmed Çelebi b. Hızır, Şa‘ban Çavuş b. Eyüb, Arslan Çavuş b. Hasan ve gayruhüm mine’l-[hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=40607"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40609"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o866"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>