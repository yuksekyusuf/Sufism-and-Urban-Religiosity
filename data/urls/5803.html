﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 88<br>Hüküm no: 49<br>Orijinal metin no: [12a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Mustafa ile Ahmed Bey’in muhâlaa yoluyla boşanmaları</b><br><br>İbrâ.<br><br>Mahmiye-i İstanbul’da Aksaray kurbünde Camcılar mahallesi sâkinelerinden Fâtıma bt. Mustafa b. Abdullah nâm hatunun üveği babası ve tarafından hul‘-ı âti’z-zikri ikrâra vekîl olduğu zât-ı mezbûre[yi] ârifân Mustafa Ağa b. Mehmed ve Hasan b. Hüseyin nâm kimesneler şehâdetleriyle şer‘an sâbit olan Mehmed Efendi b. Mustafa nâm kimesne meclis-i şer‘-i hatîr-i lâzımü’t-tevkīrde müvekkile-i mezbûrenin zevc-i dâhili işbu hâze’l-kitâb Ahmed Bey b. el-Hâc Mehmed nâm kimesne mahzarında bi’l-vekâle ikrâr ve takrîr-i kelâm edip mezbûr Ahmed Bey müvekkilem mezbûrenin zevci olup beynlerinde hüsn-i mu‘âşeretleri olmamağla zimmetinde mütekarrir ve ma‘kūdün-aleyh <<olan>> iki bin beş yüz akçe mehr-i müeccelinin sekiz yüz kırk akçesini müvekkilem mezbûreye def‘ ü teslîm ol dahi yedinden ahz u kabz eylediğinden sonra mâ‘adâsı olan bin altı yüz altmış akçe mehr-i müecceli ve nafaka-i iddet-i mu‘ayyene-i ma‘lûmesi üzerlerine ve me’ûnet-i süknâsı dahi kendi üzerine olmak üzere zevci mezbûr Ahmed Bey ile muhâla‘a-i sahîha-i şer‘iye ile muhâla‘a eylediklerinde ol dahi ber-vech-i muharrer hul‘-ı mezbûru kabûl eylediğinden sonra hukūk-ı zevciyete vesâir târih-i kitâba gelince beynlerinde cereyân eden hukūk-ı ma‘lûme ve mechûleye müte‘allika âmme-i da‘vâdan her birileri âharın zimmetini ibrâ-i âmm-ı râfi‘u’l-hısâm ile ibrâ ve ıskāt eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis aşer min-Şevvali’l-mükerrem sene 1143.<br><br>Şuhûdü’l-hâl: es-Seyyid el-Hâc Abdurrahman b. es-Seyyid el-Hâc Mehmed, Müezzin Molla Mehmed b. Himmet, Süleyman Çelebi b. Mehmed, İbrahim Çelebi b. Hüseyin, İbrahim b. Hasan ve diğer İbrahim yüzdeci, Kādızâde İbrahim du‘âcı, Mehmed Çelebi b. Abdullah tahtabaşı.</p>          <br><a title="Önceki sayfa" style="text-decoration:none" href="./ayrmetin.php?idno=5802"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5804"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>