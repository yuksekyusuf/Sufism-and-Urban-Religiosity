﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 92<br>Hüküm no: 72<br>Orijinal metin no: [29a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hacı Mustafa b. Şaban’ın müteveffâ Hasan Beşe b. Abdülmennân zimmetindeki alacağının terekesinden tahsil edilmesi</b><br><br>Mahmiye-i Galata’da Sinan Reis mahallesinde sâkin el-Hâc Mustafa b. Şaban Fındıklı’da Selime Hâtun mahallesinde müteveffâ olan Hasan Beşe b. Abdülmennân’ın Mehmed ve Mustafa nâm sulbî sagīr oğullarının vasiyy-i mansûbu Hanife bt. Abdullah tarafından husûs-ı âti’z-zikrde vekîli olduğu nehc-i şer‘î üzre sâbit olan Murad Ağa b. Abdullah nâm kimesneyi meclis-i şer‘a ihzâr ve üzerine da‘vâ edip bundan akdem Süleyman b. ( ) nâm kimesnede bin sekiz yüz akçem olup beni mezbûr Süleyman meblağ-ı merkūma mezbûr Hasan Beşe üzerine havâle-i sahîha-i şer‘iyye ile havâle edip mezbûr Hasan Beşe dahi havâle-i mezbûreyi üçümüzün huzûrunda kabûl edip ve Kefe’de meblağ-ı mezbûru mezbûr Süleyman’dan ahz edip meblağ-ı mersûmu bana teslîm etmeden vefât etmekle zimmetinde kalmışdır. El-hâletü hâzihî vasiyy-i mezbûrenin yedinde olan terekesinden taleb ederim deyip gıbbe’s-suâl vekîl-i mezbûr müvekkilesinin bi’l-vesâye tereke-i mezbûreye vâzı‘atü’l-yed idiğini ikrâr ve deyn-i mezbûru bi’l-külliyye inkâr etmeğin müdde‘î-i mezbûrdan da‘vâsına mutâbık beyyine taleb olundukda udûl-i ricâlden Mehmed Çelebi b. Mustafa ve Mustafa Çelebi b. Ahmed li ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ bizim huzûrumuzda mezbûr Süleyman müdde‘î-i mezbûra deyni olan bin sekiz yüz akçeye merkūm Hasan Beşe üzerine havâle-i sahîha-i şer‘iyye ile havâle edip mezbûr Hasan Beşe dahi havâle-i mezbûreyi üçünün huzûrunda kabûl edip ba‘dehû meblağ-ı mezbûru Kefe’de merkūm Süleyman’dan ahz eyledi, biz bu husûsa şâhidleriz şehâdet dahi ederiz deyû şehâdet-i şer‘iyye eylediklerinde şehâdetleri makbûle oldukdan sonra müdde‘î-i mezbûra havâle olunan meblağ-ı mezbûru müteveffâ-yı merkūmdan hâl-i hayâtında küllen ve ba‘zan ahz etmeyip vechen mine’l-vücûh zimmetini ibrâ etmediğine yemîn teklîf olundukda ol dahi yemîn billâh etmeğin mûcebi ile hükm olundu. Fi’t-târihi’l-mezbûr<br><br><br>Şuhûdü’l-hâl: Ahmed Reis b. Elagöz, Mustafa b. Abdullah, Ahmed Beşe b. Abdullah, Mehmed Beşe [b.] Abdullah ve Muhzır Mustafa ve İbrahim ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20120"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20122"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o194"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>