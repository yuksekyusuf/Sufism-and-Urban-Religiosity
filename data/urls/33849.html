﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 472<br>Hüküm no: 422<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Şükrü ve Ayşe Hatun’un babalarından intikal eden kasap gediğini, Ahmed Ağa’ya devrettikleri</b><br><br>Kasab ferâğı<br><br>Ma‘rûz<br><br>Hudâvendigâr-ı esbak cennet-mekân bihşt-âşiyân Sultân Abdülhamid Han -subbet aleyhi siccâlü’r-rahmetü ve’l-gufrân- hazretleri evkāf-ı celîleleri mülhakātından Yedikule hâricinde kâin gayrı-ez selhhâne-i mîrî on aded ganem selhhânelerinden yedinci selhhâneye merbût kasab dükkânlarında hudâvendigâr-ı esbak cennet-mekân Sultân Bâyezid-i Velî Han -aleyhi’r-rahmetü ve’l-gufrân- Hazretleri Câmi‘-i şerîfi kurbünde Kuşbâzlar nâm mahâlde kâin bir bâb kasab dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmeye bâ-temessük-i mütevellî bi’l-icâreteyn mutasarrıf olan Mustafa b. el-Hâc Ahmed nâm kimesne bundan akdem fevt olup âlât-ı gedik-i merkūm sulbî kebîr oğlu Mehmed Şükrü ve sulbiye kebîre kızı Âişe Hatun’a intikāl eylediği kasablar kethudâsı el-Hâc Hasan Ağa ve sâir mevsûku’l-kelim Müslimîn haberleriyle ba‘de’t-tahakkuk kendi nefsinden asîl ve hemşîresi mezbûre Âişe Hatun tarafından husûs-ı âtîde vekîl olduğu zât-ı mezbûreyi ârifân Mehmed b. Mustafa ve es-Seyyid Osman b. Mustafa nâm kimesneler şehâdetleriyle sâbit olan merkūm Mehmed Şükrü meclis-i şer‘-i münîrde kasab ustası Ahmed Ağa’nın babası ve tarafından tasdîka vekîl-i müsecceli el-Hâc Ali b. Abdullah nâm kimesne muvâcehesinde ber-vech-i muharrer bi’l-intikāl mutasarrıf olduğumuz âlât-ı gedik-i mezkûru hüsn-i rızâ ve tayyib-i hâtırımız ve ferâğ-ı mu‘teber-i kat‘î ile bedel-i ma‘lûm ve makbûz mukābelesinde bâ-re’y-i mütevellî müvekkil-i merkūm Ahmed Ağa’ya bi’l-asâle ve bi’l-vekâle ferâğ ve tefvîz ve teslîm ol dahi tefevvüz ve tesellüm ve kabûl etmekle fîmâ-ba‘d âlât-ı gedik-i mezkûr bâ-re’y-i mütevellî müvekkil-i merkūm Ahmed Ağa’nın dâhil-i havza-i tasarrufu olup benim ve müvekkilem mezbûrenin kat‘a alâkamız kalmamışdır deyü ba‘de’t-takrîr ve’t-tasdîk gedik-i mezkûrun müteveffâ-yı mezbûr üzerinde olan kaydı defter-i vakf-ı şerîfden ref‘ ve terkīn ve mezbûr Ahmed Ağa uhdesine kayd ile atîk temessükü zâyi‘ olmuş olduğundan yed-i âharda zuhûr eder ise amel ve i‘tibâr olunmamak şartıyla taraf-ı vakıfdan yedine müceddeden temessük i‘tâ olunmasını istid‘â eyledikleri İstanbul Mahkemesi’nden huzûr.<br><br>Fî-selh-i L sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33848"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33850"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b472"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>