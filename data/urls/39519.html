﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 227<br>Hüküm no: 227<br>Orijinal metin no: [43b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden İsmihan bt. İskender’in terekesinin vârisleri arasında taksim olunduğu</b><br><br>Mahmiye-i Kostantiniyye’de Molla Gürânî mahallesi sâkinelerinden İsmihan bt. İskender nâm müteveffâtın verâseti vâlidesi Fâtıma bt. Kasım nâm hatuna ve zevci el-Hâc Yusuf b. Abdullah nâm kimesneye münhasıra olmağla terekesinin nısfı zevcine ve mâ‘adâsı bi-tarîki’l-farz ve’d-devr vâlidesine intikāl eylediği zâhir ve mukarrer oldukdan sonra merkūme Fâtıma Hatun tarafından husûs-ı âti’z-zikri ikrâra vekîl olup mahfil-i hasm-ı şer‘îde Mehmed Bey b. Kasım ve İsa Bey b. Ahmed el-cündî ve Ahmed b. Hasan şehâdetleriyle şer‘an vekâleti sâbite olan karındaşı Mehmed Bey b. Kasım mahfil-i şer‘-i hatîrde müteveffât-ı merkūmenin zevci olup muhallefâtına vâzı‘u’l-yed olan bâ‘isü’l-kitâb mezbûr el-Hâc Yusuf mahzarında bi’l-vekâle ikrâr ve takrîr-i kelâm edip müvekkilem mezbûr Fâtıma târîh-i kitâbdan dört sene mukaddem müteveffât-ı merkūmenin zevci mezkûr el-Hâc Yusuf’un uhdesinde mütekarrir olan iki bin akçe mehr-i müeccelinden bi-hasebi’l-irsi’ş-şer‘î kendüye âid ve râci‘ olan beş yüz akçeyi bi’t-tamâm ve’l-kemâl mezbûrun yedinden alıp kabz eyledikden sonra müteveffât-ı merkūmenin terekesinden mahalle-i mezbûrede vâkı‘ ma‘lûmü’l-hudûd menzilden ve sâir akār ve menkūl ve nükūd ve esâs-ı beyt ve evânî-i nuhâsiye ve gayr-i nühâsiye ve celî ve bi’l-cümle kalîl ve kesîr ve celîl ve hakīr terekesinden ba‘de ihrâci’d-düyûn ve’t-techîz ve’t-tekfîn irsi’ş-şer‘î tarîkiyle kendüye intikāl eden hisse-i şer‘iyyesi mukābelesinde târîh-i mezbûrda şerâʼit-i sıhhat-i sulhu câmi‘ ve hâvî hâric-i şer‘î tarîkiyle mezbûr el-Hâc Yusuf’un yedinden sahîhü’l-ayâr ve kâmilü’l-vezn on sekiz aded sikke filori alıp kabz edip mezbûr el-Hâc Yusuf’un zimmetini min-ba‘d müteveffât-ı mezkûrenin muhallefâtından kendüye âid ve râci‘ olan hisse-i ma‘hudeye müte‘allık olan âmme-i de‘âvî ve mutâlebât ve eymân ve muhâsamâttan ibrâ-i âmm-ı kātı‘ü’n-nizâ‘la ibrâ eyledim dedikde gıbbe’t-tasdîk ve’t-taleb mâ-vaka‘a ketb ve imlâ olundu.<br><br>Hurrire fî-evâʼili Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Ferhad Bey b. Abdullah el-cündî, Ferhad Beşe b. Abdullah er-râcil, İsa b. Hudâverdi el-mübâşir, Ahmed b. Mehmed er-râcil, Mustafa b. Hüseyin er-râcil ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39518"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39520"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o394"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>