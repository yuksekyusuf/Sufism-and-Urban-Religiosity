﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 135<br>Hüküm no: 75<br>Orijinal metin no: [15b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Behiye Hanım bt. Abdullah ile Esma Hatun bt. Ahmed’in oturakçı dükkânındaki hisselerini Abacı Said Ağa b. Abdullah’a satmaları</b><br><br>Galata’da oturakçı mübâya‘ası 6000 guruş. İşbu hüccet fî 18 Ramazan sene [12]82 ve fîi 26 Zilka‘de sene [12]83 târihleriyle müverrah iki kıt‘a hâmiş ile kaydı ihrâc şüd. Fî 19 Zilka‘de sene 1315<br><br>Âsitâne-i sa‘âdet âşiyâne ve bilâd-ı selâse mahkemelerine bâ-fermân-ı âlî mine’l-kadîm merbût olan duhâncı gediklerinden mâ‘adâ gerek Dersaâdet ve gerek bilâd-ı selâse-i mezkûrda kâin ber-vech-i mülkiyet tasarruf olunmakda bulunan her nev‘ gediklerin mübâya‘a ve ikrâr-ı mülk ve hibe ve irsen intikāl misillü kâffe-i mu‘âmelâtı ve vukū‘ bulan muhâkemâtı münhasıran ve mahsûsan İstanbul Mahkemesi’nden icrâ ve iktizâ eden i‘lâm ve hüccet-i şer‘iyyeleri ancak mahkeme-i mezkûre tarafından i‘tâ olunmak ve gedikât ashâbının rızâ ve muvâfakatları olmadıkça kadîm mülk kirâları tezyîd olunmamak ve senedât-ı sahîha ve mu‘tebere ile ber-vech-i mülkiyet tasarruf olunmakda bulunan gediklerin müstakır oldukları mahalden ihrâc ve imhâsı zımnında mülk sâhibleri tarafından da‘vâya tasaddî olunur ise hükkâm-ı şer‘-i şerîf cânibinden istimâ‘ olunmaması bâlâsı tuğrâ-yı garrâ-yı hazret-i cihân-bânî ile muvaşşah ve müzeyyen bir kıt‘a nizâmnâme ve bâ-fermân-ı âlî müesses olan nizâm-ı müstahsene iktizâsından bulunduğuna binâen mahrûse-i Galata’da Câmi’-i kebîr mahallesinde sâkine nefsinden asîl ve Esma Hanım bt. Ahmed bin Abdullah tarafından husûs-ı âti’l-beyânda vekîl olduğu zâtını ârifân mukaddemâ Teberdâr el-Hâc İbrahim Efendi b. Mustafa ve mahrûse-i Galata’da vâki‘ oturakçı esnâfının kethüdâsı İdris Ağa b. Veliyyüddin şehâdetleriyle ber-nehc -i şer‘î sâbit olup zâtı ta‘rîf-i şer‘î ilemu‘arrefe olan Behiye Hanım bt. Abdullah meclis-i şer‘-i şerîf-i enverde bâ‘isü’l-kitâb Abacı Said Ağa b. Abdullah mahzarında kethüdâ-yı mezbûr İdris Ağa hâzır olduğu hâlde ikrâr-ı tâm ve takrîr-i kelâm edip mahrûse-i mezkûrede Bât pazarı nâm mahalde Tulumba sûkunda köşe başında vâki‘ bir tarafdan Abdülkadir Ağa dükkânı ve bir tarafdan Celeb Pavli dükkânı ve ba‘zen Âişe Hanım dükkânı ve bir tarafdan tarîk-i hâs ve taraf-ı râbi‘i tarîk-i âm ile mahdûd bâ-irâde-i seniyye Hazine-i Evkāf-ı hümâyûn tarafından nezâret olunan evkāfdan merhûm Efdalzâde Hamidüddin Vakfı müsakkafâtından beher şehr iki para icâreli mezbûr Said Ağa’nın bâ-temessük-i mütevelli bi’l-icâreteyn taht-ı tasarrufunda olan şehriye yüz yirmi parakirâ-yı kadîmelüfevkinde bir bâb odayı müştemil bir bâb oturakçı dükkânı derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûmenin dört sehm i‘tibârıyla bir sehm hisse-i şâyi‘asısene-i sâbıka yani bin iki yüz yetmiş sekiz senesi Cumâdelûlâsının on dördüncü günü târihiyle müverraha İstanbul Mahkemesi’nden verilen işbu bir kıt‘a hüccet-i şer‘iyye mantûkunca mezbûr Said Ağa’nın mülkü olup mâ‘adâ üç sehm hisse-i şâyi‘ası dahi akd-i âti’z-zikrin sudûruna değin yedimde olup işbu sene-i mübâreke Muharremü’l-haramının on ikinci günü târihiyle müverraha mahkeme-i mezkûreden verilen işbu diğer bir kıt‘a hüccet-i şer‘iyye ve kethüdâ-yı mezbûrun takdîm eylediği bir kıt‘a ilmühaber mantûklarınca benimle müvekkilem merkūme Esma Hanım’ın seviyyen yedimizde mülk ve hakkımız olmağla ben müvekkilem mezbûre Esma Hanım ile ma‘an âlât-ı gedik-i mezkûrdan ber-minvâl-i muharrer mâlik olduğumuz üç sehm hisse-i şâyi‘a-i mezkûreyi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mezbûr Said Ağa’ya altı bin guruşa bi’l-asâle ve bi’l-vekâle bey‘ ve temlîk ve vech-i lâyıkıyla teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm altı bin guruşu tamâmen bana def‘u teslîm ben dahi yedinden bil’l-asâle ve bi’l vekâle tamamen ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî bi’l-asâle ve izâfetle bi’l-vekâle ibrâ vü ıskāt eyledik ba‘de’l-yevm âlât-ı gedik-i mezkûrun üç sehm hisse-i şâyi‘a-i merkūmesinde benimle müvekkilem merkūme Esma Hanım’ın aslâ ve kat‘â alâka ve medhalimiz kalmayıp mecmû‘-ı âlât-ı gedik-i mezkûr mezbûr Said Ağa’nın mülk-i mahzı ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu. Fî 17 Safer sene 1279<br><br>Şuhûdü’l-hâl: Muhzır Mustafa Ağa b( ), Muhzır Süleyman Ağa b. ( ) Muhzır el-Hâc Salih Ağa b( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35749"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35751"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>