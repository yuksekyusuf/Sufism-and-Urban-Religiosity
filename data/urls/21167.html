﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 191<br>Hüküm no: 103<br>Orijinal metin no: [25a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Bey b. Mehmed’in terekesindeki evden, amcasına intikal eden yarım hissenin, merhumun karısı Rabia Hatun’a verildiği</b><br><br>Mahmiye-i Galata hâricinde Yazıcı mahallesinde sâkin iken bundan akdem vefât eden Hüseyin Bey b. Mehmedˈin verâseti zevce-i metrûkesi Râbia Hatun bt. İbrahimˈe ve sulbî kebîr oğlu Mehmed Çelebiˈye münhasıra olup kableˈl-kısme mezbûre Mehmed Çelebi dahi vefât edip verâseti vâlidesi mezbûre Râbia Hatunˈa ve li-ebeveyn ammi Salih Çelebiˈye münhasıra ve tashîh-i mes’eleleri yirmi dört sehim olup sehm-i mezbûrdan on sehim mezbûre Râbia Hatunˈa ve on dört sehim mezkûr Salih Çelebiˈye isâbet eyledikde şer‘an zâhir ve mütehakkık oldukdan sonra husûs-ı âtiˈl-beyânın hâlinde tahrîri içün biˈl-iltimâs kıbel-i şerî‘at-i mergūbdan irsâl olunan Mevlânâ Eyüb Efendi b. Hüseyin Efendi mahalle-i mezbûrede vâki‘ müteveffâ-i mezbûrun menziline varıp zeyl-i kitâbda mastûrüˈl-esâmî olan Müslimîn huzûrunda akd-i meclis-i şer‘-i hatîr eyledikde mezbûre Râbia Hatun meclis-i ma‘kūd-ı mezbûrda işbu bâ‘isüˈl-kitâb mezkûr Salih Çelebi mahzarında ikrâr ve takrîr-i kelâm edip defter-i kassâm-ı askerî nâtık olduğu üzre müteveffâ-yı mezbûrun cümle terekesini alâ mâ-farazallâhu te‘âlâ beynimizde iktisâm eylediğimizde mahmiye-i mezbûrede el-Hâc Memi mahallesinde vâki‘ bir tarafı Ahmed ve Mahmud nâm kimesneler mülkü ve bir tarafı Hoca Muslı nâm kimesne mülkü ve bir tarafı zikrolunan el-Hâc Memi (…?) Şerîf Vakfı ve bir taraf tarîk-i âm ile mahdûd dört bâb fevkānî oda ve bir bâb tahtânî tahtadan binâ oda ve üç bâb tahtânî oda ve iki fevkānî sofa, dört kenîf ve bir su kuyusu ve eşcâr-ı müsmire ve gayr-ı müsmire hânı mülk menzilin nısf-ı şâyi‘i müteveffâ-yı evvel mezbûrun ileˈl-vefât mülk ve hakkı ve nısf-ı şâyi‘-i âharı işbu Salih Çelebi mülkü olmağla müteveffâ-yı mezbûrun mülkü olan nısf-ı şâyi‘i menzil-i mezbûr mezkûr Salih Çelebiˈnin bi-hükmiˈl-münâsahatiˈş-şer‘iye on dört sehim hissesi mukābelesinde ta‘yîn ve tahsîs olunup min-ba‘d benim içün nısf-ı şâyi‘ menzil-i mezbûrda hak ve alâka kalmadı dedikde mezbûr Salih Çelebi dahi tereke-i müteveffâ-yı mezbûrdan olup mârrüˈz-zikr Yakıcı mahallesinde vâki‘ bir taraf merkūme Râbia Hatun mülkü ve bir tarafı Abdülkerim nâm kimesne vakfı ve bir taraf Yusuf b. Abdullah Vakfı ve bir taraf tarîk-i âm ile mahdûd [25b] bir bâb fevkānî oda ve bir fevkānî matbahı müştemil zokak kapısı müşterek mülk menzili mezbûre Râbia Hatunˈun bi-hükmiˈl-münâsahatiˈş-şer‘iye on sehim hissesi mukābelesinde ta‘yîn ve tahsîs olunup min-ba‘d menzil-i mezbûr işbu Râbia Hatunˈun mülk-i mevrûsudur benim içün hak ve alâkam kalmadı dedikde gıbbeˈt-tasâdikiˈş-şer‘î vâki‘ hâli mevlânâ-yı mezbûr mahâllinde ketb edip ba‘dehû ma‘an ba‘s olan Hüseyin Çelebi b. Osman ile meclis-i şer‘a gelip alâ-vukû‘ihî inhâ ve takrîr-i kelâm etmeğin mâ vaka‘a biˈl-ibtigā ketb olundu.<br><br>Fiˈl-yevmiˈs-sâmin min-Saferiˈl-hayr li-sene erba‘a ve semânîn ve elf.<br><br>Şuhûdüˈl-hâl: Mâ-sebak</p>          <br><a title="Önceki sayfa" style="text-decoration:none" href="./ayrmetin.php?idno=21166"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21168"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1003"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>