﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 339<br>Hüküm no: 317<br>Orijinal metin no: [61b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un soğancı mağazası gediğini Soğancı Mustafa Ağa ile hanımı Azime Hatun’a sattığı</b><br><br>Langa Yenikapısı’nda soğancı<br><br>Asıl hüccet târîhi fî 2 S sene [12]46 Kazasker’de<br><br>İşbu sebt-i hâmiş olunan hüccetde ismi mezkûre Şerife Hacce Âişe Hatun bt. es-Seyyid Hafız Halil b. el-Hâc Mustafa tarafından husûs-ı âti’l-beyânda vekîl olduğu zâtını ârifân es-Seyyid Ali Ağa b. es-Seyyid İsmail ve Ömer Ağa b. el-Hâc Ali şehâdetleriyle sâbit olan es-Seyyid el-Hâc Ali Ağa b. es-Seyyid Ahmed meclis-i şer‘-i şerîf-i enverde işbu bâ‘isü’l-hâmiş kendi nefsinden asıl ve zevcesi Azime Hatun bt. Ömer tarafından ber-vech-i âtî tasdîka vekîl-i şer‘îsi olan Soğancı es-Seyyid Mustafa Ağa b. es-Seyyid İbrahim mahzarında bi’l-vekâle ikrâr-ı tâm ve takrîr-i kelâm edip hilâl-i sütûr-ı hüccetde muharrer Ayasofya-i Kebîr vakfı musakkafâtından bir bâb soğancı mağazası derûnunda mevcûde akd-i âti’z-zikrin sudûruna değin ber-mantûk-ı hüccet müvekkilem mezbûrenin mâlike olduğu âlât-ı gediği tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile zevcân-ı asıl ve müvekkile-i mezbûrâna bin beş yüz guruşa bi’l-vekâle ale’l-iştirâk bey‘ ü temlîk ve teslîm eylediğimde onlar dahi ber-minvâl-i muharrer iştirâken iştirâ ve temellük ve tesellüm ve kabz ve kabûl edip semen-i mezkûr bin beş yüz guruşu bana tamâmen def‘ ü teslîm ve ben dahi yedlerinden bi’l-vekâle ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ ve iskāt eyledik ba‘de’l-yevm gedik-i merkūmda müvekkilem merkūmenin aslâ ve kat‘â alâka ve medhali kalmayıp müşteriyân-ı zevcân-ı asıl ve müvekkile-i merkūmânın mülk-i müşterâları ve hakk-ı sırfları olmuşdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 7 C sene 1247<br><br>Şuhûdü’l-hâl: Es-seyyid Ali Ağa, Ömer Ağa, Hafız İbrahim Edhem Ağa, Hafız İsmail Ağa, Ali Ağa tâbi‘.</p>          <br><a title="Önceki sayfa" style="text-decoration:none" href="./ayrmetin.php?idno=34494"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34496"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b339"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>