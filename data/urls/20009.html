﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 155<br>Hüküm no: 167<br>Orijinal metin no: [58a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Dâye Hatun bt. Abdullah’ın ölen kocası Şaban Reis b. Abdullah’daki mehir alacağının muhallefatından ödenmesi</b><br><br>Mahmiye-i Galata tevâbi‘inden kasaba-i Beşiktaş mahallâtından Yahya Efendi mahallesi sâkinlerinden olup bundan akdem fevt olan Şaban Reis b. Abdullah nâm kimesnenin zevce-i metrûke[si] olan Dâye Hâtun bt. Abdullah meclis-i şer‘-i şerîfde, müteveffâ-yı mezbûrun mevlâsı oğlu min ciheti’l-usûbeti’n-nesebiyye vârisi olan Mustafa b. Mustafa nâm sagīre kıbel-i şer‘-i şerîfden vasî nasb olunan Mehmed b. Abdullah mahzarında takrîr-i da‘vâ edip, müteveffâ-yı [mezbûr] zevcim Şaban Reis zimmetinde mehr-i müeccelimden dört bin akçe hakkım vardır, şer‘le suâl olunup muhallefâtından taleb ederim dedikde, gıbbe’s-suâl vasiyy-i mezbûr inkârıyla cevâb vermeğin, müdde‘iye-i mezbûreden da‘vâsına mutâbık beyyine taleb olundukda, udûl-i müslimînden Kadri Efendi b. Abdünnebi ve Cafer Bey b. Abdullah nâm kimesneler meclis-i şer‘a li ecli’ş-şehâde hâzırân olup, fi’l-hakīka mezbûre Dâye Hâtun’a mehr-i müeccelinden müteveffâ-yı mezbûr Şaban Reis’in dört bin akçe zimmetinde kalıp ma‘lûmumuzdur dediklerinde, şâhidân-ı mezbûrânın şehâdetleri hayyiz-i kabûlde vâkı‘a oldukdan sonra mezbûre Dâye Hâtun gıbbe’l-istihlâf mehr-i müeccelinden bir akçe hibe ve taraf-ı şer‘iyyeden bir tarîk ile zimmetini ibrâ etmediğine yemîn billâhi etmeğin, mâ-vaka‘a gıbbe’t-taleb ketb [olundu].<br><br><br>Şuhûdü’l-hâl: Murad Ağa b. Abdullah, Rıdvan b. Abdullah er-Râcil, Ali Bey [b.] Abdullah, Ahmed b. Süleyman ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20008"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20010"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o205"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>