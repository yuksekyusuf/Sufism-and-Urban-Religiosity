﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 251<br>Hüküm no: 203<br>Orijinal metin no: [56b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih Mehmed Çelebi’nin vefat eden annesinin terekesinden dolayı kardeşi Yahya Efendi’nin zimmetini ibra etmesi</b><br><br>Mahmiye-i İstanbul’da Cebecibaşı mahâllesi ahâlîsinden olup bundan akdem intikāl-i dâr-ı bekā eden merhûme Âişe Hatun bt. el-merhûm Yakub Efendi’nin verâseti sadrî kebîr oğlu umdetü’l-müderrisîni’l-kirâm zübdedü’l-muhakkıkīni’l-fihâm Yahya Efendi b. el-merhûm Mustafa Efendi’ye ve âhar kebîr oğlu Salih Mehmed Çelebi b. İbrahim’e münhasıra ve tashîh-i meselesi iki sehmden olmağla bir sehmi müşârün-ileyh Yahya Efendi’ye ve bir sehmi mezbûr Salih Mehmed Çelebi’ye isâbet eylediğinden sonra mezbûr Salih Mehmed Çelebi mahmiye-i mezbûrede meclis-i şer‘-i hatîrde müteveffât-ı mezbûrenin terekesine bi’l-vesâye vaz‘-ı yed eden sâhibü’l-kitâb müşârün-ileyh Yahya Efendi mahzarında ikrâr ve takrîr-i kelâm edip vâlidem merhûme mezbûrenin cemî‘ ismi mâl ıtlâk olunur terekesinden tashîh-i mezbûr üzere benim hisseme isâbet eden iki yüz elli guruşu terekeden olmak üzere müşârün-ileyh Yahya Efendi yedinden bi’t-tamâm ve’l-kemâl alıp kabz eyledim ba‘de’l-yevm vâlidem merhûme mezbûrenin nukūd ve eşyâ ve evân-ı nühâsiye ve gayr-ı nühâsiye ve bi’l-cümle ismi mâl ıtlâk olunur terekesine ve târîh-i kitâba gelince beynimizde cârî hukūk-ı ma‘lûme ve mechûleye müte‘allıka âmme-i da‘vâdan müşârün-ileyh Yahya Efendi’nin zimmetini ibrâ-i âmm-ı kātı‘ü’n-nizâ‘la ibrâ ve iskāt eyledim. Min-ba‘d tereke-i müteveffât-ı mezbûreye müte‘allık benden bir dürlü da‘vâ sudûr eylerse lede’l-hükkâmi’l-kirâm mesmû‘a olmasın dedikde, gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fî 12 min-şehri Rebî‘ülevvel sene 1116<br><br>Şuhûdü’l-hâl: A‘lemü’l-ulemâi’l-izâm efdalü’l-fudalâi’l-fihâm el-Hâc Ahmed Efendi el-kādı bi-medîneti Galata, Umdetü’l-kuzât Cafer Sadık Efendi b. Ali Efendi, Fahrü’l-müderrisîn Ahmed Efendi b. İsmail, Şeyh Mehmed Efendi b. Yusuf, Hasan Efendi b. Mustafa, Hüseyin Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41732"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41734"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>