﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 234<br>Hüküm no: 294<br>Orijinal metin no: [85b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikola v. Dimitri tarafından Dedo v. Marko’ya satılan bozahane aletlerinin başkasına ait olduğu iddiasıyla elinden alındığı</b><br><br>Mahrûse-i Galata’ya tâbi‘ kasaba-i Tophane’de bozacı tâifesinden Dedo v. Marko nâm zimmî mahfil-i kazâda işbu bâ‘isü’s-sifr Nikola v. Dimitri nâm zimmî muvâcehesinde üzerine da‘vâ ve takrîr-i kelâm edüp târih-i kitâbdan dört sene mukaddem mezbûr Nikola kasaba-i merkūmede vâki‘ taht-ı icâresinde olan bozahâne âlâtından beynimizde adedi ma‘lûm koğa ve çömçe ve tâbe ve değirmen ve şiş ve sini ve hasır ve altı aded fıçının nısf-ı şâyi‘ini kendi mülkü olmak üzere bin dört yüz akçeye bana bey‘ ve kabz-ı semen edüp ben dahi vech-i muharrer üzere iştirâ ve tesellüm eylediğimden sonra eşyâ-yı mezkûreye bundan esbak Tersâne-i Âmire emîni iken müteveffâ olan merhûm İsmail Efendi müstahık olup yedinden almağla hâlâ semen-i merkūma mürâcaat ederim deyicek gıbbe’l-istintâk merkūm Nikola cevâbında zikr olunan eşyânın nısfını kendi mülkü olmak üzere mezbûr Dedo’ya bin dört yüz akçeye bey‘ ve kabz-ı semen eylediğini ikrâr edüp ve lâkin müşârun ileyh İsmail Efendi’nin müstahık olup müdde‘î-i mezbûrun yedinden ba‘de’l-isbât ahz eylediğini inkâr iken [edicek] müdde‘î-i mezbûrdan vech-i meşrûh üzere merkūm Nikola’dan iştirâ eylediği eşyâ-i mezkûreye müşârun ileyh İsmail Efendi müstahık olup ba‘de’l-isbât yedinden [ahz] eylediğine beyyine taleb olundukda ityân-ı beyyine için istimhâl etmekle mehl-i şer‘î ile imhâl olundu mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Zilka‘deti’ş-şerîfe li-seneti’l-mezbûre.<br><br>Şühûdü’l-hâl: Mustafa Beşe b. Mehmed, Cafer Beşe b. Mehmed, Mehmed b. Ramazan, Ahmed b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10455"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10457"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b234"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o295"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>