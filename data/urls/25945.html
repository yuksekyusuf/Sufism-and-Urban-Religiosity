﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 865<br>Hüküm no: 1058<br>Orijinal metin no: [148b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçeri Kethudabeyi Mehmed Ağa’nın Venedik’de esir tutulan Salih Çorbacı’yı kurtarmak üzere Argiri v. Madros’u vekil tayin ettiği</b><br><br>Hüccet-i esir, tahlîs.<br><br>Dergâh-ı âlî dâme mahfûfen bi’l-meâli yeniçerilerinin kethudâ beyi olan umdetü erbâbü’l-izzi ve’l-ikbâl zübdetü ashâbi’l-mecd ve’l-iclâl zü’l-izzi’l-aliyy ve’l-kadri’l-celî ‘izzetlü Mehmed Ağa taraf-ı bâhirü’ş-şereflerinden husûs-ı câ’i’z-zikri ikrâra vekîl olup mefharu kuzâtü’l-Müslimîn Yahya Efendi b. Mehmed ve Ahmed Ağa b. Mehmed şehâdetleri ile şer‘an vekâleti sâbite olan iftihârü’l-emâcid ve’l-akrân dâmadı Ahmed Ağa b. Mustafa meclis-i şer‘-i hatîr-i lâzımü’t-tevkīrde havlıcan? tüccârından Argiri v. Madros nâm zimmî muvâcehesinde bi’l-vekâle ikrâr ve takrîr-i kelâm edip yine tâife-i mezbûrenin sekizinci cemâ‘atine mahsûs odada çorbacı iken dârü’l-harb olan Venedik’de esir ve mahbûs olan Salih Çorbacı b. ( ) mezbûr Argiri müvekkilim ağa-yı mûmâ-ileyh emri ile varıp mahâllinden iki bin riyâlî guruşa vekîl-i tahlîs ve dârü’l-İslâma idhâl etmek üzere mezbûr Argiri’yi irsâl murâd eylediğinde meblağ-ı mezbûrun bin riyâlî guruşunu mezbûr Argiri’ye teslîm edip ol dahi ba‘de’l-kabz yine benim yedime emânet vaz‘ eyledikden sonra min-ba‘d mezbûr Argiri varıp esir-i mezbûr Salih Çorbacı’yı tahlîs ve dârü’l-İslâma idhâl ederken bi-emrillâhi te‘âlâ vefât ederse ve yine mezbûr Argiri’nin yedimde emânet vaz‘ eylediği bin riyâlî guruş ile müvekkilim ağa-yı mûmâ-ileyhde olan bin riyâlî guruşu mezbûr Argiri’ye edâ ve teslîm olunmak üzere müvekkilim ağa-yı mûmâ-ileyh ile mezbûr Argiri kavl ve muâhede edip ol dahi ba‘de’l-kabûl hizmet-i mezbûreyi edâya ta‘ahhüd eyledi dedikde gıbbe’t-tasdîkı’ş-şer‘î.<br><br>Fi’l-yevmi’t-tâsi‘ ve’l-işrîn min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’l-eşbâh Kethudâyeri Kâtibi Mehmed Efendi, Mehmed Çavuş b. Hamza, Osman Ağa b. ( ), Ahmed Beşe b. Yusuf, Hasan Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=25944"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25946"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b865"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o917"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>