﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 57<br>Hüküm no: 8<br>Orijinal metin no: [3a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Canbaz Markos v. Avanis’in Hüseyin Çelebi b. Mehmed’den sattığı atın parasının tahsilini istemesi</b><br><br>Mahmiye-i İstanbul’da cânbâz tâifesinden Markos v. Avanis nâm zimmî meclis-i şer‘-i şerîfde yine tâife-i mezbûreden Hüseyin Çelebi b. Mehmed mahzarında üzerine da‘vâ ve takrîr-i kelâm edip mezbûr Hüseyin Çelebi işbu müşâhede olunan binek tarafının iki ayağı sekil yâğız al at mülkü olmak üzere kırk yedi buçuk guruş semen-i makbûza bana bey‘ ve teslîm, ben dahi ba‘de’l-iştirâ ve’t-tesellüm zikr olunan atı işbu Mirza Bey b. Abdullah’a otuz guruş semen-i makbûza bey‘ ve teslîm ol dahi iştirâ ve tesellüm edip yedinde iken hâlâ sadrâzam hazretlerinin baştezkireciliği hizmetinde olan Ahmed Efendi b. Şaban tarafından vekîl olduğu şuhûd-ı udûlla şer‘an sâbit olan Memiş Ağa b. Ahmed zikr olunan at müvekkil-i mûmâ-ileyh Ahmed Efendi’nin mülk ve hakkı olup târih-i kitâbdan yirmi beş gün mukaddem mülkünden zâyi‘ olmuşdu deyü da‘vâ ve müdde‘âsını udûl-ı müslimînden Mehmed Çavuş b. Ahmed ve el-Hâc Ali b. Abdullah şehâdetleriyle hâkim-i muvakkı‘-ı sadr-ı kitâb hazretlerinin huzûrunda mezbûrun muvâcehesinde şer‘an isbât ve mevkūfen ale’l-yemîn mârru’z-zikr atı hükm-i hâkimü’ş-şer‘de yedinden ahz u kabz eyledikden sonra mezbûr Mirza Bey dahi bana mürâca‘at edip benimdir deyü makbûzum olan meblağ-ı mezbûru benden da‘vâ ve kezâlik hükm-i hâkim ile ahz etmeğin hâlâ mezbûr Hüseyin Çelebi’ye suâl olunup semeni deyü medfû‘um olan meblağ-ı mezbûrun alıverilmesi matlûbumdur dedikde gıbbe’s-suâl mezbûr Hüseyin cevâbında fi’l-hakīka kaziyye vech-i muharrer üzere olup zikr olunan atı müdde‘î-i merkūma semen-i mezbûra bey‘ ve kabz-ı semen eylediğini ol dahi merkūm Mirza Bey’in semen-i makbûza mezbûra bey‘ edip zikr olunan at mezbûr Mirza Bey’in yedinde iken vekîl-i merkūm ber-vech-i mübeyyen da‘vâ ve hükm-i hâkimü’ş-şer‘de bi’l-istihkāk ahzedip, ol dahi müdde‘î-i mezbûra mürâca‘at edip semen-i merkūmu ahzını tav‘an ikrâr u i‘tirâf etmeğin mûcebiyle semen-i mezbûru müdde‘î-i merkūma redd ü teslîme mezkûr Hüseyin Çelebi’ye tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Zilhicce li-sene tis‘a ve tis‘în ve elf.<br><br>Şuhûdü’l-hâl: İbrahim Çelebi b. Ahmed, Mehmed b. Mehmed, Ali b. Bâli, Receb b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=28032"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28034"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b057"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>