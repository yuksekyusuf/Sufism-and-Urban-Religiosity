﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 418<br>Hüküm no: 488<br>Orijinal metin no: [77b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahlas v. Kuzican’ın Van kasabasındaki bağın yarısını satması</b><br><br>Van’da mübâya‘a, 750 guruş<br><br>Vilâyet-i Anadolu’da Van kasabası hâricinde vakıf toprağı re‘âyâsından olup mahmiye-i İstanbul’da Gedikpaşa kurbünde mütemekkin Mahlas v. Kuzican zimmî tarafından husûs-ı âti’l-beyânda ikrâra vekîl olduğu Melkon v. İnbad ve Mahlas v. Avadis zimmîler şehâdetleriyle sâbit olan Kirkor v. Sarıhan zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm kendinden asıl ve karındaşı Sahak zimmî tarafından husûs-ı âtîde tasdîka vekîl-i şer‘îsi Kuzican evlâd-ı Mağsis zimmî muvâcehesinde bi’l-vekâle ikrâr-ı tam ve takrîr-i kelâm edip müvekkilim mersûm Muhlis zimmî müstakıllen yedimde mülk ve hakkım olup zikr olunan vakıf toprağında vâki‘ ma‘lûmü’l-hudûd bir bâb mülk menzil ve ma‘lûmü’l-hudûd bir kıt‘a kürûmu mülk bağımın nısflarını yedimde ibkā ve nısf-ı âharlarını tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mersûm Sahak ve Kuzican zimmîlere ale’l-iştirâki’s-seviyy yedi yüz elli guruşa bey‘ ve temlik ve mahâllinde zabta tarafımdan mersûmânı taslît eylediğimde onlar dahi ber-vech-i muharrer iştirâ ve temellük ve kabûl eylediklerinden sonra semeni olan meblağ-ı mezbûr yedi yüz elli guruşu müşteriyân-ı mersûmân bana def‘ ü teslîm ben dahi yedlerinden tamamen ahz ü kabz eyledim fîmâ-ba‘d emlâk-ı muharrere-i mezkûrelerin nısfları mersûmân Sahak ve Kuzican zimmîlerin ale’l-iştirâki’s-seviyy mülk-i müşterâları ve hakk-ı sırfları olup benim nısflarında kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan mersûmân Sahak ve Kuzican zimmîlerin zimmetlerini kabûllerini hâvî ibrâ ve iskāt eylediğimde onlar dahi ber-vech-i muharrer ibrâ-yı mezkûrumu kabûl eylediler dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 5 L sene [1]242.<br><br>Şühûdü’l-hâl: Muhzır Emin Çelebi, Muhzır Ali Çelebi,<br><br>Makdis Karabet, Bağdisar, Malhas, Kirkor</p>          <br><a title="Önceki sayfa" style="text-decoration:none" href="./ayrmetin.php?idno=38867"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38869"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b418"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o494"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>