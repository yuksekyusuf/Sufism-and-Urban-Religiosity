﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 151<br>Hüküm no: 111<br>Orijinal metin no: [29b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fi bt. Abdullah adlı hatunun vefat eden Mehmed Beşe b. İsmail’in cariyesi iken onun tarafından azat edildiğini ispatladığı</b><br><br>Husûs-ı âti’l-beyânın mahâllinde istimâ‘ ve tahrîri için ba‘s olunan Mevlânâ es-Seyyid el-Hâc Mehmed Efendi b. es-Seyyid Mehmed Efendi irsâl olunup ol dahi mahmiye-i İstanbul’da Süleymâniye Câmi‘-i Şerîfi kurbünde Ağa Kapısı dâhilinde vâki‘ Dergâh-ı âlî -dâme mahfûfen bi’l-meâli- yeniçerilerinin beytü’l-mâlcisine mahsûs odaya varıp zeyl-i sahîfede muharrerü’l-esâmî olan Müslimîn huzûrlarında akd-i meclis-i şer‘-i mübîn eyledikde işbu kara kaşlı gök elâ gözlü orta boylu Rusiyyetü’l-asl Fi bt. Abdullah nâm hatun meclis-i ma‘kūd-ı mezbûrda yine mahmiye-i mezbûrda Gedikpaşa’da Dîvâne Ali Mahallesi’nde sâkin iken bundan akdem vefât eden Mehmed Beşe b. İsmail nâm kimesnenin zâhirde zevce-i menkûha-i metrûkesi Marziye bt. İsmail nâm hatundan gayrı vâris-i ma‘rûfu olmayıp terekesinin rub‘u mezbûre Marziye Hatun’a ve sülüs-i erbâ‘ı cânib-i beytü’l-mâle âid olduğu şer‘an zâhir ve mütebeyyin oldukdan sonra mezbûre Marziye Hatun’un tarafından vekîl-i müsecceli olan Ârif Mehmed Efendi b. Ahmed Efendi ile tâife-i mezbûrenin bi’l-fi‘il beytü’l-mâl emîni olan Ali Ağa’dan [b.] Sefer Paşa mahzarlarında üzerlerine da‘vâ ve takrîr-i kelâm edip müteveffâ-yı mezbûr Mehmed Beşe’nin ben câriye-i memlûkesi olup târih-i kitâbdan bir sene mukaddem beni cemî‘ mâlından âzad eylemiş iken rub‘uma vekîl-i mezbûr ve sülüs-i erbâ‘ıma emîn-i mezbûr bi-gayr-ı hakkın vaz‘-ı yed ederler suâl olunup kasr-ı yedlerine tenbîh olunmak matlûbumdur dedikde gıbbe’s-suâl vekîl-i mezbûr ile emîn-i mezbûr ber-vech-i muharrer mezbûre Fi’ye vaz‘-ı yedlerini ikrâr lâkin müdde‘î-i mezbûrenin müdde‘âsını inkâr edicek müdde‘iyye-i mezbûreden müdde‘âsını [mübeyyine] beyyine taleb olundukda udûl-i Müslimînden olup Akarçeşme Mahallesi’nde sâkin Mehmed Çelebi b. el-Hâc İshak ve Demirkapı kurbünde Zülfü Ağa b. Ahmed ve Mustafa Ağa b. Abdullah ve Ebûbekir b. Abdullah nâm kimesneler li-ecli’ş-şehâde meclis-i ma‘kūd-ı mezbûra hâzırûn olup istişhâd olunduklarında fi’l-hakīka müteveffâ-yı mezbûr Mehmed Beşe târih-i kitâbdan bir sene mukaddem mevsûfe-i mezbûre Fi’yi bizim huzûrumuzda cemî‘ mâlından âzad eyledi biz bu husûsa bu vech üzre şâhidleriz şehâdet dahi ederiz deyü edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri hayyiz-i kabûlde vâkı‘a olmağın husûs-ı mezbûra [mezbûru] mevlânâ-yı mezbûr mahâllinde tahrîr ba‘dehû meclis-i şer‘a gelip alâ-vukū‘ihî inhâ ve takrîr etmeğin mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Muharremi’l-harâm li-sene ihdâ ve tis‘în ve elf.<br><br>Şuhûdü’l-hâl: Ahmed Çelebi b. Mehmed, Hasan Beşe b. ( ), el-Hâc Ahmed b. Mehmed, Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=41259"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41261"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o471"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>