﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 276<br>Hüküm no: 265<br>Orijinal metin no: [57a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bogos v. Kirko’un ölen Serkis v. Mıgırdıç v. Nikogos’a olan borcunu vârislerine ödemesine tenbih olunması</b><br><br>Vilâyet-i Anadolu’da vâki‘ Dârü’s-sa‘âdeti’ş-şerîfe ağası hâssı Göden kasabasında Ermeni Mahallesi ahâlîsinden olup medîne-i Trabzon’da yeni hânda ticâret vechi üzere sâkin iken bundan akdem hâlik olan Serkis v. Mıgırdıç v. Nikogos’un li-ebeveyn er karındaşları olduğunu iddi‘â eden bâ‘isiyyü’s-sifr Agop ve ( ) nâm Ermeniler meclis-i şer‘-i şerîf-i enverde Bogos v. Kirko nâm zimmî muvâcehesinde her biri üzerine da‘vâ ve takrîr-i kelâm edip hâlik-i mezbûr Serkiz bizim li-ebeveyn er karındaşımız olup babamız adı mezbûr Mıgırdıç ve dedemiz adı mezbûr Nikogos ve anamız adı Maryem b. Agop ve maskat-ı re’simiz zikrolunan Ermeni Mahallesi’dir hâlik-i mezbûrun verâseti usûbet-i nesebiye cihetinden bize münhasıra olup bizden gayrı vârisi ve terekesine müstahik âharı olmadığı ecilden hâlik-i mezbûrun merkūm Bogos zimmetinde cihet-i karzdan yirmi guruş hakkı olmağla kable’l-ahz hâlik ve meblağ-ı mezkûr bize intikāl etmeğin hâlâ mezbûr Bogos’a suâl olunup meblağ-ı mezbûru ber-vech-i muharrer bize edâ ve teslîme tenbîh olunması matlûbumuzdur dediklerinde gıbbe’s-suâl mezbûr Bogos cevâbında hâlik-i [57b] mezbûra cihet-i karzdan yirmi guruş zimmetinde edâsı lâzım deyni olduğunu ikrâr lâkin müdde‘iyân-ı mezbûrân ber-vech-i muharrer vâris olduklarını inkâr edicek müdde‘iyân-ı mezbûrândan müdde‘âlarını mübeyyine beyyine taleb olundukda udûl-i Müslimînden ve fi’l-asl kasaba-i mezkûre ahâlîsinden olup mahmiye-i İstanbul’da Akbıyık Mahallesi’nde müsâfiren sâkin Osman b. Ali ve Ebûbekir b. el-Hâc Osman nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müdde‘iyân-ı mezbûrân Agop ve Nikogos hâlik-i mezbûr Serkiz ile li-ebeveyn karındaşlar olup babaları adı mezbûr Mıgırdıç ve dedeleri adı merkūm Nikogos ve anaları adı Maryem bt. Agop ve maskat-ı re’sleri zikrolunan Ermeni Mahallesi’dir hâlik-i mezbûrun verâseti işbu merkūmâna münhasıra olup bunlardan gayrı vâris ve terekesine müstahik âhar olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Cumâdelâhire sene [1]143.<br><br>Şuhûdü’l-hâl: Mehmed Çelebi b. Abdullah, Kādızâde İbrahim Çelebi b. Mustafa, Ahmed b. Şa‘ban, Ya‘kub b. Abdullah, Mustafa b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=5188"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5190"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o708"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>