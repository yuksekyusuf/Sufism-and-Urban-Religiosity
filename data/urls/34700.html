﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 97<br>Hüküm no: 47<br>Orijinal metin no: [18-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’da Abdi Subaşı mahallesi ahalisinin daha önce dükkânından ihracını talep ettikleri Bakkal Vasil’den şikâyetlerini geri çektikleri</b><br><br>Mukābele şüd<br><br>Abdi Subaşı mahallesinden Bakkāl Vasil zimmînin ahâli-i mahallenin iştikâlarını tehîr eyledikleri<br><br>Ma‘rûz<br><br>İstanbul’da Fenerkapısı hâricinde Abdi Subaşı mahallesi imâmı es-Seyyid Hafız Feyzullah Efendi ve Muhtâr-ı evveli Na‘lıncı Mehmed Tâhir Ağa ve ahâlisinden Râh-ber-i râh-ı âbî Mahmud Ağa ve İbrahim Efendi ve Kayıkçı Mehmed Râif Ağa nâm kimesneler emîn-i mahalle-i mezkûre re‘âyâ muhtârı Yorgi v. Todori ve Kâhya Yani v. Yorgi ve Sotiri ve Neccâr Anaştaş ve Terzi Yanko ve Hıristo ve Fincancı Yanako ve Kalfa Yani ve Terzi Aleko ve Terzi Todori nâm zimmîlerden her biri meclis-i şer‘-i münîrde arzuhâl eden Bakkāl Vasil v. Sava nâm zimmî muvâcehesinde yedimizde olup işbu târih-i i‘lâm şehrinin on birinci günü târihiyle müverrah bir kıt‘a i‘lâm nâtık olduğu üzere biz mersûm Vasil zimmîden iştikâ birle mahalle-i mezkûrede kâin mütemekkin olduğu dükkânından hurûcunu iltimâs etmişidik lâkin mersûm Vasil zimmî dükkân-ı mezkûrunda kendi hâliyle mütemekkin ve ahz [ü] i‘tâsından gayrı nesne ile meşgūl olmayıp bî-edebâne hareket ve ra‘iyyete münâfî etvâra cesâret etmemek üzere ta‘ahhüd eylediğimde [eylediğinde] biz dahi ta‘ahhüdünü kabûl ve iştikâmızı tehîr eyledik deyü <<ikrâr ve>> ahâli-i mahalle-i merkūmûnun eyledikleri takrîrlerini mersûm Vasil zimmî tasdîk ve ber-minvâl-i muharrer ta‘ahhüd eylediği huzûr-ı [âlîlerine i‘lâm olundu]<br><br>Fî 26 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34699"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34701"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>