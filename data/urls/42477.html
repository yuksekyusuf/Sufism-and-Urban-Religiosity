﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 311<br>Hüküm no: 371<br>Orijinal metin no: [73b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tomacan v. Cevher’in Tülbentçi esnafından Ali b. Abdülkerim aleyhindeki alacak iddiası</b><br><br>Bâ-mühr-i efendi,<br><br>Ma‘rûz,<br><br>Arzuhâl eden Tomacan v. Cevher meclis-i şer‘-i hatîrde Şehsuvar mahallesinde sâkin Dülbendçi tâifesinden el-Hâc Ali b. Abdülkerim mahzarında bin yüz altmış sekiz senesi Zilka‘desi târîhiyle müverrah bir kıt‘a temessük mantûkunca Hind metâ‘ı semeninden ba‘de külli’l-hesâb mezbûr el-Hâc Ali zimmetinde bin yüz altmış iki buçuk guruş hakkım olup yüz seksen dört buçuk guruşunu bir def‘a seksen sekiz guruşunu bir def‘a cem‘an iki yüz yetmiş iki buçuk guruşunu mezbûr el-Hâc Ali yedinden ahz u kabz etmiş idim. Bâkī kalan bin üç yüz on guruşu dahi taleb ederim deyü da‘vâ ve mezbûr el-Hâc Ali cevâbında müdde‘î-i mersûma bin üç yüz on guruş deyni olduğunu ikrâr, lâkin altmış dokuz senesi Muharremi’nde mahalle-i mezbûrede sâkin olduğum menzilde yüz top mermerşâhî dülbendimi bin iki yüz altmış iki guruş semen tesmiyesiyle meblağ-ı bâkī-i mezkûr bin üç yüz on guruşdan ol mikdârına takās ve mahsûb eylediğimde ol dahi ba‘de’l-mukāssa ve’l-kabûl mâ‘adâ altmış yedi buçuk guruş dahi nakden edâ edip husûs-ı mezkûra ve târîh-i mezbûra gelince sâir beynimizde cereyân eden bi’l-cümle ahz ü i‘tâya müte‘allika âmme-i de‘âvîden zimmetimi ibrâ, ben dahi kabûl [74a] etmiş idim deyü ba‘de’d-def‘ ve’l-inkâr dâfi‘-i mezbûr el-Hâc Ali def‘-i mezkûrunu Mehmed Efendi b. Receb ve Molla İbrahim b. Mustafa ve Attâr es-Seyyid Osman Çelebi nâm üç nefer kimesneler şehâdetleriyle muvâcehesinde vech-i şer‘î üzere isbât etmeğin mûcebiyle müdde‘î-i mesfûr Tomacan husûs-ı mezkûra müte‘allika da‘vâdan mezbûr el-Hâc Ali’ye bî-vech-i şer‘î mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 24 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42476"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42478"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o542"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>