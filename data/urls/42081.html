﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 526<br>Hüküm no: 551<br>Orijinal metin no: [137a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülbaki Ağa’nın, kölesi Macar asıllı Hasan İvaz’ı azat etmesi</b><br><br>Mahmiye-i İstanbul’da Cezerî Kasım Paşa mahâllesi sükkânından Abdülbaki Ağa b. Ali tarafından oğlu ve husûs-i âti’l-beyana vekîl olduğu Osman b. Abdullah ve Ahmed b. Abdullah nâm kimesneler şehâdetleriyle sâbit olan Hasan Ağa nâm kimesne mahmiye-i mezbûrede meclis-i şer‘-i hatîrde bi’l-vekâle ikrâr ve takrîr-i kelâm edip müvekkilim mezbûr Abdülbaki Ağa kendüye rıkk-ı sâbıkını mu‘terif olan işbu uzun boylu kumral sakallı elâ güzlü Macariyyü’l-asl Müslimü’l-mille bâ‘isü’l-vesîka Hasan İvaz nâm abd-i memlûkünü hasbeten lillâhi te‘âlâ ve tâliben li-merzâti rabbihi’l-a‘lâ malından tahrîr ve i‘tâk ve zümre-i ahrâr-ı asliyyîn silkine idrâc ve ilhâk eyledi fîmâ-ba‘d mevsûf-ı mezbûr Hasan İvaz sâir ahrâr-ı asliyyîn gibi hür olup müvekkilim mezbûrun mezbûr Hasan İvaz üzerinde velâ-i şer‘îden gayri alâka ve medhali kalmadı dedikde mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-Şa‘bâni’l-mu‘azzam sene 1116.<br><br>Şuhûdü’l-hâl: Ömer Ağa b. Osman, Hasan b. Abdullah, el-Hâc Abdülbaki b. Ali, Yusuf b. Mahmud, Mustafa b. Abdullah, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=42080"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42082"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b526"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>