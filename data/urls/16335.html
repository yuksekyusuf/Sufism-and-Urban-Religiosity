﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 224<br>Hüküm no: 177<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İstemat kızı Pereşkova’nın, kendinden önce ölen oğlu Nikola’nın terekesine ait hissesinin vârislerine devri</b><br><br>Havâss-ı Refî‘a kazâsı muzâfâtından Terkos nâhiyesine tâbi‘ Boğaz nam karyed[e] sâkin iken bundan akdem hâlik olan Nikola v. Şiro nam zimmînin verâseti zevce-i metrûkesi Plaşe bt. Yani nâm Nasrâniyye ile anası Pereşkova bt. İstemat ve sulbî oğulları Yamandi ve Leonderye ve sulbiye kızı Şenadi’ye münhasıra olup kable’l-kısme mezbûre Peraşkova dahi hâlik olup verâseti sadrî kebîr oğulları Anderya ve Vasili’ye münhasıra oldukdan sonra kendi tarafından asâleten ve karındaşı mezbûr Vasili tarafından husûs-ı âti’l-beyânda vekîl olduğu Karye-i mezbûre sâkinlerinden Dimo veled-i Yovan ve Todor veled-i Dimitri şehâdetleriyle sâbit olan mezbûr Anderya meclis-i şer‘-i şerîf-i enverde hâlik-i evvel mezbûr Nikola’nın zevcesi olup terekesine bi’l-verâse vâzı‘atü’l-yed olan işbu râfi‘atü’s-sifr mezbûr Plaşe mahzarında bi’l-vesâye ve bi’l-vekâle ikrâr ve takrîr-i kelâm edip anamız hâlike-i mersûme [Pere]şkova oğlu hâlik-i merkūm Nikola’nın terekesinden isâbet eden hisse-i şâyi‘asını kable’l-ahz hâlik olmağla hâlâ mezbûre Plaşe’den anamız hâlike-i mezbûrenin hisse-i merkūmesini taleb ve da‘vâ eylediğimizde ta‘allül edip teslîmden imtinâ‘ etmekle beynimizde münâza‘ât-ı kesîre vâki‘ olmuşdu el-hâletü-hâzihi beynimizde muslihûn tavassut edip bizi yirmi guruş üzerine sulh eylediklerinde biz dahi sulh-ı mezkûru ba‘de’l-kabûl ve bedel-i sulh olan meblağ-ı mezbûr yirmi guruşu karındaşım müvekkil-i mezbûr Vasil ile alâ-kadri’l-hısas alıp kabz eyledik ba‘de’l-yevm hâlik-i mezbûrun terekesinden anamız hâlike-i mersûme Pereşkova’ya isâbet eden kalîl ü kesîr ve hakīr ü celîl ma‘lûme ve mechûle mirâs da‘vâsına müte‘allika âmme-i de‘âvîden mezbûre Plaşe’nin zimmeti bi’l-asâle ve bi’l-vekâle ibrâ-i âmm-ı kātı‘u’n-nizâ‘la ibrâ ve ıskāt eyledim dedikde mezbûr Plaşe’nin dahi bedel-i sulh-ı mezbûr yirmi guruş mutâlebesinden müvekkile-i mezbûr Vasil ile merkūm Anderya’nın zimmetlerini ibrâ ve ıskāt eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketbolundu.<br><br>Fi’l-yevmi’s-sânî aşer min-Zilka‘deti’ş-şerîfe es-sene selasîn ve mi’e ve elf.<br><br>Şuhûdü’l-hâl: Mustafa Efendi b. Hüseyin, Ömer Efendi b. Mehmed, Mehmed Çelebi b. Hüseyin, Habib Çelebi b. Na‘lband, Hüseyin Beşe b. Mehmed, es-Seyyid Mustafa b. Sefer.</p>          <br><a title="Önceki sayfa" style="text-decoration:none" href="./ayrmetin.php?idno=16334"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16336"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o276"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>