﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 199<br>Hüküm no: 176<br>Orijinal metin no: [33a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Ağa’nın boşandığı hanımının yanında kalan küçük çocuğu için nafaka ödemesi</b><br><br>Nafaka-i sagīr<br><br>Mahmiye-i İstanbul’da Sultan Selim Câmi‘-i şerîfi civârında Debbâğyunus mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan bâ‘is[etü]ü’l-vesîka Şerife Emine Hatun bt. es-Seyyid Abdülkadir meclis-i şer‘-i şerîf-i enverde zevc-i sâbıkı yumurtacı esnâfından es-Seyyid Osman Ağa b. es-Seyyid Salih mahzarında takrîr-i kelâm ve ta‘bîr ani’l-merâm edip merkūm es-Seyyid Osman Ağa ile mukaddemâ zevciyyet beynimizde kāime iken mezbûrun firâşından hâsıl ve benden mütevellid [33b] ve bi-hakkı’l-hıdâne hâlâ hacr ü terbiyemde olan altı aylık sulbî sagīr oğlu es-Seyyid Salih’in aslâ mâlı olmayıp nafaka ve kisveye eşedd-i ihtiyâc ile muhtâc olmağın sagīr-i mezbûrun nafaka ve kisve-bahâsı’çün babası mezbûr es-Seyyid Osman Ağa üzerine kıbel-i şer‘den kadr-ı ma‘rûf meblağ farz ve takdîr buyurulmak bi’l-hıdâne matlûbumdur dedikde gıbbe’t-tasdîki’ş-şer‘î hâkim-i hâsim vâlâ cenâb -veffakallâhu te‘âlâ bi’s-sıdk ve’s-savâb- efendi hazretleri dahi sagīr-i mezbûrun nafaka ve kisve-bahâsı’çün babası mezbûr es-Seyyid Osman Ağa üzerine işbu târîh-i kitâbdan bi’t-terâzî beher şehr kırk beşer guruş farz ve takdîr buyurup meblağ-ı mefrûz-ı mezkûr be-her mâh kırk beşer guruşu sagīr-i mezbûrun nafaka ve kisve ve levâzım-ı zarûriyesine harc ü sarfa ve lede’l-iktizâ istidâneye ve inde’z-zafer babası merkūm es-Seyyid Osman Ağa üzerine rücû‘a vâlidesi ve hâdınesi mezbûre Şerife Emine Hatun’a izin vermeğin mâ vaka‘a [bi’t-taleb ketb olundu]<br><br>Fî 19 M sene 1247<br><br>Şuhûdü’l-hâl: Yumurtacılar Kethüdâsı Ömer Ağa, Kavaklızâde Hafız Mehmed Ağa, Odacı Hüseyin Çelebi, Kethüdâ-i muhzırân Hafız İsmail Ağa.</p>          <br><a title="Önceki sayfa" style="text-decoration:none" href="./ayrmetin.php?idno=34353"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34355"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>