﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 502<br>Hüküm no: 570<br>Orijinal metin no: [70a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Mustafa’dan küçük kızlarına miras kalan vakıf evin açık arttırma ile Mehmed Beşe b. Ebubekir’e ferağ olunduğu</b><br><br>Bedel-i ma‘lûma ferâğ-ı menzil.<br><br>Mahmiye-i İstanbul’da Karabaş mahallesinde sâkine iken bundan akdem vefât eden Hadîce bt. Mustafa nâm hatunun sadriye sagīre kızları Âişe ve Fâtıma’nın tesviye-i umûrlarına kıbel-i şer‘den mansûb vasîleri olan fahrü’l-akrân Mehmed Ağa b. Mustafa mahfil-i kazâda işbu bâ‘isü’l-kitâb Mehmed Beşe b. Ebûbekir nâm kimesne mahzarında bi’l-vesâye ikrâr ve takrîr-i kelâm edip vasîsi olduğum sagīrân-ı mezbûrânın analarından müntakil mahalle-i mezbûrede vâki‘ Kadri Efendi Evkāfı’ndan olup bir tarafı es-Seyyid Yakub Çelebi bahçesi ve iki tarafı vakf-ı mezbûr ve bir tarafı tarîk-i hâssa müntehî bir bâb tahtânî oda ve dolabı müştemil olup icâre-i mu‘accele ve beher şehr vakf-ı mezbûra otuz akçe ücret-i mü’eccele ile sagīretân-ı mezbûretânın tasarruflarında olan menzilden gayrı ism-i mâl ıtlâk olunur bir şeyleri olmadığından mâ‘adâ zarûret-i nafaka ve eşedd-i ihtiyâcları olmağla menzil-i mahdûd-ı mezbûr sûk-ı sultanîde beyne’t-tâlibîn kirâren ve mirâren müzâyede olunup ragabât-ı nâs munkatı‘a oldukdan sonra mezbûr Mehmed Beşe üzerinde üç bin sekiz yüz akçeye karâr edip ziyâde ile tâlib-i âhar bulunmamağın vesâyetim hasebiyle merkūm Mehmed Beşe’ye üç bin sekiz yüz akçe bedel mukābelesinde ma‘rifet-i mütevellî-i vakf-ı mezbûr ile ferâğ ve tefvîz ol dahi tefevvüz ve kabûl eyledikden sonra bedel-i mezkûr üç bin sekiz yüz akçeyi merkūm Mehmed Beşe yedinden tamamen vesâyetim hasebiyle ahz u kabz eyledim, ba‘de’l-yevm menzil-i mahdûd-ı mezbûr merkūm Mehmed Beşe’nin hakk-ı müfevvazıdır, keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sânî aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: el-Hâc Ahmed Çelebi b. Ahmed, Rasûl b. Rıdvan, Hasan b. Mustafa, Şükrullah b. Mustafa, Gazanfer b. Tevekkül.</p>          <br><a title="Önceki sayfa" style="text-decoration:none" href="./ayrmetin.php?idno=25456"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25458"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b502"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o997"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>