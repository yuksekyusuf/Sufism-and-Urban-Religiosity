﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 945<br>Hüküm no: 1620<br>Orijinal metin no: [136b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haseki Mehmed Ağa’nın yaptığı hizmet karşılığında alacağı olduğu iddiasıyla açtığı davasında haklı olduğu</b><br><br>Ma‘rûz<br><br>Medîne-i Üsküdar’da Hasanağa mahallesinde sâkin Haseki Mehmed Ağa b. Abdullah mahfil-i Bâb’da meclis-i şer‘-i hatîrde Alemdâr el-Hâc Ahmed Ağa b. İbrahim mahzarında mezbûr el-Hâc Ahmed Ağa’nın Anadolu’da Söğüt kazâsında Abdülhalim Ağa ve Za‘îmoğlu Mehmed Emin Ağa zimmetlerinde olan iki bin üç yüz kırk guruş alacak hakkını tahsîl için târih-i i‘lâmdan on beş gün mukaddem bâ-emr-i âlî beni mübâşir ta‘yîn etdirdip ma‘an kazâ-i mezbûra varıp meblağ-ı merkūm iki bin üç yüz kırk guruşu mezbûrândan tahsîl ve mezbûr el-Hâc Ahmed Ağa kabz edip lâkin mezbûrun bi-şarti’r-rücû‘ emriyle iyâb ü zihâb mesârifi’çün yüz beş buçuk guruş masrûfum olmağla meblağ-ı merkūm yüz beş buçuk guruş ile ecr-i mislim olan yüz kırk guruş ki cem‘an iki yüz elli guruşun yüz doksan guruşunu ahz ve ecr-i mislinden bâkī altmış guruşu mezbûr el-Hâc Ahmed Ağa zimmetinde kalmağla taleb ederim deyü da‘vâ ve mezbûr el-Hâc Ahmed Ağa cevâbında müdde‘î-i mezbûrun meblağ-ı merkūmdan ziyâde ecr-i mislini inkâr etmekle işbu hâzırân bi’l-meclis Haseki Ali Ağa b. el-Hâc Bekir ve Haseki Mehmed Ağa b. el-Hâc Osman nâm kimesneler istihbâr olundukda fi’l-hakīka müdde‘î-i mezbûrun ecr-i misli yüz kırk beş guruş olduğu ihbârlarıyla zâhir olmağın mûcibiyle meblağ-ı bâkī-i merkūm altmış guruşu müdde‘î-i mezbûra edâ ve teslîme mezbûr el-Hâc Ahmed Ağa’ya tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 19 min-Safer sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54644"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54646"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b945"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o962"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>