﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 166<br>Hüküm no: 125<br>Orijinal metin no: [45a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasapların kestiği hayvanlardan çıkan iç yağını, nizâmı üzere mumcu tâifesine verme taahhütünde bulundukları</b><br><br>Âsitâne-i aliyye’de vâki‘ kasab tâifesinden el-Hâc Mehmed b. el-Hâc Halil ve el-Hâc Abdullah b. el-Hâc Mehmed ve el-Hâc Mehmed b. el-Hâc İbrahim ve sâirleri meclis-i şer‘-i hatîr-i lâzımü’t-tevkīrde Şehir Kasabbaşısı izzetlü Nu‘man Ağa ve Kasablar Kethudâsı İsmail Ağa hazır oldukları hâlde herbiri takrîr-i kelâm ve ta‘bîr ani’l-merâm edip Âsitâne-i aliyye’de gerek beylik ve gerek şehir için zebh olunan ağnamın iç yağlarını bâ-emr-i âlî mumcu tâifesine verilip onlar dahi mum yapıp ibâdullâha bey‘ edegelip bu vechile beynimizde nizâm cârî olup lâkin bu esnâda Yedikule hâricinde olan selhhâneler muhterik olup kasab tâifesi derûn-ı Âsitâne’ye müteferrika olduğundan mumcu esnâfı bizlerden hâsıl olan iç yağını ketm ve ihfâ edersiz deyü teşekkî ve beynimizde nizâ‘ vâki‘ olmağla telef ve zâyi‘ olmayıp taht-ı zâbıtaya idhâl için zebh olunan ağnamın herbir re’sinden yüz elli dirhem iç yağından noksan verilmeyip ziyâde hâsıl olursa ziyâdeyi dahi kemâ-fi’l-evvel ketm ve ihfâ olunmayıp mumcu tâifesine vermek üzere kavl ü ittifâk ve ahd [ü] mîsâk eyledik dediklerinde mûmâ-ileyh Kasabbaşı Nu‘man Ağa ve Kethudâ İsmail Ağa dahi [ber]-minvâl-i muharrer kefîller olmağın vâki‘ hâl hıfzan li’l-makāl bi’t-taleb ketb olundu.<br><br>Fî-gurret-i Ramazani’l-mübârek sene 1184.<br><br>Şuhûdu’l-hâl: Muhzırân Kethudâsı Mehmed Ağa b. Ahmed, İsmail Çelebi b. Abdullah, Ali Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=30059"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30061"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>