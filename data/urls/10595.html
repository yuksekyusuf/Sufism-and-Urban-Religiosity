﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 113<br>Hüküm no: 52<br>Orijinal metin no: [8a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Denizabdal mahallesinden Fatma bt. Hasan’ın yanında hizmetçi olarak çalıştığı Ümmügülsüm Hatun’un zimmetini ibra etmesi</b><br><br>Ecr-i mislinden ibrâ ve îcâr<br><br>Mahmiye-i İslâmbol’da Şehremîni kurbünde Deniz Abdal mahallesinde sâkine takrîben on dört yaşında olup cüssesinin dahi bulûğa tahammülü olmağla rü’yet-i dem-i hayzla bulûğunu mu‘terife ve zâtı şer‘an mu‘arrefe olan Fatıma bt. Hasan nâm bikr-i bâliğa meclis-i şer‘-i şerîf-i enverde işbu bâ‘isetü’l-vesîka Ümmügülsüm Hatun bt. Ahmed’in zevci ve tarafından vech-i âtî üzere tasdîka vekîli olduğu ber-nehc-i şer‘î sâbit olan es-Seyyid Ahmed Şakir Efendi b. es-Seyyid Mehmed Râtib mahzarında ikrâr-ı tam ve takrîr-i kelâm edip ben müvekkile-i mezbûre Ümmügülsüm’ün talebi ve beher şehr yüzer para ücret tesmiyesiyle müvekkile-i mezbûre Ümmügülsüm Hatun menzilinde işbu târih-i kitâba gelince üç sene hizmet edip ve ücret-i müsemmâ-yı mezkûrem olan yüzer parayı beher re’s-i şehrde müvekkile-i mezbûre Ümmügülsüm Hatun bana def‘ ü teslîm ve ben dahi yedinden tamamen ahz ü kabz etmişdim. El-hâletü hâzihî sinîn-i mezkûrede ber-vech-i muharrer eylediğim hizmetimin ecr-i müsemmâ ve misline müte‘allika âmme-i de‘âvî ve kâffe-i mutâlebât ve eymân ve muhâsamâtdan müvekkile-i mezbûre Ümmügülsüm Hatun ile zevci vekîl-i mezbûr es-Seyyid Ahmed Şakir Efendi’den herbirinin zimmetlerini ibrâ-i âm ile ibrâ ve ıskāt eylediğimde onlar dahi ber-minvâl-i muharrer ibrâmı kabûl eylediklerinden sonra ben yine müvekkile-i mezbûre Ümmügülsüm Hatun’a menzilinde hizmet etmek içün nefsimi târih-i kitâbdan ke’l-evvel beher şehr yüzer para ücret tesmiyesiyle müvekkile-i mezbûre Ümmügülsüm Hatun’a îcâr ve teslîm ve ücret-i müsemmâ-yı mezkûrumu benim nafaka ve kisveme harc u sarfa müvekkile-i mezbûre Ümmügülsüm Hatun’a emr ve tarafımdan tevkîl eylediğimde ol dahi ber-vech-i muharrer <<benim nafaka ve kisveme harc u sarfa müvekkile>> istîcâr ve tesellüm ve kabûl edip ücret-i müsemmâ-yı mezkûremi ber-vech-i muharrer benim nafaka ve kisveme harc ü sarfa ta‘ahhüd ve iltizâm eyledi dediğini vekîl-i mezbûr es-Seyyid Ahmed Şakir Efendi tasdîk ve tahkīk etmeğin mâ-vaka‘a bi’t-taleb.<br><br>Fî 28 min-Şevvâli’l-mükerrem sene 1196<br><br>Şühûdü’l-hâl: Nevbetçi Molla Mustafa b. Mustafa, Muhzır Ahmed b. Mehmed, Muhzır Molla Mehmed b. Mustafa, el-Hâc Hasan b. Osman, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10594"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10596"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o689"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>