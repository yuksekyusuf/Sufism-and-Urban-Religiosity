﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 483<br>Hüküm no: 563<br>Orijinal metin no: [115a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çukadâr Mehmed Beşe’den cariyenin bedelinin tazmini</b><br><br>Ma‘rûz.<br><br>Çukadâr Ali Beşe mübâşeretiyle ihzâr-ı şer‘ olunan Dergâh-ı âlî yeniçeri çavuşlarından Ahmed Çavuş nâm kimesneden hasmı Mehmed Beşe nâm kimesne meclis-i şer‘de târih-i i‘lâmdan iki sene mukaddem diyâr-ı Acem’de Gence nâm kasabada yedimde mülk ve hakkım olan yüz elli guruş kıymetli bir re’s Bedirhan nâm Acem câriyemi İstanbul’a irsâl için mezbûr Ahmed Çavuş’a def‘ ve teslîm etmişidim hâlâ câriye-i mezbûre mevcûd ise aynını müstehlek ise ba‘de’s-sübût kıymet-i şer‘iyyesini taleb ederim deyü da‘vâ eyledikde mezbûr Ahmed Çavuş dahi cevâbında fi’l-hakīka târih-i merkūmda kasaba-i mezbûrede müdde‘î-i mezbûr kırk guruş kıymetli bir re’s Acem câriyesini ber-vech-i muharrer kendiye def‘ ve teslîm eylediğini ikrâr lâkin câriye-i mezbûreyi târih-i mezbûrda işbu hâzır bi’l-meclis Çukadâr Mehmed Beşe nâm kimesne müdde‘î-i mezbûr Mehmed Beşe vefât etmişdir ve terekesi cânib-i beytülmâle âid olmuşdur deyü kasaba-i mezbûrede emîn-i beytülmâl tarafından vekâleten gelip bi-gayr-ı hakkın yedimden ahz eyledi dedikde Mezbûr Çukadâr Mehmed Beşe dahi istintak olundukda cevâbında müdde‘î-i mezbûr Mehmed Beşe vefât etmek üzere mesmû‘um olup binâen-aleyh beytülmâle âid olmak üzere müdde‘î-i mezbûrun sâlifü’z-zikr kırk guruş kıymetli bir re’s Bedirhan nâm câriyesini merkūm Ahmed Çavuş yedinden ahz edip ba‘dehû âhara bey‘le istihlâk olduğunu ikrâr u i‘tirâf etmekle mûcebince ikrâr-ı mertebesi olan kırk guruşu müdde‘î-i mezbûra teslîme merkūm Çukadâr Mehmed Beşe’ye tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî-gurreti Cumâdelûlâ sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5486"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5488"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b483"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>