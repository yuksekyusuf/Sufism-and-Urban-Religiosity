﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 178<br>Hüküm no: 143<br>Orijinal metin no: [21a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Ömer ile hanımı Rukiye’nin arsalarını Mehmed Ağa’ya sattıkları</b><br><br>Mübâya‘a-i arsa<br><br>Mahmiye-i İstanbul’da Muhtesib İskender mahallesi ahâlîsinden olup kendi nefsinden asîl ve zevcesi Rukiye bt. Abdullah b. Abdurrahman nâm hatun tarafından husûs-ı âti’z-zikre vekîl olduğu zât-ı mezbûreyi bi’l-ma‘rifeti’ş-şer‘iyye ârifân Mustafa [b.] İsmail ve İbrahim Beşe b. Ali nâm kimesneler şehâdetleriyle sâbit olan el-Hâc Ali b. Ömer nâm kimesne meclis-i şer‘-i hatîr-ı lâzımü’t-tevkīrde bâ‘is-i hâze’l-kitâb el-Hâc Mehmed Ağa b. Üveys nâm kimesne mahzarında bi’l-asâle ve bi’l-vekâle ikrâr ve takrîr-i kelâm edip mahmiye-i mezbûrede Akseki mahallesinde vâki‘ etrâf-ı erba‘ası Doğramacı Hüseyin ve Hankü nâm hatun ve Çukadâr Ömer ve Sahhâfzâde Mustafa Efendi ve kârhâne ustası menzilleri ve tarîk-i âm ile mahdûd ma‘lûmü’l-müştemilât muhterik mülk menzil arsasından mârrü’z-zikr kârhâne ustası tarafından alâmât-ı fâsıla ile ta‘yîn ve ifrâz olunan tûlen ve arzen bi-hesâb-ı terbî‘î tahmînen seksen yedi zirâ‘ arsa-i hâliyemizi tarafeynden îcâb ve kabûlü hâvî bey‘-i bâtt-ı sahîh-i şer‘î ile merkūm el-Hâc Mehmed Ağa’ya seksen beş guruşa bi’l-asâle ve bi’l-vekâle bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr seksen beş guruşu mezbûr el-Hâc Mehmed Ağa yedinden tamâmen ahz u kabz eyledim ba‘de’l-yevm zikr olunan seksen yedi zirâ‘ arsa-i hâliyede benim ve zevcem müvekkile-i mezbûre Rukiye Hatun’un kat‘an alâka ve medhalimiz kalmayıp mezbûr el-Hâc Mehmed Ağa’nın mülk-i müşterâsı olmuşdur keyfe mâ yeşâ’ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 15 Muharrem sene 1153.<br><br>Şuhûdü’l-hâl: Mustafa Çelebi b. İsmail, İbrahim Beşe b. Ali, Ömer Beşe b. Yusuf</p>          <br><a title="Önceki sayfa" style="text-decoration:none" href="./ayrmetin.php?idno=6358"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6360"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o662"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>