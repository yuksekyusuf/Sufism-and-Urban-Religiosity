﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 700<br>Hüküm no: 836<br>Orijinal metin no: [106a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm bt. Sinan’ın Hacı Mustafa Ağa b. Ahmed aleyhine açtığı miras davasında iddiasını ispat edemediği</b><br><br>Yemîn.<br><br>Hadîka-i hâssa bostancılarından olup bundan akdem hâcc-ı şerîfden gelir iken vefât eden Kireçcibaşı Ahmed Ağa’nın verâseti Vilâyet-i Rumeli’nde Bihlişte kazâsında Maniska nâm karyede sâkine olan vâlidesi Hadîce bt. Ömer ve li-ebeveyn kız karındaşı Ümmügülsüm bt. Sinan ve li-ebeveyn ammi Murad b. Muslı’ya münhasıra olduğu şer‘an mütehakkık oldukdan sonra mezbûr Ümmügülsüm tarafından Bihlişte sâkinlerinden olup mezbûr Ümmügülsüm’ün zâtını ma‘rifet-i şer‘iye ile ârifân olan Mehmed b. Ali ve Mustafa b. Sinan şehâdetleri ile şer‘an vekâleti zâbite olan Süleyman b. Mustafa nâm kimesne meclis-i şer‘de hâssa bostancılardan işbu kitâbın sahibi fahrü’l-emâsil ve’l-akrân el-Hâc Mustafa Ağa b. Ahmed mahzarında bi’l-vekâle üzerine da‘vâ ve takrîr-i kelâm edip müvekkilemin mûrisi müteveffâ-yı mezbûr Ahmed Ağa’nın bundan akdem Galata muzâfâtından Ortaköy’de vefât eden İdris Ağa zimmetinde kırk bin akçe hakkı olup ba‘de vefâtihî muhallefâtını zevce-i metrûkesi Fâtıma Hatun kabz eylemeğin meblağ-ı mezbûrdan altı sehimde üç sehm nısf hissesine isâbet eden on dokuz bin dokuz yüz doksan sekiz akçemi mezbûre Fâtıma’dan da‘vâ ve taleb eylediğimde meblağ-ı mezbûru mukaddemâ vekîlim bostancı-i mezbûr el-Hâc Mustafa’ya verdim ondan taleb eyle demeğin ben dahi müvekkilemin hissesini mezbûr el-Hâc Mustafa’dan taleb ederim suâl olunsun dedikde gıbbe’s-suâl mezbûr el-Hâc Mustafa cevâbında mukaddemâ mezbûre Fâtıma Hatun’un vekîli olduğunu ikrâr edip lâkin meblağ-ı mezbûr kırk bin akçeyi müvekkile-i mezbûre Fâtıma yedinden ahz u kabz eylediğini ve aslını inkâr edicek vekîl-i mezbûr Süleyman’dan müdde‘âsını mübeyyine beyyine taleb olundukda ityân-ı beyyineden izhâr-ı acz edip istihlâf etmeğin meblağ-ı mezbûr kırk bin akçeyi müvekkilesi mezbûre Fâtıma yedinden ahz u kabz etmediğini mezbûr el-Hâc Mustafa Ağa’ya yemîn teklîf olundukda ol dahi alâ-vefki’l-mesûl halfü billâhi’l-aliyyü’l-azîm etmeğin bilâ-beyyine mu‘ârazadan mezbûr Süleyman men‘ birle mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’l-akrân Mehmed Ağa b. Mahmud ser-muhzırân, el-Hâc Ahmed b. Mahmud, Dâ‘î Ahmed Çelebi, Mehmed b. Ramazan, Veli b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=25722"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25724"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b700"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o960"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>