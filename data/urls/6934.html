﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 532<br>Hüküm no: 718<br>Orijinal metin no: [82b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Kethüda Evkafı’na ait harab ekmekçi fırınının Abdullah’a kiralanarak tamirinin yapılıp çalıştırılması</b><br><br>Bâ-mühr-i efendi<br><br>Ma‘rûz<br><br>Mahmiye-i İstanbul’da Cezerî Kasım Paşa mahallesinde vâki‘ müteveffâ merhûm Ahmed Kethüdâ Evkāfı’nın evlâdiyet ve meşrûtiyet üzere mütevellîyesi olan sâhibe-i arzuhâl İsmihan Hanım’ın vekîl-i müsecceli el-Hâc Abdullah nâm kimesne meclis-i şer‘de vakf-ı mezbûr müstagallâtından olup mahalle-i mezbûrede vâki‘ Pîrî Kethüdâ fırını demekle ma‘rûf bir bâb kadîmî ekmekci fırını mürûr-ı eyyâm ve kürûr-ı şühûr ve a‘vâm ile harâb ve mâil-i türâb olduğundan mu‘attal kalmağla hâlâ ta‘mîr ü termîm ve cümle ma‘rifetiyle çörekci tâifesinden bir mu‘temed kimesneye îcâr olunmak ibâdullaha ve vakf-ı mezbûra vücûhla evlâ ve enfa‘ olmağla husûs-ı mezbûra vukūf-ı tâmmı olan mevsûk kimesnelerden istihbâr ve haberleri tahrîr ve vech-i meşrûh üzere binâya bana izin verilmek matlûbumdur dedikde hakīkat-i hâl çörekciler kethüdâsı el-Hâc Mustafa ve yiğitbaşı el-Hâc Mehmed ve ekmekciler kethüdâsı el-Hâc Mehmed ve yiğitbaşı Ömer ve hırfet-i mezkûreden ve ahâlî-i mezbûreden cerîdede isimleri mastûr kimesnelerden istihbâr olundukda fırın-ı mezkûr hakkında vekîl-i mezbûr el-Hâc Abdullah’ın takrîr-i meşrûhu vâkı‘a mutâbık ve nefsü’l-emre muvâfıkdır deyü her biri ihbâr ve vech-i meşrûh üzere binâya izin verilmek üzere fermân-ı âlî iltimâs eyledikleri huzûr-ı âlîlerine i‘lâm olundu.<br><br>Fî 10 Ra sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6933"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6935"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b532"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>