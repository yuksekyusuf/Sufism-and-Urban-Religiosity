﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 182<br>Hüküm no: 149<br>Orijinal metin no: [21b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Nalband Mehmed’in varislerinden Hasan Beşe’nin terekeden olan nalband dükkânı ve eşyalardaki hissesini Hüseyin Çelebi’ye sattığı</b><br><br>Mübâya‘a<br><br>Vilâyet-i Anadolu’da Afyon Karahisarı kasabasında İmâret mahallesinde sâkin iken bundan akdem vefât eden Nalband Mehmed b. Hızır b. Abdullah’ın verâseti zevce-i menkûha-i metrûkesi Neslihan bt. Receb nâm hatun ile sulbî kebîr oğlu Hasan Beşe ve sulbiye kebîre kızları Âişe [ve] İsmihan’a münhasıra ve tashîh-i meselesi otuz iki sehmden olup sihâm-ı mezbûreden dört sehmi zevce-i mezbûre Neslihan’a ve on dört sehmi oğlu mezbûr Hasan Beşe’ye ve yedişer sehmi kızları mezbûretân Âişe ve İsmihan’dan her birine isâbet ve intikāl eylediği lede’ş-şer‘i’l-enver zâhir ve müte‘ayyen oldukdan sonra mezbûr Hasan Beşe meclis-i şer‘-i şerîf-i enverde bâ‘isü’l-kitâb Hüseyin Çelebi b. Süleyman mahzarında ikrâr ve takrîr-i kelâm edip babam müteveffâ-yı mezbûrun ile’l-vefât yedinde mülk ve hakkı olmağla ba‘de’l-vefât bize mevrûs olup kasaba-i mezbûrede mârrü’z-zikr İmâret mahallesinde vâki‘ bir tarafdan Osman Çelebi menzili ve bir tarafdan Gāzî Mustafa menzili ve bir tarafdan Börekçi Ömer menzili ve bir tarafdan tarîk-i âm ile mahdûd fevkānî iki bâb oda ve bir sofa ve tahtında bir kenîf ve bir su çeşmesi ve bir mikdâr bahçeyi müştemil mülk menzil ve yine kasaba-i mezbûrede Uzun Çarşı sûkunda vâki‘ bir tarafdan Pazarbaşı oğlu el-Hâc İsmail dükkânı ve bir tarafdan Osman Çelebi dükkânı ve bir tarafdan makābir-i Müslimîn ve bir tarafdan tarîk-i âm ile mahdûd bir kepenk nalband dükkânı ile ber-mûceb-i defter-i müfredât eşyâ-i ma‘lûmeden tashîh-i mezkûr üzere on dört sehm hisse-i irsiyemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile bi-safkatin vâhidetin merkūm Hüseyin Çelebi’ye on dört bin yüz altmış sekiz akçeye bey‘ ve temlîk ve mahallinde zabt u tasarrufa taslît eylediğimde ol dahi ber-vech-i muharrer iştirâ ve temellük ve kabûl eylediğinden sonra semeni olan meblağ-ı mezbûr on dört bin yüz altmış sekiz akçeyi mezbûr Hüseyin Çelebi yedinden tamâmen ahz u kabz eyledim ba‘de’l-yevm menzil-i mahdûd-ı mezkûr ve dükkân-ı merkūmede ve eşyâ-i ma‘lûme-i mezkûrede kat‘an benim alâka ve medhalim kalmayıp mezbûr Hüseyin Çelebi’nin mülk-i müşterâsı olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Muharremi’l-harâm sene 1153.<br><br>Şuhûdü’l-hâl: İbrahim b. Abdullah, Arab İbrahim b. İbrahim, Süleyman b. Abdi, İsmail b. Abdullah, İbrahim b. Emrullah, Mustafa b. Abdi, Ahmed b. Süleyman, Ali b. Süleyman, İvaz b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6364"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6366"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>