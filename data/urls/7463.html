﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 346<br>Hüküm no: 423<br>Orijinal metin no: [55a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanyalı Yusuf b. Süleyman’ın boşandığı Zeyneb Hanım bt. Abdullah’ın yanında bulunan oğulları Süleyman Bey’in nafakasından kalan alacağını kefili olan Numan Çelebi b. Mehmed’in ödemesi</b><br><br>Ma‘rûz<br><br>Bahr-i Sefîd’de Girid cezîresinde medîne-i Hanya’da sâkin Yusuf b. Süleyman nâm kimesnenin zevce-i mutallakası olup sulbî sagīr oğlu Süleyman Bey’in vâlidesi ve hâzınesi mahmiye-i İstanbul’da Derviş Ali mahallesinde sâkine ve zâtı ta‘rîf-i şer‘î ile mu‘arrefe olan Zeyneb Hatun bt. Abdullah meclis-i şer‘-i enverde mezbûr Yusuf Bey’in sâbitü’l-vekâlesi ve sagīr-i mezbûrun ber-mantûk-ı hüccet-i şer‘iye yevmî altmış akçe nafaka-i mefrûzasına kefîli olan Galata Yağkapanı tüccârından el-Hâc Nu‘man Çelebi b. Hacı Mehmed muvâcehesinde sagīr-i mezbûra ber-mantûk-ı hüccet-i mezkûr on dört ayda bi’l-istidâne masrûfum olan cem‘an iki yüz on guruş nafakanın yüz yirmi yedi buçuk guruşunu kefîl-i mezbûr el-Hâc Nu‘man Çelebi bana def‘ ve teslîm ve seksen iki buçuk guruşu bâkī kalmağla taleb ederim deyü ba‘de’d-da‘vâ ve’s-suâl mezbûr el-Hâc Nu‘man cevâbında fi’l-vâki‘ kazıyye minvâl-i muharrer üzere olduğunu ikrâr ve i‘tirâf etmeğin mûcebiyle meblağ-ı bâkī-i mezkûr seksen iki buçuk guruşu dahi ber-mûceb-i kefâlet-i mezkûre müdde‘iye-i hâzıne-i mezkûreye edâ ve teslîm ile mezbûr el-Hâc Nu‘man’a tenbîh olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî-selhi Şevval sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7462"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7464"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>