﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 74<br>Hüküm no: 40<br>Orijinal metin no: [12b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühan isimli kadının sürgün edilmesi</b><br><br>Yâ Fettâh Yâ Rezzâk<br><br>Sah<br><br>Eyüb Kassâmı Efendi Şer‘le Görüp İ‘lâm eyleye Deyu Buyuruldu<br><br>Devletlü ve Sa‘âdetlü Sultânım Hazretleri Sağ olsun<br><br>Bu kulları hazret-i Eyüb’de merhûm Hasan Ağa’nın yetim oğlu Ali’nin vâsî-i muhtârı olup merhûm bu kullarına ve bütün mahallesi imâmı ve cemâ‘atine emânet edip cümlesi hasbeten lillâhi te‘âlâ nâzırlar olup yine hâneleri ekdilerinden Ümmühan nâm avrat eytâm-ı mezbûru Üsküdar’a ve İslambol’a getirip ve karındaşı oğlu Mustafa ile şerbetçi ve kebâbçı dükkânlarına getirdiğinden mâ‘adâ kendisi harc ve masrafın görüp esbâbları var iken merrât-ı kebîr hemşîresinden bilâ-izn-i şer‘î izdiyâd bahâ ile esbâb alıverüp ve yetim-i mezbûrun hânesine nâ-mahrem adam getirip geceledip ve her zamân İstanbul’da kapı kapı sokak sokak gezdirip yetim-i mezbûra külli gadr etmeğin sultânım hazretlerinin merâhim-i aliyyelerinden mercûdur ki hazret-i Eyüb kassâmı efendi huzûrunda mürâfa‘a-i şer‘î olunup vâsisi ve mahallesi imâmı ve cemâ‘atinden suâl olunup mezbûr Ümmühân’ın sâkin olduğu eytâm-ı mezbûrun hânesi olup her vechile zararı olduğu huzûr-ı âlîlerine i‘lâm olunup mahallesi imâmı ma‘rifetiyle hâne-i eytâmdan ihrâc olunması bâbında emr ü fermân sultânım hazretlerinindir.<br><br>Bende<br><br>Vâsî<br><br>Ve ahâlî-i mahalle-i m[ezbûr].</p>          <br><a title="Önceki sayfa" style="text-decoration:none" href="./ayrmetin.php?idno=16197"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16199"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o325"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>