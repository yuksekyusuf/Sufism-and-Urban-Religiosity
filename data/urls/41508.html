﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 382<br>Hüküm no: 359<br>Orijinal metin no: [79a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Çelebi’nin vefat eden annesine olan borcu konusunda babası Hamza Efendi’yi ibra ettiği</b><br><br>Mahmiye-i İstanbul’da Beyceğiz Mahallesi’nde sâkine iken bundan akdem vefât eden Sâliha bt. Halil nâm hatunun verâseti zevc-i metrûkü umdetü’s-sâlikîn Hamza Efendi b. Mehmed’e ve sadrî kebîr oğlu Abdullah Çelebi’ye münhasıra olduğu şer‘an sâbit ve zâhir oldukdan sonra mezbûr Abdullah Çelebi meclis-i şer‘-i hatîr-i lâzımü’t-tevkīrde bâ‘isü hâze’l-kitâb mûmâ-ileyh Hamza Efendi mahzarında bi-tav‘ihiikrâr ve takrîr-i kelâm edip babam mezbûr Hamza Efendi vâlidem müteveffât-ı mezbûrenin nukūd-ı terekesinden der-kîse ve zimem-i nâsda olan hukūkundan cem‘an dokuz yüz esedî guruş makbûzu olup ve meblağ-ı mezbûru emrim ile vâlidem müteveffât-ı mezbûrenin ba‘zı kimesnelere olan deyni için ve mahalle-i mezbûrede vâki‘ menzil meremmetine verip deynim için evsâfı beynimizde ma‘lûm bir câriye (...) (...) (...) meblağ-ı mezbûr dokuz yüz guruşu (...) (...) edip (...) (...) [79b] dokuz yüz esedî guruşdan babam mezbûr Hamza Efendi yedinde bir akçe ve bir habbe bâkī kalmamağın meblağ-ı mezbûr dokuz yüz esedî guruşa müte‘allika âmme-i de‘âvî ve mutâlebât ve eymân ve muhâsamâtdan babam mûmâ-ileyh Hamza Efendi’nin zimmetini ibrâ-yı âmm-ı kātı‘u’l-hisâm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=41507"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41509"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o422"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>