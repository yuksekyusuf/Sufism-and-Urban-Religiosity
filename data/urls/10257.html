﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 108<br>Hüküm no: 95<br>Orijinal metin no: [28a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Niko’nun vefat eden İstati’ye olan borcunu Hassa Beytülmâl Emini Ali Bey b. Mustafa’ya ödemesi</b><br><br>Kasaba-i Beşiktaş’da bi’l-fi‘il subaşı ve beytülmâl-ı hâssa emîni olan Ali Bey b. Mustafa nâm kimesne mahfil-i kazâda kasaba-i mezbûre mahallâtından Sinanpaşa mahallesinde vâki‘ Mehmed Bey nâm kimesnenin bostanında sâkin işbu râfi‘ü’s-sifr Yorgi v. Niko nâm zimmî muvâcehesinde üzerine da‘vâ ve takrîr-i kelâm edüp târih-i kitâbdan dört ay mukaddem zikr olunan bostanda sâkin iken hâlik olan İstati nâm zimmînin zâhirde vâris-i ma‘rûfu olmayıp metrûkâtı beytülmâla âid olmağın mezbûr Yorgi’nin zimmetinde hâlik-i merkūm İstati’nin dört yüz akçe ile bazı evsâf-ı nâ-ma‘lûm eşyâsı vardır. Hâlâ emânetim hasebiyle meblağ-ı mezkûr dört yüz akçe ile eşyâ-yı mersûmu taleb ederim suâl olunup alıverilmesi matlûbumdur dedikde gıbbe’s-suâl merkūm Yorgi meblağ-ı mârrü’z-zikr dört yüz akçeyi ikrâr mâ‘adâyı inkâr etmeğin müdde‘î-i mezbûr Ali Bey’den da‘vâsına mutâbık beyyine taleb olundukda ityân-ı beyyineden ızhâr-ı acz ile istihlâf olundukda merkūm Yorgi dahi hâlik-i merkūm İstati’nin dört yüz akçeden gayrı hakkı zimmetinde bir şeyi olmadığına enzele’l-İncîle alâ İsa aleyhisselâm eylemeğin meblağ-ı mezkûr dört yüz akçeyi [28b] mersûm Ali Bey’e edâ ve teslîme mezbûr Yorgi’ye tenbîh olunmağın mâ-vaka‘a bi’t-taleb ketb olundu.<br><br>Tahrîren fi’l-yevmi’l-ışrîn min-şehri Rebî‘i’l-evvel li-sene isneyn ve sittîn ve elf.<br><br>Şühûdü’l-hâl: Hasan Beşe b. Abdullah, Yusuf Beşe b. Abdullah, Mustafa Beşe b. Mehmed, Cafer b. Mehmed, Mehmed b. Ramazan Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=10256"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10258"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o353"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>