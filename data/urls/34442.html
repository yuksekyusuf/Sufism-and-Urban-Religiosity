﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 273<br>Hüküm no: 264<br>Orijinal metin no: [48b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Yuvan’ın bakkal gediği hissesini rehin vererek Mehmed Salih ve Ali Rıza’dan borç aldığı</b><br><br>Rehn-i bakkāl<br><br>Âsitâne-i aliyye’de vâki‘ bakkāl tâifesinden Yuvan v. Vasil nâm zimmî meclis-i şer‘-i hatîrde bundan akdem vefât eden Habibe Hanım bt. Abdullah’ın sadrî sagīr oğulları Mehmed Salih ve Ali Rıza Mollaların babaları ve bâ-hüccet-i şer‘iyye vasiyy-i mansûbları işbu bâ‘isü’l-kitâb Muslihiddin Ağa b. Mehmed tarafından husûs-ı âti’l-beyânda tasdîka vekîl-i şer‘îsi es-Seyyid Osman Ağa b. es-Seyyid Eyüb mahzarında ikrâr-ı tâm ve takrîr-i kelâm edip müvekkil-i merkūm Muslihiddin Ağa’nın vasîleri olduğu evlâdları sagīrân-ı mezbûrânın vâlidelerinden müntakil mâllarından istidâne edeceğim bin beş yüz guruş mukābelesinde mahmiye-i mezbûrede Mahmud Paşa-yı Velî Câmi‘-i şerîfi kurbünde Akarçeşme fevkinde vâki‘ Ali Ağa dükkânı denmekle arîf ma‘lûmü’l-hudûd bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla bâ-hüccet-i şer‘iyye mâlik olduğum otuz sehm hisse-i şâyi‘amı rehin vaz‘ ve müvekkil-i merkūm yedine teslîm eylediğimde ol dahi bi’l-vesâye irtihân ve tesellüm ve kabz ve kabûl eylediğinden sonra hisse-i mezkûreyi li-ecli’l-isti‘mâl bana i‘âre ve teslîm ve ben dahi ber-minvâl-i muharrer isti‘âre ve tesellüm ve kabûl eylediğimden sonra müvekkil-i merkūm Muslihiddin Ağa oğulları sagīrân-ı mezbûrânın mâllarından olmak üzere bana bin beş yüz guruş ikrâz ve teslîm ve ben dahi iktirâz ve kabz ve umûruma sarfla istihlâk etmemle meblağ-ı mezkûr ile semeni işbu târîh-i kitâbdan bir sene tamâmına değin müeccel ve mev‘ûd yine sagīrân-ı mezbûrânın mâllarından olarak vasiyy-i müvekkil-i merkūm yedinden iştirâ ve kabz eylediğim bir aded hilâlî sâ‘at semeninden dahi iki yüz yirmi beş guruş ki cem‘an bin yedi yüz yirmi beş guruş sagīrân-ı merkūmâna zimmetimde sahîhan edâsı vâcib deynimdir dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 4 Rebî‘ülâhir sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi ve gayruhum.<br><br>Ustabaşı Ananosti, Ustabaşı İsak, Ustabaşı Kiryako</p>          <br><a title="Önceki sayfa" style="text-decoration:none" href="./ayrmetin.php?idno=34441"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34443"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>