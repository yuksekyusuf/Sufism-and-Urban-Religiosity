﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 98<br>Hüküm no: 66<br>Orijinal metin no: [11b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borlu kasabasındaki Şeyh Şaban Efendi Mescid ve Mektebi Evkafı’na ait olan Eflani kazasına müdahale olunmaması</b><br><br>Dârü’l-Hilâfeti’s-seniyye mahmiye-i Kostantıniyye’de âsûde olan kutbü’l-ârifîn, gavsü’l-vâsılîn hazret-i Emîr-i Buhârî -kaddesallâhü sırrahu’l-hatîr- hazretlerinin zâviyelerinde mukaddemâ şeyh olan merhûm-ı mağfiret-nişân Şeyh Şaban Efendi’nin kasaba-i Borlu’da binâ eylediği mescid ve mektebinin evkāfına bi’l-fi‘l mütevellî olan bâ‘isü’l-kitâb zahrü’s-sâde es-Seyyid Mehmed Çavuş b. es-Seyyid Nasûh mahfil-i şer‘-i hatîrde bundan akdem vezîriazam iken takdîr-i Rabbânî ile vedâ‘-ı âlem-i fânî eden merhûm İbrahim Paşa Evkāfı’na bi’l-fi‘l mütevellî olan Sefer Ağa b. Abdullah tarafından husûs-ı âtîye vekîl olup mahzar-ı hasm-ı şer‘îde Yusuf Bey b. Abdullah el-Bevvâb ve Rıdvan Bey b. Abdullah el-Bevvâb şehâdetleriyle şer‘an vekâleti sâbite olan zahrü’l-akrân Mustafa Bey b. Abdülmennân mahzarında takrîr-i kelâm edip zikr olunan mescid ve mektebin mukaddemâ vakfı olmamağla Eflani kazâsında vâki‘ bâc-ı bâzâr yerini ve ihtisâbı yerini bundan akdem dokuz yüz doksan dokuz senesinde kuds-âşiyân merhûm [ve] mağfûrun leh Sultan Murad Hân -tâbe serâhu- hazretleri hatt-ı hümâyûn-ı sa‘âdet-makrûnla vâkıf-ı müşârun-ileyhe temlîk ve ihsân edip şeyh-i müşârun-ileyh dahi zikr olunan mescid ve mektebine vakf edip kırk yıldan beri zikr olunan bâc-ı bâzâr yeri ve ihtisâb yeri mahsûlü vakf-ı mezbûr tarafına zabt olunugelmiş iken zikr olunan Bâzâr yerinde olan dekâkîn müşârun-ileyh İbrahim Paşa Evkāfı’ndan olmağla bundan akdem vakfın zâbitleri dekâkîn-i mezkûre icârâtını cem‘ eylediklerinde bâc-ı bâzâr yeri ve İhtisâb yeri mahsûlüne dahi dahl etmekle kazâ-i mezbûr kādısı olan İsa Efendi huzûrunda mütevellî-i müşârun-ileyhin vekîli ve vakfın câbîsi olan Ahmed Bey ile mürâfa‘a olduğumuzda yedimizde olan mülknâme-i hümâyûn mûcebince bâc-ı bâzâr yeri ve ihtisâb yeri mahsûlü bizim vakfımız tarafına hükm olunup hüccet verilmiş iken hâlâ yine dahl etmekden hâlî değildir; yedimizde olan mülknâme-i hümâyûn ve hüccete nazar olunup ta‘arruz olunmamağa tenbîh olunmak taleb ederin deyü min-külli’l-vücûh kelimât-ı meşrûhasına mutâbık mülknâme-i hümâyûn ve hüccet-i şer‘iyye ibrâz eyledikde gıbbe’s-suâl vekîl-i mezbûr cevâbında zikr olunan bâc-ı bâzâr yerinde vakfın dekâkîni olmağın dekâkînin icârâtı İbrahim Paşa Vakfı’na zabt olunmağla bâc-ı bâzâr ve ihtisâb mahsûlünü dahi icâre ile zabt ederiz deyip lâkin istimâ‘ ve kabûle kābil temessüğü ve cevâb-ı şer‘îsi olmamağın mülknâme-i hümâyûn mûcebince bâc-ı bâzâr yeri ve ihtisâb yeri mahsûlü olugeldiği üzere yine şeyh-i müşârun-ileyh vakfı tarafına zabt olunmağa tenbîh olunup mâ vaka‘a bi’t-taleb sebt olundu.<br><br>Hurrire fî-evâsıtı şehri Recebi’l-mürecceb li-seneti selâse ve selâsîn ve elf.<br><br>Şuhûdü’l-hâl: Mevlânâ Abdüllatif Efendi b. Fazlullah, es-Seyyid Ali Çavuş b. Süleyman, İbrahim Çavuş el-mübâşir, Mevlânâ Halil Efendi el-Kadı, es-Seyyid Mehmed b. İbrahim, es-Seyyid Ebûzeyd Efendi b.</p>          <br><a title="Önceki sayfa" style="text-decoration:none" href="./ayrmetin.php?idno=39357"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39359"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>