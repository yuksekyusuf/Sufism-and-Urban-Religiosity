﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 475<br>Hüküm no: 557<br>Orijinal metin no: [82b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail b. Ömer’in, Agob v. Bedros’a olan borcunu kefaletinden dolayı Salih b. Süleyman’ın ödemesi gerektiği</b><br><br>150 guruş şâlî semeninden bâkī kefâleten edâya tenbîh<br><br>Ma‘rûz<br><br>İstanbul’da Sofcular hânında mütemekkin sâhib-i arzuhâl Boyacıoğlu Şâlîcı Agob v. Bedros nâm zimmî meclis-i şer‘-i münîrde Mısır tüccârından derûn-ı arzuhâlde mezkûrü’l-ism Muğlavî el-Hâc Salih b. Süleyman mahzarında bin iki yüz dokuz senesi Zilka‘desinin on birinci günü târihiyle muvarrah işbu bir kıt‘a temessük mantûkunca benim gāib ani’l-beled tüccârdan Muğlavî el-Hâc İsmail b. el-Hâc Ömer nâm kimesne zimmetinde ma‘lûmü’z-zirâ‘ Ankara şâlîleri semeninden hakkım olan dört yüz yirmi guruşa işbu mezbûr el-Hâc Salih tarafından bi’l-emr ve’l-kabûl kefâlet-i mutlaka-yı sahîha ile kefîl ve zâmin olup meblağ-ı mezbûrun yüz yirmi guruşunu bundan akdem asîl-i mezbûrdan ahz etmemle bâkīsi olan üç yüz guruşu kefâletine binâen mezbûr el-Hâc Salih’den taleb ederim deyü tasaddî eylediğim da‘vâmdan bâ-vesâtet-ı muslihîn bi’t-tav‘ ve’r-rızâ mezbûr el-Hâc Salih ile yüz elli guruşa ba‘de akdi’l-musâlahati ve’l-kabûl bedel-i sulh-i mezkûrdan mâ‘adâ üç yüz guruşa varınca ziyâdesi olan yüz elli guruşa müte‘allika da‘vâdan kefîl-i mezbûr el-Hâc Salih ile asîl-i mezbûr el-Hâc İsmail’den her birinin zimmetini kabûlü hâvi ibrâ ve iskāt eyledim deyü mukırr-ı zimmî-i mersûmun sâdır olan bi’l-cümle takrîr-i meşrûhunu mezbûr el-Hâc Salih tasdîk ve sâlifü’l-beyân ibrâdan istisnâ olunan bedel-i sulh-i merkūm yüz elli guruş zimmetinde müdde‘î-i mesfûra sahîhan deyni olduğu kat‘iyyen ve tâyi‘an ikrâr u i‘tirâf etmeğin alâ-mûceb-i i‘tirâfihî meblağ-ı mezbûr yüz elli guruşun müdde‘î-i mersûm Agob zimmîye bi’l-külliye edâsıyla mezbûr el-Hâc ilzâm olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-20 min-Şevvâl sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31310"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31312"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b475"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>