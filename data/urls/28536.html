﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 203<br>Hüküm no: 120<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Unkapanı esnafından Kaya, Kosta, Yanaki ve Yorgaki’nin Sekban fırınına verdikleri unların bedellerini Ali Ağa b. Abdurrahman’dan aldıkları</b><br><br>Husûs-ı âti’z-zikrin mahâllinde ketb u tahrîri için savb-ı şer‘den bi’t-taleb irsâl olunan Ebûbekir Efendi b. el-Hâc Abdülkerim sâbıkā gümrük emîni olan umdetü’l-emâcid ve’l-a‘yân Ali Ağa b. Abdurrahman’ın mahmiye-i İstanbul’da Molla Zeyrek mahallesinde sâkin olduğu menzile varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf eyledikde mahmiye-i mezbûrede Kapan-ı dakīk uncularından Kaya ve Kosta veledey Todori ve Yanaki v. Panayot ve Yorgaki v. Manol nâm zimmîler meclis-i ma‘kūd-ı mezbûrda işbu râfi‘u’l-kitâb mûmâ-ileyh Ali Ağa mahzarında ikrâr-ı tâm ve takrîr-i kelâm edip Dergâh-ı âlî yeniçerileri ve sekbânlarına mahsûs Segbân fırını demekle ma‘rûf mîrî fırında tabh olunan fodula için her yedi günde iştirâ olunan üç yüz otuz altı keyl dakīkin semenleri kadîmden ocaklıkları olan gümrük-i merkūm mülhakātından Dalyan-ı mâhî mukāta‘ası mâlından verile gelmekle mûmâ-ileyh Ali Ağa mukāta‘a-i mezbûre emîni iken bin yüz altı senesi Cumâdelûlâ’sı gurresinden işbu bin yüz yedi senesi Şa‘bâni’l-mu‘azzam’ının sekizinci gününe gelince fodula kâtibinin tezkireleri mûcebince altmış beş haftada fırın-ı mezbûrda tabh olunan fodula için bey‘ ve teslîm eylediğimiz yirmi bir bin sekiz yüz kırk keyl dakīkin semenleri olan beher keyli yetmiş beşer akçeden <<bin>> min-haysü’l-mecmû‘ on altı yük otuz sekiz bin akçeyi mukāta‘a-i mezbûre mâlından mûmâ-ileyh Ali Ağa bize def‘ ve teslîm biz dahi yedinden bi’t-tamam ahz u kabz ve tesellüm eyledik min-ba‘d târih-i mezbûra mahsûb olmak üzere mârrü’z-zikr dakīk bahâsından mûmâ-ileyh Ali Ağa’da ve taraf-ı mîrîde bir akçe ve bir habbe hakkımız bâkī kalmadı dediklerinde gıbbe’t-tasdîkı’ş-şer‘î vâki‘ hâli mezbûr Ebûbekir Efendi mahâllinde ketb u tahrîr edip ba‘dehû ma‘an ba‘s olunan Ali b. Bali ve Mehmed b. Ahmed ile meclis-i şer‘a gelip alâ vukū‘ihî inhâ ve takrîr etmeğin mâ hüve’l-vâki‘ [bi’t-taleb ketb olundu.]<br><br>Fi’l-yevmi’l-hâmis aşer min-Şa‘bâni’l-mu‘azzam sene [1]107<br><br>Şuhûdü’l-hâl: es-Seyyid Ahmed Çelebi sâkin-i Vâlidehânı, Mehmed Efendi Kâtib-i gümrük, Mehmed Efendi el-kâtib, es-Seyyid Ali Efendi Halîfe-i rûznâmçe, el-Hâc Ali Ağa b. Mehmed, İbrahim Ağa b. Mehmed, Ali Ağa b. ( ), Receb Ağa b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28535"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28537"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o878"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>