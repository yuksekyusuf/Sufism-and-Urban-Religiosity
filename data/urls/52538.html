﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 211<br>Hüküm no: 228<br>Orijinal metin no: [63a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva ve Ayşe hatunların bir ev ve müştemilatındaki hisselerini Mustafa Çelebi’ye sattıkları</b><br><br>Medîne-i Üsküdar’da Kefçe mahallesinde vâki‘ iki tarafdan es-Seyyid Mustafa Çelebi mülkü ve bir tarafdan Mehmed Ağa mülkü ve bir tarafdan tarîk-i âm ile mahdûd iki bâb fevkānî ve bir bâb tahtânî oda ve bi’r-i mâ ve kenîf ve bir mikdâr bahçeyi müştemil mülk menzil altı sehm i‘tibârıyla bir sehmi Havva bt. Abdullah nâm hatunun ve beş sehmi Âişe bt. Abdullah nâm hatunun mülkleri olduğu lede’ş-şer‘i’l-enver zâhir ve mütehakkık oldukdan sonra zâtı vech-i şer‘î üzere mu‘arrefe olan mezbûre Havva Hatun asâleten ve mezbûre Âişe tarafından ber-vech-i âtî vekîl olduğu zât-ı mezbûreyi bi’l-ma‘rifeti’ş-şer‘iyye ârifân el-Hâc Hüseyin b. Ebubekir ve Mustafa Bey b. Ahmed nâm kimesneler şehâdetleriyle şer‘an sâbit olan Mehmed Ağa b. el-Hâc Mustafa nâm kimesne vekâleten meclis-i şer‘-i şerîf-i enverde işbu râfi‘ü’l-vesîka es-Seyyid Mustafa Çelebi b. es-Seyyid Mustafa nâm kimesne mahzarında her biri bi’l-asâle ve bi’l-vekâle ikrâr ve takrîr-i kelâm edip müvekkile-i mezbûre ile benim bâlâda tafsîl olunduğu vech üzere ber-vech-i iştirâk mülkümüz olan menzil-i mahdûd-ı mezkûru tarafeynden îcâb ve kabûlü hâvî bey‘-i bâtt-ı sahîh-i şer‘î ile yüz otuz guruşa mezbûr es-Seyyid Mustafa Çelebi’ye bi’l-asâle ve bi’l-vekâle bey‘ ü temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm yüz otuz guruşu bi-kadri’l-hısâs tamâmen işbu meclis-i şer‘de müşteri-yi merkūm yedinden ahz u kabz eyledik ba‘de’l-yevm menzil-i mezkûrda benim ve müvekkile-i mezbûrenin kat‘â alâka ve medhalimiz kalmayıp mezbûr es-Seyyid Mustafa Çelebi’nin mülk-i müşterâsı ve hakk-ı sırfıdır keyfe mâ yeşâ ve yahtâr mutasarrıf olsun dediklerinde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-ışrîn min-şehri Rebî‘i’l-evvel li-seneti ihdâ ve hamsîn ve mi’ete ve elf.<br><br>Şuhûdü’l-hâl: Veli Bey b. Mehmed, Hasan Bey b. Ramazan, es-Seyyid Süleyman b. Mehmed, Mustafa Bey b. Ahmed, Osman Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=52537"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52539"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o276"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>