﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 617<br>Hüküm no: 712<br>Orijinal metin no: [90b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Yusuf’un Mısır’a giden kocasının vekilinden 8.300 akçe aldığını ikrar ettiği</b><br><br>Mahrûse-i Galata’ya tâbi‘ kasaba-i Kasımpaşa’da Kulaksız mahallesinde sâkin işbu râfi‘u’l-kitâb Heykel b. Yunus nâm kimesne meclis-i şer‘de yine mahalle-i mezbûrede sâkine Fâtıma Hatun bt. Yusuf mahzarında üzerine takrîr-i kelâm edip mezbûre Fâtıma’nın zevci el-Hâc Ömer b. el-Hâc Şuayb târih-i kitâbdan iki sene mukaddem diyâr-ı Mısır’a gider oldukda zevcesi mezbûre Fâtıma’ya infâk için tarafından beni vekîl ve ben dahi vekâlet-i mezbûreyi kabûl etmekle iki senede cem‘an mezbûreye nafakası için sekiz bin üç yüz akçe def‘ ü teslîm eylemişdim suâl olunup takrîri tahrîr olunmak taleb ederim dedikde gıbbe’s-suâl mezbûre Fâtıma Hatun cevâbında fi’l-vâki‘ mezbûr Heykel zevcim mezbûr el-Hâc Ömer tarafından bana infâka vekîl olmağın iki senede mezbûr Heykel’in yedinden sekiz bin üç yüz akçe ahz u kabz eyledim dedikde mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: el-Hâc Hicazî b. Musa, el-Hâc Hicazî b. el-Hâc Mansur, Mehmed b. el-Hâc Naim, el-Hâc Ahmed b. el-Hâc Abdurrahman.</p>          <br><a title="Önceki sayfa" style="text-decoration:none" href="./ayrmetin.php?idno=25598"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25600"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b617"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o975"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>