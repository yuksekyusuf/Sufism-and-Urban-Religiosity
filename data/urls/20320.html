﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 152<br>Hüküm no: 116<br>Orijinal metin no: [35b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Nazenin bt. Abdullah’ın câriyesi olduğu Halil Reis b. Abdullah’ın ümm-i veledi olmasından dolayı hür olduğu</b><br><br>Mahmiye-i Galata’ya tâbi‘ kasaba-i Tophâne mahallâtından el-Hâc [Memi] mahallesi sâkinelerinden işbu orta boylu açık kaşlı elâ gözlü hâfızü hâze’l-kitâb Nâzenin bt. Abdullah nâm hâtun meclis-i şer‘-i hatîr-i lâzimü’t-tevkīrde bundan akdem mahalle-i mezbûrede sâkin iken vefât eden Halil Reis b. Abdullah’ın verâseti kebîr oğlu Mehmed’e ve sagīre kızı Râbia’ya ve zevce-i metrûkesi Selime bt. Ali nâm hâtuna münhasıra oldukdan sonra sagīre-i mezbûrenin tesviye-i umûrları için kıbel-i şer‘den mansûbe vasîsi olan vâlidesi mezbûre Selime Hâtun mahzarında da‘vâ ve takrîr-i kelâm [edip] ben müteveffâ-yı mezbûrun câriye-i memlûkesi olup beni istîlâd etmekle benden Sâliha nâmında bir kızı tevellüd edip mezbûre Sâliha târih-i kitâbdan bir sene mukaddem vefât edip müteveffâ-yı mezbûrun ümm-i veledi olup ba‘de vefâtihî âzâd olmuş iken mezbûrân beni rıkka murâd ederler, suâl olunup men‘ olunmasın taleb ederim dedikde gıbbe’s-suâl ve akībe’l-inkâr müdde‘iye-i mezbûreden da‘vâsına mutâbık beyyine taleb olundukda udûl-i ricâlden Ali Efendi b. Cafer ve Zülfikār b. Abdullah ve Derviş Murad b. Hızır nâm kimesneler li ecli’ş-şehâde meclis-i şer‘a hâzırûn olup gıbbe’l-istişhâd fi’l-hakīka mezbûre Nâzenin müteveffâ-yı mezbûrun istîlâd-ı tasarrufunda iken Sâliha nâmında bir kızı tevellüd edip ümm-i veledi olduğuna şâhidleriz ve şehâdet dahi ederiz deyû her birileri edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri hayyiz-i kabûlde vâkı‘a oldukda mezbûre Nâzenin’in hürriyetine hüküm birle mâ vaka‘a bi’t-taleb ketb olundu. Tahrîren fi’l-yevmi’s-sâmin ve’l-ışrîn min şehri Muharremi’l-harâm li sene isneteyn ve hamsîn ve elf.<br><br><br>Şuhûdü’l-hâl: El-Hâc Receb b. Ahmed, Bekir b. Mehmed, Mümin Hoca b. el-Hâc Ahmed el-Müezzin, Mehmed b. Abdullah, Musli b. Receb, Mehmed b. Mümin ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=20319"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20321"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o412"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>