﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 319<br>Hüküm no: 208<br>Orijinal metin no: [57b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Topçu İbrahim’in terekesi</b><br><br>Kavakhisarı karşısında Yenihisar’da müstahfız iken bundan akdem vefât eden Topçu İbrahim b. Hasan b. Abdullah’ın verâseti zevce-i menkûha-i metrûkesi Âişe Hatun bt. Şa‘bân’a ve sagīr oğlu Mehmed’e münhasıra olduğu şer‘an zâhir ve mütebeyyin oldukdan sonra sagīr-i mezbûrun tesviye-i umûruna bâ-hüccet-i şer‘iyye vasiyy-i muhtârı Ahmed Beşe b. Mehmed vekâleten mezbûrenin evlâd-ı sıgārları üzerlerine bâ-hatt-ı hümâyûn-ı sa‘âdet-makrûn nezâret-i aliyyeleri olan mahmiye-i İstanbul’da bi’l-fi‘il bostancıbaşı umdetü’l-havâs ve’l-mukarrebîn mu‘temedü’l-mülûk ve’s-selâtîn izzetlü Mustafa Ağa b. Hüseyin Ağa taraflarından müseccel vekîli ve hâlâ kuşçubaşısı fahrü’l-akrân Osman Bey b. Süleyman ve müteveffâ-yı mezbûrun zevcesi mezbûre Âişe talebleriyle tahrîr ve taksîm olunan tereke-i müteveffâ-yı mezbûrdur ki vech-i âtî üzere zikr olunur.<br><br>Fî 3 min-şehr-i Rebî‘ülevvel sene 1110<br><br>Beledî yastık, minder 2 200 akçe Sandık 1 80 akçe Beyâz velense 1 125 akçe Siyâh kebe 1, kilim 1 133 akçe Sarık 1, kavuk 2 250 akçe Siyâh yağmurluk şalvar 300 akçe Siyâh yemenî mâî şalvar 2 160 akçe Beyâz aba kuzu nîmten kürk 250 akçe Köhne mâî çuka serhaddî 1 150 akçe Kırmızı çuka cebe, don, yemenî yeşil çuka 143 akçe Sepet 1 47 akçe Diz çakşır, bogasi çintiyân 241 akçe Alaca kaftan 1 325 akçe Gömlek 2, don 2 171 akçe Kırmızı köhne bogasi 1, kapama zıbın 1, kuşak 1 200 akçe Köhne cüzdan 2 ma‘a hırdavât 30 akçe Leğen ibrik 120 akçe Tencere bâ-kapak 1 Tas kapak 1, sahan 3 280 akçe Boylu tüfenk 1 125 akçe Kara kılıç 1 61 akçe Tepsi 1 100 akçe Mangal 4 vukıye fî 80 320 akçe Tesbih mercanlı 150 akçe Sîm bıçak 2 240 akçe Yekûn: 4201 Para üç hesâbıyla Kayık 4 çift 70 guruş, fî 120 8400 akçe Dört çift nısf kayık 30 guruş, fî 120 3600 akçe Mülk menzil der-hisar-ı mezbûr ber-vech-i tahmîn 3000 akçe Nukūd eşrefî altın 7, fî 270 1890 akçe Der-zimmet-i el-Hâc Mehmed 3000 akçe<br><br>Yekûn: 19890 akçe<br><br>Cem‘an yekûn: 24091 akçe. Para üç akçe hesâbıyla<br><br>Minha’l-ihrâcât:<br><br>Techîz ve tekfîn 2000 akçe İskāt-ı salât ve hukūk-ı ibâd ve sâir vücûh-ı birr ü hayra sarf bâ-hüccet-i şer‘iyye 4463 akçe Mehr-i müeccel-i müsbet li’z-zevce 3000 akçe Deyn-i müsbet Hadîce bt. Abdullah 1200 akçe Deyn-i müsbet Şehriban Hatun 2400 akçe Düyûn-ı müteferrika-i müsbete 200 akçe Dellâliye, kâtibiye, hammâliye 401 akçe Resm-i ağa hazretleri 1500 akçe Harc-ı hüccet-i ibrâ ma‘a kabz 260 akçe Resm-i âdî ma‘a harc 240 akçe Ücret-i çukadâr ve kayık 200 akçe Kaydiye-i defter 30 akçe<br><br>Yekûn: 15894 akçe<br><br>Sahhe’l-bâkī meblağ: 8197 akçe<br><br>Hissetü’z-zevce 1024 akçe Hissetü’l-ibni’l-mezbûr Mehmed 7173 akçe</p>          <br><a title="Önceki sayfa" style="text-decoration:none" href="./ayrmetin.php?idno=37151"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37153"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0319"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1187"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>