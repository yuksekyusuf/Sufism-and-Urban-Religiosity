﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 63<br>Hüküm no: 22<br>Orijinal metin no: [4b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun ile el-Hâc Mustafa ve Mehmed Çelebi’nin kiraladıkları dükkân ve mahzen aralarındaki tahta perdenin ortak malları olduğu</b><br><br>Mahmiye-i İstanbul hısnı ebvâbından Zindânkapısı hâricinde vâki‘ Rüstempaşa Evkāfı’ndan bir dükkân ve Mehmed Ağa Evkāfı’ndan bir mahzene icâre-i mu‘accele ve müeccele ile hâlâ mutasarrıf olup mahmiye-i İstanbul’da Üskübî Mahallesi’nde sâkine Fâtıma Hatun bt. Halil Çelebi tarafından husûs-ı âti’z-zikre vekâleti hasm-ı câhid-i şer‘î mahzarında mezbûrenin zâtını ma‘rifet-i şer‘iyye ile ârifân olan Mehmed Beşe b. Hüseyin ve Muharrem Beşe b. Mustafa şehâdetleriyle şer‘an sâbit olan Mehmed Bey b. Ahmed ve yine mevzi‘-i mezbûrda vâki‘ merhûm Ahi Çelebi Evkāfı’ndan icâre-i mu‘accele ve müeccele ile bir dükkân ve bir mahzene iştirâk-i sevy üzere mutasarrıfân olan el-Hâc Mustafa b. el-Hâc Bali ve Mehmed Çelebi b. Ahmed el-yesârî nâm kimesneler mahfil-i kazâda hâzirûn olub her biri âharın mahzarında ikrâr ve takrîr-i kelâm edip vech-i muharrer üzere tasarrufumuzda olan mârru’z--zikr dükkânların ve nahzenlerin mâbeynlerinde izn-i mütevellî ile beş direk üzerinde ihdâs olunan tahta perdenin nısfını müvekkile-i mezbûre Fâtıma Hatun ve nısf-ı âharını dahi merkūmân el-Hâc Mustafa ve Mehmed Çelebi binâ etmekle zikr olunan perde müstakil birimizin olmayıp müşterek olmağla vâki‘-i hüccet-i şer‘iyye olunmak iltimâs ederiz dediklerinde mukırrûn-ı mezbûrûndan herbiri âharın kelâmını tasdîk ettikden sonra mâ-vaka‘a bi’t-taleb ketb olundu.<br><br>Hurrire fi’s-sâlis ve’l-ışrîn li-sene selâse ve sittin ve elf.<br><br>Şuhûdü’l-hâl: el-Hâc Mustafa b. Şa‘ban, Himmet Beşe b. Ahmed, el-Hâc Mustafa b. Ahmed, Mahmud Beşe b. Şa‘ban ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=204"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=206"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b063"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o438"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>