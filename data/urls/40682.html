﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 408<br>Hüküm no: 403<br>Orijinal metin no: [58a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia bt. Hacı Ali’nin muhalaa yoluyla kocası Yusuf Ağa b. Abdülmennan’dan boşandığı (Muhâla‘a)</b><br><br>Fazîletlü efendi hazretlerinin imzâsıyladır.<br><br>Husûs-ı âti’l-beyânın mahallinde tahrîri için bi-iltimâs kıbel-i şerî‘at-i mergūbe[den] irsâl olunan Mevlânâ Şeyhzâde Mustafa Efendi mahmiye-i İstanbul’da Debbâğ Yunus mahallesinde fahrü’l-muhadderât Râbia Hâtun bt. el-Hâc Ali’nin sâkine olduğu menzile varıp zeyl-i sahîfede isimleri mastûr olan Müslimîn huzûrlarında akd-i meclis-i şer‘-i şerîf eyledikde mezbûre Râbia Hâtun meclis-i ma‘kūd-ı mezbûrda zevci işbu râfi‘ü’l-kitâb fahrü’l-eşbâh Yusuf Ağa b. Abdülmennân mahzarında ikrâr ve i‘tirâf edip zevcim mezkûr Yusuf Ağa ile zimmetinde mütekarrir ve ma‘kūdun-aleyh olan on bin akçe mehr-i müeccelim ve nafaka-i iddet-i mu‘ayyene-i ma‘lûmem ve meûnet-i süknâm kendi üzerime olmak üzere ve firâşından hâsıl olan Hadice nâm sagīreyi bilâ-taleb-i nafaka ve kisve ve târih-i kitâbdan yedi sene tamâmına değin kendi malımdan infâk ve iksâ edip bi-emri’llâhi te‘âlâ sagīre-i mezbûre müddet-i madrûbe hilâlinde vefât ederse nafakasıyla bana mürâcaat etmemek üzere muhâla‘a-i sahîha-i şer‘iyye edip zevciyyete ve târih-i kitâba gelince beynimizde cereyân eden bey‘ ve şirâ ve karz ahz ve i‘tâ ve sâir mu‘âmelât-ı şettâya müte‘allika cemî‘ de‘âvî ve mutâlebât ve eymân ve muhâsamâtdan herbirimiz âharı ibrâ-i âm ile ibrâ edip ba‘de’l-yevm hukūk-ı ma‘lûme ve mechûleye müte‘allika vechen mine’l-vücûh ve sebeben mine’l-esbâb herbirimizin âhar kıbelinde hak ve alâka ve medhali kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ve ba‘dehû ma‘an ba‘s olunan Ahmed Çelebi ve diğer Ahmed Çelebi ile meclis-i şer‘a gelip vukū‘u üzere inhâ ve takrîr etmeğin mâ-vaka‘a bi’t-taleb ketb olundu.<br><br>Fî evâsıtı şehri Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Fahrü’l-eimme Abdullah Efendi b. Mehmed el-imâm, Seyyid Ali Çelebi b. Mustafa, Mehmed Çelebi b. Mehmed, Ali Beşe b. Abdullah, Sarac Süleyman Çelebi b. Hızır, Yusuf Efendi b. Veli el-müderris, Mustafa Beşe el-mübâşir, Receb Çelebi b. Şa‘ban ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40681"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40683"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b408"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o855"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>