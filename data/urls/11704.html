﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 430<br>Hüküm no: 373<br>Orijinal metin no: [121b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Katib Kasım mahallesinde Receb Ağa b. Mehmed ve Sergis v. Aydın’ın elinde olan evin Suriyye Hatun Vakfı olduğu</b><br><br>Bi’l-fi‘il Haremeyn-i Muhteremeyn Evkāf-ı şerîfesine mütevellî olan ebnâ-i sipâhiyândan Ali Bey b. Mehmed meclis-i şer‘-i şerîfde menzil-i âti’z-zikre ber-vech-i iştirâk vâzı‘ânü’l-yed olan Receb Ağa b. Mehmed ve Sergis v. Aydın ez-zimmî mahzarlarında tevliyeti hasebi ile da‘vâ ve takrîr-i kelâm kılıp mahmiye-i Kostantıniyye’de Kâtib Kasım mahallesinde vâki‘ etrâf-ı erba‘ası el-Hâc Mehmed b. Abdullah es-serrâc ve Abdulbâki Çelebi el-Kâtib ve Davud b. İvaz mülkleri ve tarîk-i âm ile mahdûd olup üç bâb süflî odayı ve üç bâb ulvî odaları ve iki sofayı ve bi’r-i mâyı ve fırını ve kenîfi müştemil olan menzil Saraylı demekle ma‘rûfe Suriyye bt. Abdullah nâm hatunun mülkü olup mülkünde iken bin iki senesi Cumâdelâhire’sinin evâhirinde Kassâm-ı askerî olan İbrahim Efendi b. Ahmed huzûrunda vakf-ı sahîh-i şer‘ile evvelâ kendi nefsine ba‘de vefâtihâ zevci Ali Ağa’ya ba‘dehû evlâdına ba‘de’l-inkırâzi’l-evlâd utekāsına ba‘de’l-inkrâzi’l-utekā Mâhıtâb bt. Abdullah’a ba‘dehâ Medîne-i Münevvere fukarâsına vakf ve teslîm-i mütevellî ve tescîl-i şer‘î edip hâlâ menzil-i mezbûr fukarâ-i mezkûreye intikāl etmeğin mezbûrân kasr-ı yed edip cânib-i vakfdan bana zabt ettirilmek matlûbumdur dedikde gıbbe’s-suâl merkūmân Receb Ağa ve Sergis cevâblarında menzil-i mezbûru mezkûre Suriyye Hatun’un zevci merkūm Ali Ağa iştirâ edip ba‘dehû vefât ettikde veresesi bize bey‘ etmişdir. Menzil-i mezbûr merkūm Ali Ağa’nın müşterâsı olduğuna Ali Ağa nâmında elimizde hüccet-i şer‘iyyemiz dahi vardır mezbûre Suriyye Hatun’un mülkü olup ba‘dehû mülkünde iken vakfettiğine bizim ma‘lûmumuz değildir deyicek mütevellî-i mezbûr Ali Bey iâde-i kelâm edip mezbûr Ali Ağa menzil-i mezbûru merkūme Suriyye Hatun tarafından iştirâya vekîl olup hîn-i iştirâda menzil-i kendi nâmına hüccet ettirip ba‘dehû merkūme Suriyye Hatun husûs-ı mezbûra muttali‘a oldukda zevci ile da‘vâsı istimâ‘ olunması için hatt-ı hümâyûn-ı saâdet-makrûn ihrâc edip ihdâ ve elf senesi Şa‘bânü’l-mu‘azzamı’nın yirmi üçüncü günü Kassâm-ı askerî olan Mevlânâ Receb b. Mehmed Sarây-ı atîk-i sultânîye gelip akd-i meclis olundukda sarây-ı mezbûre ağalarından Kābil Ağa mezbûre Suriyye Hatun’un vekîli olup bi’l-vekâle da‘vâ edicek mezbûr Ali Ağa menzil-i mezbûru zevcesi Suriyye Hatun mâlı ile Suriyye için vekâleten iştirâ edip [122a] menzil dahi merkūme Suriyye Hatun’un mülk-i müşterâsı olduğun ikrâr u i‘tirâf edip ikrâr u i‘tirâfı dahi sicil ve mülknâme tahrîr olunmuşdur. Ol mülknâme hâlâ bizim yedimizdedir deyu Kassâm-ı mûmâ-ileyh Receb Efendi’nin imzâsıyla mümzâ ve hatemi ile mahtûm ve târîh-i mezbûr ile müverrah mülknâmesi ve sonra kassâm olan İbrahim Efendi’nin imzâsıyla mümzât ve hatemi ile mahtûme ve isneyn ve elf senesi Cumâdelâhire’sinin evâhiri ile müverraha vakfiyyesini ibrâz edip hasmeyn-i merkūmeyn muvâcehelerinde kırâat olundukda mülknâme ve vakfiyyenin mazmûnlarını münkirân olıcak mütevellî-i mezbûr Ali Bey’den takrîrine mutâbık beyyine taleb olundukda Sarây-ı atîk bevvâbları kethüdâları olan kıdvetü’l-a‘yân Mustafa Ağa b. Abdülmennan ve fahrü’l-eşbâh Hüseyin Bey b. Abdullah nâm kimesneler li-ecli’ş-şehâde meclis-i şer‘-i şerîfe hâzırûn olup gıbbe’l-istişhâd edâ-i şehâdet-i şer‘iyye kılıp fi’l-hakīka zikr olunan menzil husûsu da‘vâsı şer‘le istimâ‘ olunmak için hatt-ı hümâyûn-ı saâdet makrûn sudûr bulup imtisâlen-leh sarây-ı mezbûrda akd-i meclis olunup da‘vâları istimâ‘ olundukda merkūm Ali Ağa sâlifü’z-zikr menzili zevcesi mezbûre Suriyye Hatun’un mâlı ile mezkûre Suriyye Hatun için iştirâ dahi ettiğin bizim huzûrumuzda ikrâr u i‘tirâf eyledi. Ba‘dehû mezbûre Suriyye Hatun dahi menzil-i mezbûru mülkünde iken vakf-ı sahîh ile vakf ve teslîm-i mütevellî ve tescîl-i şer‘î dahi eyledi bu husûsa şâhidleriz şehâdet dahi ederiz deyu mârrü’l-beyân mülknâme ve vakfiyyenin mazmûnlarına mutâbık şehâdet-i şer‘iyye ettiklerinde gıbbe’t-tezkiye ve’t-ta‘dîl şehâdetleri hayyiz-i kabûlde vâki‘ olıcak mûceb-i şehâdetleri ile hükmolunup mezbûrân Receb Ağa ve Sergis kasr-ı yed etmelerine tenbîh olundu.<br><br>Tahrîren fî-evâhiri Zilka‘deti’ş-şerîfe li-sene selâse ve selâsîn ve elf min-hicreti men-lehü’l-izzü ve’ş-şeref.<br><br>Şühûdü’l-hâl: Veli Bey b. Abdullah el-bevvâbü’s-sultânî, Ali Çelebi b. Halil Mi‘mâr-ı Haremeyn, Mehmed Çelebi b. Abdülgani, Halil Efendi el-müderris, Abdülhalim Efendi el-müderris ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11703"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11705"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b430"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o705"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>