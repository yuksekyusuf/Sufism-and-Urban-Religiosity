﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 628<br>Hüküm no: 444<br>Orijinal metin no: [105a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Osman’ın, merhum Mehmed’deki alacağını vasîden talep ettiği</b><br><br>Mahmiye-i Galata muzâfâtından kasaba-i İstinyeˈden Kürkçübaşı mahallesinde sâkine bâ‘isetüˈl-vesîka Âişe bt. Osman nâm hatun meclis-i şer‘de mahalle-i mezbûreden olup bundan akdem Boğdan vilâyetinde vefât eden el-Hâc Mehmed b. Osman nâm kimesnenin sulbî oğlu Süleyman nâm sagīrin kıbel-i şer‘den mansûb vasîsi olup tereke-i müteveffâ-yı mezbûra biˈl-vesâye vâzi‘uˈl-yed olan el-Hâc Mehmed b. Ömer mahzarında üzerine da‘vâ ve takrîr-i kelâm edip müteveffâ-yı mezbûre bin yetmiş dokuz senesi Rebî‘ülevveliˈnde bi-tarîkıˈl-karz sekiz yüz elli esedî guruş def‘ ve teslîm edip hatta yedime hatt u hatmini hâvî deyn tezkiresi dahi verdikden sonra kableˈl-ahz veˈl-istifâ vefât edip hâl-i hayatında meblağ-ı mezbûr zimmetinde ana deyni olduğunu huzûr-ı şuhûdda ikrâr ve işhâd dahi etmekle hâlâ terekesinden taleb ederim vasî-i mezbûreye suâl olunsun dedikde gıbbeˈs-suâl veˈl-inkâr ba‘de talebiˈl-beyyine udûl-ı Müslimînˈden olup mahmiye-i İstanbulˈda Darbhâne mahallesinde sâkin Mustafa b. Mahmud nâm kimesne ile kasaba-i merkūmede sâkine Asiye bt. Yahya ve Fatma bt. Turgud nâm hatunlar li-ecliˈş-şehâde meclis-i şer‘a hâzırûn isreˈl-istişhâd fiˈl-vâki‘ müteveffâ-yı mezbûr hayatında müdde‘iyye-i mezbûreye bi-tarîkıˈl-karz sekiz yüz elli esedî guruş zimmetimde deynimdir deyü huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle hüküm birle vaka‘a biˈt-taleb ketb olundu.<br><br>Fiˈl-yevmiˈs-sâmin mineˈl-Muharrem li-sene hamse ve semânîn ve elf.<br><br>Şuhûdüˈl-hâl: Ramazan Efendi b. el-Hâc İsmail, eş-Şeyh Mustafa Çelebi b. Yusuf, Mosturacı Hüseyin Çelebi b. Ali, Hasan Efendi b. İshak, Baklavacı Ali Ağa b. Mehmed, el-Hâc Ahmed b. Süleyman, Ömer Efendi b. Ali, Molla İbrahim b. Mustafa, Ahmed b. Osman, Hüseyin Çelebi b. Ali ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=21507"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21509"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b628"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o923"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>