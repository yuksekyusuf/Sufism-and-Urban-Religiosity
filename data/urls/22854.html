﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 404<br>Hüküm no: 658<br>Orijinal metin no: [65a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Seyyid Hacı Molla Ömer’in tasarrufunda olan vakıf menzilin vekili tarafından başkasına devredilmeyeceği</b><br><br>Vilâyet-i Anadolu’da Kemah kazâsında Kuruçay kasabası kurâsından Çoruhiye? nâm karye ahâlîsinden Mertebeci es-Seyyid el-Hâc Molla Ömer b. Musa nâm kimesnenin er karındaşı oğlu ve tarafından husûs-ı âtîde vekîl olduğu Hasan b. Habib ve es-Seyyid Mustafa b. İbrahim nâm kimesneler şehâdetleriyle sâbit olan Dergâh-ı âlî topçuları yirmi yedi cemâ‘atin neferâtından sâhib-i arzuhâl Hayrullah Beşe b. Ali nâm kimesne Galata Bâb Mahkemesi’nde meclis-i şer‘-i münîrde nezâreti dâ‘îlerine meşrûta evkāfdan merhûm Haffâf el-Hâc Mehmed nâm sâhibü’l-hayrın Galata’ya muzâfe kasaba-i Tophâne’de Ekmekçibaşı Mahallesi’nde vâki‘ mekteb-i münîfi vakfının mütevellîsi Çukadâr İbrahim b. İsmail Efendi muvâcehesinde vakf-ı mezbûr müstegallâtından mahalle-i mezbûrede vâki‘ ma‘lûmü’l-hudûd ve’l-müştemilât bir bâb vakıf menzil ammim müvekkil-i mezbûr es-Seyyid el-Hâc Molla Ömer’in bâ-temessük-ı mütevellî bi’l-icâreteyn tasarrufunda iken bundan akdem ammim mezbûr menzil-i merkūmu bedel-i misliyle âhara ferağa beni tarafından mukaddemâ tevkîl etmekle ben dahi vekâleti kabûl ve menzil-i merkūmu bi’l-vekâle âhara ferağ murâd eylediğimde mütevellî-i mezbûr İbrahim Ağa bi-gayr-ı vechin mümâna‘at etmekle mümâna‘atı men‘ olunmak matlûbumdur deyü bi’l-vekâle da‘vâ eyledikde mütevellî-i mezbûr İbrahim dahi cevâbında menzil-i mezkûr merkūm es-Seyyid el-Hâc Molla Ömer’in ber mantûk-ı temessük-ı mezkûr bi’l-icâreteyn tasarrufunda iken mezbûr es-Seyyid el-Hâc Molla Ömer bundan akdem Şam-ı Şerîf’de Amâra nâm mevki‘de bilâ-veled fevt oldukda menzil-i merkūm mahlûl ve taraf-ı vakfa âid ve râci‘ olmağla binâen-aleyh menzil-i mezkûru bi’t-tevliye taraf-ı vakf-ı merkūm için zabt ederim deyü eylediği da‘vâsını hîn-i vefâtında Şam-ı Şerîf’de bulunup bi’l-mu‘âyene salâtına hâzır ve defnine nâzır olanlardan lede’t-tezkiye makbûlü’ş-şehâde idükleri ihbâr olunan es-Seyyid el-Hâc Ali b. es-Seyyid el-Hâc Mehmed ve el-Hâc İbrahim b. el-Hâc Ahmed nâm kimesneler şehâdetleriyle mezbûr Hayrullah Beşe muvâcehesinde vech-i şer‘î üzere isbât etmeğin mûcebince mezbûr Hayrullah Beşe da‘vâ-yı mezkûresiyle bî-vech mu‘ârazadan ba‘de’l-men‘ menzil-i mezkûru mütevellî-i mezbûr İbrahim taraf-ı vakf-ı merkūm için bi’t-tevliye zabt iktizâ eylediği mahkeme-i mezbûrede tescîl ve mübâşirleri Çukadâr İsmail kulları yediyle bi’[l]-iltimâs huzûr-ı âlîlerine i‘lâm olundu.<br><br>Fî 26 Safer sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=22853"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22855"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b404"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o440"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>