﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 218<br>Hüküm no: 160<br>Orijinal metin no: [54a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun bt. İbrahim’in varislerinden Ahmed Ağa b. Mehmed’in, miras hissesini aldığı</b><br><br>Husûs-ı âti’l-beyânın mahâllinde ketb ü tahrîr[i] iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Kiremidci Süleyman mahallesinde sâkine iken bundan akdem vefât eden Fâtıma Hatun bt. İbrahim’in hayatında sâkine olduğu menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde müteveffât-ı mezbûrenin verâseti zevc-i metrûkü İsmail Beşe b. Abdullah ile vâlidesi Rukiye Hatun bt. el-Hâc Ali Odabaşı’ya ve asebe-i nesebiye cihetinden li-ebeveyn ammi oğlu Ahmed Ağa b. Mehmed’e münhasıra <<olduğu>> ve müteveffât-ı mezbûrenin sülüs-i vasiyyeti olmağla tashîh-i mes’elesi dokuz sehimden i‘tibâr olunup sihâm-ı mezbûreden üç sehmi zevc-i mezbûr İsmail Beşe’ye ve iki sehmi vâlidesi mezbûre Rukiye Hatun’a ve bâkī bir sehmi mezbûr Ahmed Ağa’ya isâbeti tahakkukundan sonra mezbûr Ahmed Ağa’nın oğlu ve tarafından husûs-ı âti’l-beyânda vekîl olduğu es-Seyyid Mehmed Ağa b. Mustafa ve Osman Ağa b. Abdullah şehâdetleriyle şer‘an sâbit ve sübût-i vekâletine hükm-i şer‘î lâhık olan Yusuf Çelebi meclis-i ma‘kūd-ı mezkûrda tereke-i müteveffât-ı mezbûre[ye] bi’l-verâse vâzı‘ayi’l-yed olan işbu râfi‘ayi’l-kitâb zevc-i mezbûr İsmail Çelebi ile vâlidesi mezbûre Rukiye Hatun mahzarlarında bi’l-vekâle [54b] ikrâr ve takrîr-i kelâm edüp müteveffât-ı mezbûre Fâtıma Hatun’un terekesi tahrîr ve ba‘de ihrâci’l-masârif ve’d-düyûn ber-mûceb-i defter-i kassâm-ı askerî tashîh-i mezbûr üzere babam müvekkil-i mezbûrun bir sehim hissesine isâbet eden üç bin iki yüz yirmi iki akçeyi terekeden olmak üzere mezbûrân İsmail Çelebi ve Rukiye Hatun [bana] def‘ ve teslîm ben dahi ber-vech-i muharrer meblağ-ı mezbûru yedlerinden bi’l-vekâle alıp kabz edüp meblağ-ı mezbûr üç bin iki yüz yirmi iki akçeden mezbûrân İsmail ve Rukiye yedlerinde ve zimmetlerinde babam müvekkil-i mezbûrun bir akçe ve bir habbe hakkı kalmayıp ba‘de’l-yevm müteveffât-ı mezbûrenin terekesinden hâric-i ez-defter kalîl ve kesîr ve celîl ve hakīr hukūk-ı ma‘lûme ve mechûle mirasa müte‘allika da‘vâdan mezbûrân İsmail Çelebi ve Rukiye Hatun’un zimmetlerini bi’l-vekâle ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr Mustafa Çelebi ve Muhzır es-Seyyid Mehmed ile meclis-i şer‘a gelüp her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 3 min-Recebi’l-ferd sene 1148.<br><br>Şuhûdü’l-hâl: Osman Odabaşı b. Abdullah, es-Seyyid Mehmed Ağa b. es-Seyyid Mustafa, Ahmed Efendi b. Mustafa, Hasan Çelebi b. Ali, Ahmed Çelebi b. Mehmed, Molla Mehmed b. Bektaş.</p>          <br><a title="Önceki sayfa" style="text-decoration:none" href="./ayrmetin.php?idno=16530"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16532"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o350"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>