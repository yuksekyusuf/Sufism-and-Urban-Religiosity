﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 123<br>Hüküm no: 71<br>Orijinal metin no: [10b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice Hatun bt. Salih’in kocası Hasan Çelebi b. Abdullah’dan boşandığı</b><br><br>Mahmiye-i İstanbul’da Arablar Mahallesi sâkinelerinden olup zâtı ma‘rifet-i şer‘iyye ile ârifân İbrahim Çelebi b. Abdullah ve Abdülbâki Çelebi b. Abdülaziz nâm kimesneler ta‘rîfleriyle mu‘arrefe olan Hadice bt. Salih nâm hatun meclis-i şer‘-i şerîf-i enverde zevc-i gayr-ı dâhili işbu râfi‘u’l-kitâb Hasan Çelebi b. Abdullah nâm kimesne muvâcehesinde ikrâr ve takrîr-i kelâm edip mezkûr Hasan Çelebi altı bin akçe mehr-i müeccel tesmiyesiyle zevcim olup lâkin beynimizde duhûl ve halvet-i sahîha bulunmamağla lâzım gelen üç bin akçe mehr-i müeccelim üzerine zevcim mezkûr Hasan Çelebi ile muhâla‘a-i sahîha-i şer‘iyye ile muhâla‘a edip ol dahi ber-vech-i muharrer hul‘-ı mezkûru kabûl eylediğinden sonra hukūk-ı zevciyete müte‘allika âmme-i da‘vâ ve kâffe-i mutâlebâtdan her birimiz âharın zimmetini ibrâ-i âmm-ı râfi‘u’l-hısâm ile ibrâ ve iskāt eyledik baʻde’l-yevm her birimiz âhar ile da‘vâ ve nizâ‘ımız kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 14 min-Rebîʻülâhir sene 1121<br><br>Şuhûdü’l-hâl: İsmail Çavuş b. Abdullah an-silâhdârân, Derviş Mehmed Çelebi b. Ali, İbrahim Çelebi b. Abdullah, Abdülbâki Çelebi b. Abdülaziz, Ali b. İvaz, Mustafa Çelebi b. Şa‘ban, Ali b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4349"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4351"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>