﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 946<br>Hüküm no: 779<br>Orijinal metin no: [177a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Celeb Mehmed Ağa vefat eden Boğazhisarı Dizdarı İsmail Ağa’nın varisi olduğunu ispat ettiği</b><br><br>Mahrûse-i Galata muzâfâtından Fındıklı kasabası mahallâtından Yahya Çelebi mahallesi ahâlîsinden müteveffâ-yı âti’z-zikrin li-ebeveyn karındaşı ve usûbet-i nesebiye cihetinden vârisi olduğunu iddi‘â eden hâfızü’l-kitâb Celeb Mehmed Ağa b. Şükrullah mahfil-i kazâda fi’l-asl mahalle-i mezbûre ahâlîsinden olup Boğazhisarı dizdârı iken bundan akdem vefât eden İsmail Ağa b. Şükrullah’ın li-ebeveyn ammi oğulları ve usûbet-i nesebiye cihetinden vârisleri olmak üzere terekesine vaz‘-ı yed eden Saray-ı atîk-i sultânî helvacılarından Mustafa Bey ve İsmail Bey ibney Himmet mahzarlarında üzerlerine da‘vâ ve takrîr-i kelâm edip müteveffâ-yı mezbûr İsmail Ağa ile ben li-ebeveyn karındaşlar olup vâlidemiz ismi Çerkez <<Mustafa>> Emine ve babamız ismi mezbûr Şükrullah ve dedemiz ismi Ali ve maskat-ı re’simiz kasaba-i mezbûrede mahalle-i merkūme olup mezbûr İsmail Ağa vefât ettikde verâseti kızları Fâtıma ve Hadîce ile usûbet-i nesebiye cihetinden bana münhasıra iken mezbûrân Mustafa Bey ve İsmail Bey tereke-i müteveffâ-yı mezbûra bi-gayr-ı hakkın vaz‘-ı yed ve bana teslîmden imtinâ‘ ederler suâl olunsun dedikde gıbbe’s-suâl mezbûr[ân] Mustafa Bey ve İsmail Bey cevâblarında vech-i muharrer üzere terekesine vaz‘-ı yedlerini ikrâr ve müdde‘î-i mezbûrun vech-i meşrûh üzere müdde‘âsını inkâr edicek müdde‘î-i mezbûrdan <<müdde‘â>> sıdk-ı makāline beyyine taleb olundukda udûl-ı ahrâr-ı ricâl-i Müslimînden mahalle-i mezbûre sükkânından İmâm es-Seyyid <<İsmail>> İbrahim Efendi b. es-Seyyid Halil ve Ebubekir Efendi b. Mustafa ve Mustafa Çelebi b. Veliyüddin ve Ali Çelebi b. Mehmed li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ İsmail Ağa ile müdde‘î-i mezbûr Celeb Mehmed Ağa li-ebeveyn karındaşlar olup vâlideleri ismi merkūme Çerkez Emine ve babaları ismi mezbûr Şükrullah ve dedeleri ismi mezbûr Ali ve maskat-ı re’sleri zikr olunan kasaba-i mezbûr mahallâtından Yahya Çelebi mahallesidir müteveffâ-yı mezbûrun terekesine usûbet-i nesebiye cihetinden li-ebeveyn karındaşı mezbûr Celeb Mehmed Ağa’dan gayrı vâris ve âhar müstahık olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde gıbbe ri‘âyeti şerâiti’l-kabûl şehâdetleri makbûle olmağın mûcebiyle ba‘de’l-hükm mâ-vaka‘a kayd-şüd.<br><br>Fî 12 min-Receb sene 1110<br><br>Şuhûdü’l-hâl: Helvaî İbrahim Bey b. Halil, Hasan Bey b. Mahmud, Mehmed Çavuş b. Receb el-Mübâşir, Mehmed Beşe b. Hüseyin, Nasuh Beşe b. Yusuf, İbrahim Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37722"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37724"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0946"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1067"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>