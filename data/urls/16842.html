﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 279<br>Hüküm no: 228<br>Orijinal metin no: [57a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Taşçı Ali Beşe ile oğlu Kurşuncu Osman Çelebi’nin vefâtları sonrasında hanımları Emetullah Hatun ile Fâtıma Hatun arasındaki miras anlaşmazlığı</b><br><br>Husûs-ı âti’l-beyânın mahallinde istimâ‘ ve tahrîri için savb-ı şer‘-i enverden Mevlânâ Ahmed Efendi b. Mustafa Efendi irsâl olunup ol dahi medîne-i Hazret-i Ebî Eyyüb el-Ensârî -radiye anhu rabbihi’l-bârî-’de Fethi Çelebi Mahallesiʼnde sâkin iken bundan akdem vefât eden Taşçı Ali Beşe b. Mehmed’in hayâtında sâkin olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde müteveffâ-i mezbûrun verâseti [57b] zevce-i menkûha-i metrûkesi Emetullah Hatun bt. Abdullah ile sulbî kebîr oğlu Kurşuncu Osman Çelebi’ye münhasıra olup ba‘dehû mezbûr Osman Çelebi dahi vefât edip verâseti zevce-i menkûha-i metrûkesi Fâtıma Hatun bt. Mehmed ile vâlidesi mezbûre Emetullah Hatun ve sulbî sagīr oğulları Numan ve Mustafa’ya münhasıra olduğu şer‘an zâhir ve müteʻayyen oldukdan sonra zâtı ta‘rîf-i şer‘î ile mu‘arrefe olan işbu râfiʻatü’l-kitâb mezbûre Emetullah Hatun meclis-i ma‘kūd-ı mezkûrda sagīrân-ı mezbûrânın vâlideleri ve tesviye-i emirlerine kıbel-i şer‘den mansûbe vasiyyeleri olup zikri âtî menzile bi’l-verâse ve bi’l-vesâye vâzıʻatü’l-yed olan zâtı kezâlik ta‘rîf-i şer‘î ile mu‘arrefe mezbûre Fâtıma Hatun mahzarında üzerine da‘vâ ve takrîr-i kelâm edip zevcim müteveffâ-i evvel-i mezbûrun yedinde olup mahalle-i mezbûrede vâki‘ bir tarafdan Fâtıma Hatun menzili ve bir tarafdan Âişe Hatun menzili ve bir tarafdan diğer Fâtıma Hatun menzili ve bir tarafdan tarîk-i âm ile mahdûd iki bâb fevkānî oda ve bir matbah ve kenîf ve havluyu muhtevî mülk menzilden nısfını tarafeynden îcâb ve kabûlü hâvî bey‘-i bâtt-ı sahîh-i şer‘î ile zevcim müteveffâ-i evvel-i mezbûr Ali Beşe b. Mehmed b. Abdullah târîh-i kitâbdan yirmi sene mukaddem huzûr-ı Müslimîn’de elli guruşa bana beyʻ ve temlîk ve teslîm, ben dahi ber-vech-i muharrer iştirâ ve temellük ve tesellüm ve kabz ve kabûl eylediğimden sonra semeni olan meblağ-ı mezbûr elli guruşu yedimden bi’t-tamam ahz u kabz edip ol vechile benim mülk-i müşterâm olmuş iken mezbûre Fâtıma Hatun nısf menzil-i mezkûra bi’l-verâse ve bi’l-vesâye bi-gayr-ı hakkın vaz‘-ı yed eder, suâl olunup kasr-ı yedine tenbîh olunmak matlûbumdur dedikde gıbbe’s-suâl mezbûre Fâtıma Hatun cevâbında bi’l-verâse ve bi’l-vesâye vech-i muharrer üzere vaz‘-ı yedini ikrâr lâkin müdde‘iye-i mezbûrenin ber-vech-i muharrer müddeʻâsını inkâr edicek, müdde‘iye-i mezbûreden müddeʻâsını mübeyyine beyyine taleb olundukda udûl-ı ahrâr-ı ricâl-i Müslimîn’den medîne-i mezbûrede Nişancı Paşa Mahallesiʼnde sâkin Abdullah Odabaşı b. Abdülkerim ve mahalle-i mezbûrede sâkin diğer Abdullah Odabaşı b. el-Hâc Mehmed nâm kimesneler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka müdde‘iye-i mezbûre Emetullah Hatun’un zevci müteveffâ-i evvel-i mezbûrun yedinde mülkü olup mahalle-i mezbûrede vâki‘ bir tarafdan Fâtıma Hatun menzili ve bir tarafdan Âişe Hatun menzili ve bir tarafdan diğer Fâtıma Hatun menzili ve bir tarafdan tarîk-i âm ile mahdûd iki bâb fevkānî oda ve bir matbah ve kenîf ve havluyu muhtevî mülk menzilden nısfını tarafeynden îcâb ve kabûlü hâvî bey‘-i bâtt-ı sahîh-i şer‘î ile müteveffâ-i evvel-i mezbûr Ali Beşe b. Mehmed b. Abdullah târîh-i kitâbdan yirmi sene mukaddem bizim huzûrumuzda zevcesi işbu müdde‘iye-i mezbûre Emetullah Hatun’a elli guruşa beyʻ ve temlîk ve teslîm, ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr elli guruşu yedinden bi’t-tamam ahz u kabz edip ol vechile müdde‘iye-i mezbûre Emetullah Hatun’un mülk-i müşterâsı ve hakk-ı sırfı olmuşdur, biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle baʻde’l-hükm vâki‘ hâli mevlânâ-yı mezbûr mahallinde ketb u tahrîr ba‘de[hû] ma‘an ba‘s olunan Çukadâr Ahmed Ağa b. Hamdi Mehmed ve Muhzır es-Seyyid Mehmed b. Mustafa ile meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Saferi’l-hayr sene tisʻa ve hamsîn ve mi’e ve elf.<br><br>Şuhûdü’l-hâl: Ali Beşe b. Ahmed, Ahmed Ağa b. Abdullah, Mehmed Beşe b. Mustafa, Mustafa Beşe b. Ahmed, Müezzin Mollâ Hüseyin b. Mahmud, Bostanî Ahmed b. Mehmed, Bostanî Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16841"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16843"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>