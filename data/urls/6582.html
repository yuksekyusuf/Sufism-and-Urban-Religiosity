﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 365<br>Hüküm no: 366<br>Orijinal metin no: [56a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karadeniz tarafından gelen kerestenin Mısır ve kefere gemilerine verilmeyip Çöplük İskelesi’ne indirilerek buradan satışının sağlanmasına dair ferman kaydı</b><br><br>Kereste fermânıdır<br><br>Akzâ kuzâti’l-Müslimîn evlâ vülâti’l-muvahhidîn ma‘denü’l-fazli ve’l-yakīn râfi‘ü a‘lâmi’ş-şerî‘ati ve’d-dîn vârisü ulûmi’l-enbiyâi ve’l-mürselîn el-muhtassu bi-mezîdi inâyeti’l-meliki’l-mu‘în mevlânâ İstanbul kādısı -zîdet fezâiluhû- ve kıdvetü’l-emâcid ve’l-a‘yân İstanbul Gümrük Emîni Seyyid İshak ve Hâssa Mimârbaşısı el-Hâc Mehmed -zîde mecdühümâ- ve kıdvetü’l-emâsil ve’l-akrân yeniçeriler kethüdâsı (°) -zîde kadruhû- tevkī‘-i refî‘-i hümâyûn vâsıl olucak ma‘lûm ola ki, Bahr-i siyâh tarafında vâki‘ Bartın ve Varna ve İnebolu ve sâir mahallerden Âsitâne-i sa‘âdetime gelen kereste sefîneleri kadîmü’l-eyyâmdan beri Çöplük İskelesi demekle ma‘rûf iskeleye yanaşıp metâ‘ları olan ecnâs-ı kereste, keresteciler kethüdâsı ve ustaları ma‘rifetleriyle mu‘âyene ve ser-mimârân-ı hâssam ma‘rifetiyle fiyatı vaz‘ ve vaz‘ olunan fiyat mûcebince esnafa ve sâir ibâdullaha fürûht olunup kerestenin kılletine bâ‘is olmamak için Mısır-ı Kāhire ve kefere sefîneleri ve muhtekir tâifesi mahzenlerine kereste verilmeyip mezâd yeri olan Çöplük İskelesi’nden gayrı mahalle kereste sefînesi yanaşmamak üzere bundan akdem nizâm verilip ve bu nizâm düstûrü’l-amel kılınmak üzere emr-i âlîşânım dahi verilmiş iken zamân-ı kalîlde nizâm-ı mezkûre mürâ‘at olunmadığından nâşi keresteci esnafından ba‘zı sefîne sâhibleri tama‘-ı hâm sevdâsıyla etrâf mahallerde mahzenlerine ve Mısr-ı Kāhire ve kefere sefînelerine boşaldıp ol vechile kerestenin kılletine ve ibâdullahın muzâyakasına bâ‘is olmağla fîmâ-ba‘d gerek muhtekir tâifesi ve gerek keresteci esnafından mahzen sâhibleri ve gerek sâirleri her kim olur ise olsun Bahr-i siyâh tarafından gelen kereste sefîneleri mahzenlerine ve Mısr-ı Kāhire ve Kefere sefînelerine yanaşdırmayıp mezâd yeri olan Çöplük İskelesi’ne boşaldıp ecnâs-ı keresteyi ser-mimârân-ı hâssam ve keresteciler kethüdâsı ve ustaları ma‘rifetiyle mu‘âyene ve değer-i bahâsı üzere fîleri vaz‘ ve ibâdullaha fürûht ettirilip mugāyir-i nizâm Çöplük İskelesi’nden gayrı mahallere ve mahzenlere ve Mısr-ı Kāhire ve kefere sefînelerine boşaldılmamak üzere tenbîhi lâzım gelenlere muhkem tenbîh ve te’kîd ve fîmâ-ba‘d mütenebbih olmayanların zâbitleri ma‘rifetleriyle haklarından gelinmek için i‘lâm olunmak üzere başmuhâsebeye kayd ve mukaddemâ sâdır olan emr-i âlîşânım mûcebince tekrâr emr-i şerîfim verilmek bâbında keresteci esnafı arzuhâl ve istid‘â-yı inâyet edip bildirdikleri ecilden Hazîne-i âmiremde mahfûz olan başmuhâsebe defterlerine nazar olundukda Bahr-i siyâh tarafından Bartın ve İnebolu ve Varna ve sâirden ecnâs-ı kereste ile gelen sefâin mezâd yeri olan mârrü’z-zikr Çöplük İskelesi’ne yanaşıp mu‘âyene ve değer-i bahâsı olan fîleri vaz‘ ve ibâdullaha tevzî‘ ve taksîm olunup kerestenin kılletine bâ‘is olduğu için kefere ve Mısır sefînelerine kereste verilmeyip nizâmı düstûrü’l-amel tutulmak üzere bin yüz kırk altı senesinde emr-i şerîfim verildiği derkenâr olundukda vech-i meşrûh üzere mahalline kayd ve emr-i şerîfim verilmek ricâsına ser-mimârân-ı hâssam mûmâ-ileyh el-Hâc Mehmed -zîde mecdühû- dahi i‘lâm etmekle i‘lâmı mûcebince amel olunmak bâbında fermân-ı âlîşânım sâdır olmuşdur buyurdum ki, hükm-i şerîfim vardıkda bu bâbda sâdır olan emrim üzere amel edip dahi Bahr-i siyâh tarafından Bartın ve İnebolu ve Varna ve sâir ecnâs-ı kereste ile gelen sefâin sen ki ser-mimâr-ı mûmâ-ileyhsin ma‘rifet-i şer‘le ve cümle esnaf ma‘rifetleriyle mezâd yeri olan mârrü’z-zikr Çöplük İskelesi’ne yanaşdırdıkdan sonra gereği gibi mu‘âyene ve her birinin değer-i bahâsı takdîr ve takvîm ve fîlerin hakk-ı adl üzere vaz‘ ve lâzım olan ibâdullaha fürûht ve tevzî‘ ve taksîm eyleyip hilâf-ı nizâm kefere ve Mısır sefînesine kereste verilmekle kerestenin kılletine bâ‘is olur hâlâtdan tevakkī ve mücânebet eyleyesin, şöyle bilesin, alâmet-i şerîfe i‘timâd kılasın.<br><br>Tahrîren fi’l-yevmi’s-sâbi‘ aşer Zilhiccetü’ş-şerîfe li-sene isnâ ve hamsîn ve mi’e ve elf.<br><br>Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=6581"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6583"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b365"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>