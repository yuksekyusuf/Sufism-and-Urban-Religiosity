﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 412<br>Hüküm no: 525<br>Orijinal metin no: [107a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan’a kefaletden dolayı olan borcunu ödemesi hususunda Terzi Yorgi’ye tenbihte bulunulması</b><br><br>Ma‘rûz,<br><br>Sâhib-i arzuhâl el-Hâc Hasan mahfil-i şer‘iyyâtda derûn-ı arzuhâlde mesfûrü’l-ism Derzi Yorgi zimmî muvâcehesinde mezbûr derzi zimmetinde bin yüz altmış sekiz senesi Zilhiccesi gurresiyle müverrah işbu bir kıt‘a temessükü mantûkunca yedimden iştirâ ve kabz eylediği beynimizde ma‘lûmü’l-mikdâr ve’l-vezn kılâbdan şerit bahâsından ba‘de külli’l-hesâb altı bin iki yüz yirmi dört guruş üç rub‘ hakkım olup meblağ-ı mezbûrun edâsına gāib ani’l-beled Todoraki zimmî dahi bi’l-emr ve’l-kabûl kefîl ve zâmin oldukdan sonra meblağ-ı mezbûrun iki bin yüz on guruşunu bundan akdem merkūm Yorgi zimmîden ve bin dört yüz altmış beş buçuk guruşunu dahi kefîl-i merkūmdan şerîki Satılmış zimmî yediyle ahz u kabz etmiş idim. Hâlâ bâkīsi olan iki bin altı yüz kırk dokuz guruş bir rub‘u dahi merkūm Yorgaki zimmîden taleb ederim deyü da‘vâ, ol dahi ber-vech-i muharrer ikrâr ve i‘tirâf edip lâkin meblağ-ı bâkī-i mezbûru dahi kefîl-i merkūm Todoraki’den tamâmen ahz ü istîfâ etmiş idi deyü ba‘de’d-def‘ ve’l-inkâr, dâfi‘-i merkūm Yorgi ber-vech-i muharrer def‘ini beyâna kādir olmayıp tahlîfe dahi tâlib olmamağla alâ-mûcibi i‘tirâfihî meblağ-ı bâkī-i mezbûr iki bin altı yüz kırk dokuz guruş bir rub‘u müdde‘î-i mezbûr el-Hâc Hüseyin’e tamâmen edâ ve teslîme mezbûr Yorgi zimmîye tenbîh olunduğu huzûr-ı âlîlerine i‘lâm olundu.<br><br>Fî 11 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42630"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42632"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b412"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o509"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>