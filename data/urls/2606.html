﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 260<br>Hüküm no: 288<br>Orijinal metin no: [56b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Menteş Beşe’nin bazı eşyalarını borcu karşılığında Alime bt. Süleyman’a satması</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘den Mevlânâ Mehmed Efendi irsâl olunup ol dahi mahmiye-i İstanbul’da Mesihpaşa Câmi‘-i şerîfi İmâmı olan Ali Efendi’nin menziline varıp zeyl-i sahîfede muharrerü’l-esâmî olan Müslimîn huzûrunda akd-i meclis-i şer‘ eyledikde mahmiye-i mezbûre mahallâtından Debbâğzâde mahallesinde sâkin Menteş Beşe b. Emirgan nâm kimesne meclis-i ma‘kūd-ı mezbûrda Alime bt. Süleyman nâm hatun mahzarında ikrâr-ı tâm ve takrîr-i kelâm edip eşyâ-i memlûkemden iki beledî döşek ve dört yemenî yorgan ve dört minder kılıfı ve sekiz beledî yasdık ve bir kaliçe ve dört tencere ve sekiz sahan ve bir kazgan ve bir ibrik ve iki leğen ve iki sepet sandık ve bir müfreş sandığımı mezbûre Alime Hatun’a kırk kıt‘a esedî guruşa bey‘-i kat‘î ile bey‘ ve teslîm, ol dahi iştirâ ve tesellüm ve kabz etdikden sonra meblağ-ı mezbûr kırk kıt‘a esedî guruşu mezbûre Alime’ye deynim olan kırk kıt‘a esedî guruşa takas, ol dahi mukāssa ve kabûl eyledi [57a] dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan Ali beşe b. ( ) ve Mehmed b. Ramazan ile meclis-i şer‘a gelip alâ-vukū‘ihi inhâ ve takrîr etdiklerinde mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-Şevvâli’l-mükerrem sene 1081.<br><br>Şuhûdü’l-hâl: Es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=2605"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2607"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>