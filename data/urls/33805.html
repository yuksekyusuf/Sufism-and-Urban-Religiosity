﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 433<br>Hüküm no: 378<br>Orijinal metin no: [72a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa b. Osman’ın, evinin altından geçen lağımın mecrasını değiştirmek istediği</b><br><br>Lağım keşfi<br><br>Ma‘rûz<br><br>Sâdır olan fermân-ı âlîlerine imtisâlen zikri câ’î husûsu mahâllinde bi’l-mu‘âyene keşf ve tahkīk için kıbel-i şer‘-i şerîfden irsâl olunan Kâtib es-Seyyid Ahmed Efendi dâ‘îleri ihtisâb ağası bendeleri taraflarından mürsel Ebûbekir Ağa ve hâssa mi‘mârı ağa tarafından mürsel Derviş Ahmed ve Abdullah Halîfeler ile nezâret-i dâ‘îlerinde olan evkāfdan merhûme Esma Hanım Mekteb-i şerîfi vakfından İstanbul’da Ahırkapı dâhilinde Akbıyık mahallesinde vâki‘ zikri âtî münâza‘un-fîh olan menzile varıp huzûr-ı Müslimînde akd-i meclis-i şer‘-i nebevî ettikde sahib-i arzuhâl es-Seyyid İbrahim Ağa b. es-Seyyid Osman meclis-i ma‘kūd-ı mezkûrda derûn-ı arzuhâlde ismi mezkûr el-Hâc Ömer Ağa b. Mustafa muvâcehesinde vakf-ı mezbûr mütevellîsi hâlâ sadr-ı Anadolu inâyetlü fazîletlü el-Hâc Mehmed Sadullah Efendi hazretleri taraflarından mürsel vekîl-i şer‘îleri Mehmed Ağa b. İbrahim ile şahsı mu‘arrefe Gül bt. Ohan Nasrâniye hazır oldukları hâlde vakf-ı mezbûr müsakkafâtından mezbûr el-Hâc Ömer Ağa’nın bi’l-icâreteyn tasarrufunda olan bir bâb menzilin kârizi kadîmden beri mersûme Gül Nasrâniyenin menzilinin açıklık mahalli ile benim menzilim tahtından tarîk-ı âmda vâki‘ kebîr lağıma cereyân edegelmişiken bundan akdemce mersûme Gül Nasrâniye kendi menzili derûnundan tahte’l-arz cereyân eden lağım-ı mezkûru sed ettikde mezbûr el-Hâc Ömer Ağa dahi Bâb-ı Âlî’ye arzuhâl takdîmiyle lede’l-istid‘â iktizâ-yı şer‘îsinin icrâsına mübâderet olunmak bâbında sâdır olan fermân-ı âlî-şâna imtisâlen ümenâ ve muhtesib ve mi‘mâr-ı mûmâ-ileyhimâ taraflarından adamlar ta‘yîniyle keşf ve baca küşâdıyla mu‘âyene ettirildikde fi’l-vâki‘ lağım-ı mezkûr mine’l-kadîm mahâll-i mezkûrdan cereyân edegeldiği zâhir ve erbâb-ı vukūfun ihbârı ve ikrârımız ile mütehakkık ve bâhir olmağla kadîm olan lağım-ı mezkûru bi-gayr-ı vech sedde kādir olamadığımız bize tefhîm ve lağım-ı mezkûrun kadîmi üzre icrâsı iktizâ eylediği huzûr-ı âlîye i‘lâm olundukda bâlâsına i‘lâmı mûcibince amel olunmak bâbında sâdır olan musahhah fermân-ı âlî-şân mûcibince lağım-ı mezkûr kemâ-kân icrâ olunmuşdu lâkin lağım-ı mezkûr kadîmi üzre menzilim tahtından cereyân eylediği takdîrce te‘affün edeceği me’mûl ve bağçem derûnunda kâin dört sene mukaddem hafr ettirdiğim bi’r-i mâya dahi mazarrâtı olacağı muhtemel ve melhûz olmağla binâen-aleyh lağım-ı mezkûrun menzilim tahtından cereyânı kat‘ ve tarîkı sed ile [72b] âhar mahâlden icrâ ettirilmek matlûbumdur dedikde istikşâf-ı hâl için mi‘mârân-ı mezbûrân ma‘rifetleri ve bu makūle husûsa vukūf ve ıttılâ‘ları olan usta ve lağımcı tâifesinden Mustafa ve Bâyezid nâm kimesnelerin amel ve rü’yetleri ile keşf ve mu‘âyene ettirildikde evvelen lağım-ı mezkûr üzerinde mefrûş baca kapakları arîz ve metîn ve müstahkem kebîr taşlardan olmağla te‘affün ihtimâli olmadığı ve bi’r-i mâ’-i mezbûr ile lağım-ı mezkûr beynlerinde kârgir dîvâr olduğundan mâ‘adâ dîvâr-ı mezkûrun temeli kapıdan iki zirâ‘ mikdârı aşağı olup ol vechile mahfûz ve lağım-ı mezkûrun bi’r-i mâ’-i merkūma iki buçuk zirâ‘ bu‘du ve salâbet-i arz olup bir vechile neşf ve sirâyet ihtimâli olmadığından gayrı bi’r-i mâ’-i mezkûr suyunun levn ve ta‘m ve râyihasında bir vechile tagayyür ve âhar gûne dahi suyu ifsâd eder hâlet mütebeyyin olmadığını kâtib-i merkūm dâ‘îleri mahâllinde ketb ve tahrîr ve ma‘an meb‘ûs ümenâ-i şer‘ ve mi‘mârân ve mütevellî ve me’mûrîn-i merkūmûn ile meclis-i şer‘a gelip tarafeyn hazır oldukları hâlde tasdîklerine mukārin alâ-vukū‘ihî inhâ ve takrîr etmeğin bu sûretde lede’ş-şer‘i’l-enver bir gûne zarar bîni yoğiken lağım-ı mezkûrun tarîk-ı kadîmini seddü tağyîre kādir olmadığı müdde‘î-i merkūm es-Seyyid İbrahim Ağa’ya tefhîm olunmağın mûcibince mazmûn-ı i‘lâm-ı şer‘înin tenfîz ve icrâsı iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 29 min-L sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33804"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33806"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b433"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>