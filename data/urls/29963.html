﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 71<br>Hüküm no: 28<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saltana bt. Ariton’un kardeşine olan borcunu altı ay içerisinde ödemeye söz verdiği</b><br><br>Medîne-i Eyyûb-i Ensârî -aleyhi rahmeti’l-Bârî- mahallâtından Servi mahallesi mütemekkinelerinden olup şahsı ta‘rîf-i şer‘î ile mu‘arrefe olan Saltana bt. Ariton nâm Nasrâniye meclis-i şer‘-i şerîf-i enverde li-ebeveyn karındaşı olup mahmiye-i İslambol’da Kumkapı kurbünde Nişâncı İbrahim Paşa mahallesinde mütemekkin işbu bâ‘isü’r-rakīm Agop nâm zimmî muvâcehesinde ikrâr ve takrîr-i kelâm edip mukaddemâ hâlik olan anamız Marta bt. Kirkor nâm Nasrâniye’nin mecmû‘-ı terekesi benim yanımda bulunmağla ben kabz ve karındaşım mersûm Agop zimmîye anam hâlike-i mezbûrenin terekesinden isâbet eden hisse-i irsiyesinden dokuz yüz yirmi bir guruşunu ben ahz ve umûruma sarfla istihlâk edip ol vechile meblağ-ı mezbûr dokuz yüz yirmi beş guruş karındaşım mersûm Agop zimmîye bi-tarîkı’d-damân zimmetimde lâzımü’l-edâ deynim olmağla ben meblağ-ı mezbûrun doksan guruşunu karındaşım mersûm Agop zimmîye bu esnâda teslîm ve edâ edip zimmetimde sekiz yüz otuz bir guruş deynim bâkī kalıp lâkin ben deyn-i bâkī-i mezkûr sekiz yüz otuz bir guruşu hâlâ edâya iktidârım olmadığına binâen tecîle tâlibe olduğumda karındaşım mersûm Agop zimmî dahi deyn-i meblağ-ı mezbûr sekiz yüz otuz bir guruşu târih-i kitâbdan altı ay tamamında [10a] ben kendiye tamamen edâ ve teslîm etmek üzere talebimle beni tecîl eyledikde ben dahi kabûl ve müddet-i mezkûre tamamında deyn-i meblağ-ı bâkī-i mezkûr sekiz yüz otuz bir guruşu karındaşım mersûm Agop zimmîye teslîm ve edâya ta‘ahhüd eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 25 Muharrem sene 1184.<br><br>Şuhûdu’l-hâl: Ali Efendi b. Ali, Çukadâr Mehmed Emin b. Ahmed, Eyyûbî Cizyedâr Abdurrahman b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=29962"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29964"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o387"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>