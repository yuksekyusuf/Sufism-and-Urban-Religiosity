﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 388<br>Hüküm no: 493<br>Orijinal metin no: [63b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı İbrahim’in, ortaklıkları sona eren Molla Süleyman b. Mehmed’e olan borcunu ödemesine yapılan tenbih</b><br><br>Bâ-mühr-i hazret-i efendi<br><br>Ma‘rûz<br><br>Molla Süleyman b. el-Hâc Mehmed dîvân-ı âlîlerinde ma‘kūd meclis-i şer‘de sahib-i arzuhâl el-Hâc İbrahim b. Hasan ile terâfu‘larında bundan akdem bin yüz elli dört senesinde ben ve işbu mezbûr el-Hâc İbrahim ve gāib ani’l-beled Tokatlı el-Hâc Derviş nâm kimesne herbirimiz ma‘lûmü’l-mikdâr sermâye vaz‘ ve fâide beynimizde islâsen olmak üzere ticâretde inânen akd-i şirket ve dört sene ale’l-iştirâk ticâret ettiğimizden sonra bin yüz elli sekiz senesinde fesh-i akd-i şirket ile Sultan Odaları ta‘bîr olunur handa sâkin olduğum odada huzûr-ı Müslimînde üçümüz hesâbımızı rü’yet ve herbirimiz re’s-i mâllarımızı ba‘de’l-ahz ve’l-istifâ fâidemizden benim hisseme iktizâ eden yedi yüz dokuz buçuk guruş iki para mezbûr el-Hâc İbrahim zimmetinde zuhûr edip hatta mezbûr el-Hâc İbrahim meblağ-ı mezkûr ba‘de külli’l-hesâb ber-minvâl-i muharrer zimmetinde bana deyni olduğunu ikrâr-ı kat‘î ile ikrâr ve işhâd dahi etmişidi el-hâletü hâzihî meblağ-ı mezkûru taleb ederim deyü ba‘de’d-da‘vâ ve’s-suâl mezbûr el-Hâc İbrahim ber-vech-i muharrer dört sene inânen şerîkler olduklarını ikrâr lâkin elli sekiz senesi Muharrem’i gurresinden işbu mezbûr Molla Süleyman ile hesâbımızı rü’yet ve âmme-i da‘vâdan benim zimmetimi ibrâ etmişidi deyü tesâddî eylediği def‘ini mezbûr Molla Süleyman münkir olduğundan mâ‘adâ mezbûr el-Hâc İbrahim ber-vech-i muharrer ikrârı elli sekiz senesi Muharrem’inin beşinci günü olmağla mezbûrun ibrâ da‘vâsı târihinden ikrârı târihi muahhardır deyü def‘-i mezkûru ba‘de’d-def‘ ve’s-suâl ve’l-inkâr mezbûr Molla Süleyman müdde‘âsını lede’t-tezkiye adâletleri zâhir olan el-Hâc Mehmed Ağa b. el-Hâc Veliyüddin ve Ali Ağa b. Yusuf şehâdetleriyle mezbûr el-Hâc İbrahim muvâcehesinde vech-i şer‘î üzere isbât etmeğin mûcebince meblağ-ı mezkûr yedi yüz dokuz buçuk guruş iki paranın tamamen edâsına merkūm el-Hâc İbrahim’e tenbîh-i şer‘î olunduğu huzûr-ı âlîlerine i‘lâm olundu.<br><br>Fî 22 Zilhicce sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7532"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7534"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b388"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>