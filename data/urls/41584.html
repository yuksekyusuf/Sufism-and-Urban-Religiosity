﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 96<br>Hüküm no: 54<br>Orijinal metin no: [12b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi Vakfı mütevellisi Ayşe bt. Mehmed’in, Halil b. İbrahim aleyhindeki oda davasının reddedilmesi</b><br><br>Mahmiye-i İstanbul’da vâki‘ merhûm Mehmed Efendi nâm sâhibü’l-hayrın vakfına evlâdiyet ve meşrûtiyet üzere mütevellîye olan Âişe bt. Mehmed nâm hatun mahmiye-i mezbûrede meclis-i şer‘-i hatîrde zikri âtî vakıf odaya vâzı‘ü’l-yed olan işbu bâ‘isü’l-kitâb el-Hâc Halil b. İbrahim nâm kimesne mahzarında bi’t-tevliye üzerine da‘vâ ve takrîr-i kelâm edip vakf-ı mezbûrdan olup mahmiye-i mezbûrede Debbâğ Yunus mahâllesinde vâki‘ müteehhilîn odalarının birinde icâreteyn-i ma‘lûmeteyn ile sâkine ve mutasarrıfe iken vefât eden Âişe bt. Ali b. Murad nâm hatun hayâtında mutasarrıfe olduğu odasını benim iznim ve ma‘rifetimle bedel-i ma‘lûm mukābelesinde mezbûr el-Hâc Halil’e ferâğ ve tefvîz, ol dahi tefevvüz ve kabûl edip tevliyetim hasebiyle tasarrufuna izin ve temessükün tahrîr edip mühürlemiş idim. Lâkin müteveffât-ı mezbûre Âişe Hatun hîn-i ferâğında hasta ve sâhib-i firâşe olup ol hastalıkda iken fevt olmağla ferâğ-ı mezbûr bu vech üzere maraz-ı mevtde olup mu‘teber olmamağla mezbûre Âişe Hatun bilâ-veled fevt olup oda-i mezbûre cânib-i vakfa intikāl etmekle mezbûr el-Hâc Halil’e suâl olunup şer‘îsi icrâ olunmak matlûbumdur dedikde, gıbbe’s-suâl mezbûr el-Hâc Halil cevâbında müteveffâ-yı mezbûre Âişe Hatun tarafında olan oda-yı mezbûreyi hayâtında ve kemâl-i akl ü sıhhatinde cemî‘ tasarrufât-ı şer‘iyyesi câize ve teberru‘ât-ı mer‘iyesi nâfize olduğu hâlde huzûr-ı Müslimînde bana bedel-i ma‘lûm ve makbûz mukābelesinde ferâğ ve tefvîz, ben dahi tefevvüz ve kabûl edip mütevellîye-i mezbûre tasarrufuma izin vermişdi deyü def‘le mukābele edicek, gıbbe’l-istintâk ve’l-inkâr mezbûr el-Hâc Halil’den def‘-i mezkûruna beyyine taleb olundukda udûl-i Müslimînden olup Sultân Câmi‘-i şerîfi’nde imam vekîli olan Hasan Efendi b. Mustafa ve Türbedâr Hüseyin Halîfe b. Mustafa nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka müteveffât-ı mezbûre Âişe Hatun bt. Ali b. Murad hayâtında ve kemâl-i akl ü sıhhatinde cemî‘ tasarrufât-ı şer‘iyyesi câize ve teberru‘ât-ı mer‘iyesi [13a] nâfize olduğu hâlde bizim huzûrumuzda tasarrufunda olan oda-i mezbûreyi bedel-i ma‘lûm ve makbûzu mukābelesinde mezbûr el-Hâc Halil’e ferâğ ve tefvîz ol dahi tefevvüz ve kabûl edip mütevellîye-i mezbûre dahi tasarrufuna izin vermiş idi. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince mütevellîye-i mezbûre bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-hâdi ve’l-ışrîn min-Muharremü’l-haram li-sene 1116.<br><br>Şuhûdü’l-hâl: el-Hâc Mehmed Efendi el-kâtib, İsmail Efendi el-kâtib, Veliyüddin Efendi el-kâtib, Ömer Efendi el-kâtib, Mustafa Efendi el-kâtib, Mehmed Efendi el-kâtib.</p>          <br><a title="Önceki sayfa" style="text-decoration:none" href="./ayrmetin.php?idno=41583"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41585"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o680"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>