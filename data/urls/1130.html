﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 271<br>Hüküm no: 227<br>Orijinal metin no: [64b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Ağa’nın Bağcı Ahmed Ağa ile olan miras davasında anlaşma sağlandığı</b><br><br>Ma‘rûz,<br><br>İstanbul’da Davudpaşa mahallesinde sâkine iken işbu târîhden iki sene mukaddem vefât eden Zeyneb Hatun bt. Süleyman bt. Abdullah’ın verâseti zevce-i metrûku Osman Ağa b. Mehmed ile sadrî kebîr oğlu Mecnun Ahmed ve sadriye kebîre kızları Emine ve Âişe hatunlara ba‘de’l-inhisâr verese-i merkūmûndan zâtları mu‘arrefeler mezbûretân Emine ve Âişe hatunlar kendi nefsinden asîl ve mecnûn-ı mezbûrdan babası ve velîsi zevci mezbûr Osman Ağa’dan her biri Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i enverde müteveffât-ı mezbûrenin li-ebeveyn er karındaşı derûn-ı arzuhâlde mezkûrü’l-ism Bağcı Ahmed Ağa b. el-mezbûr Süleyman muvâcehesinde medîne-i Üsküdar’a muzâfe Gekbüze kazâsına tâbi‘ Tavşancıl karyesinde vâki‘ Hadım Bağı demekle arîf ma‘lûmü’l-hudûd bir kıt‘a bağ ve civârında kâin ma‘lûmü’l-hudûd bir bâb bahçeden her biri mûrisemiz müteveffât-ı mezbûrenin hayatında müstakılleten mülkü iken mezbûr Ahmed Ağa zikirleri sebkat eden bağ ve bahçeyi yirmi sene müddet fuzûlî zabt ve mahsûlâtını bi-gayr-ı hakkın istihlâk etmekle müddet-i mezkûrede mahsûlât-ı mezbûreden makbûzu olup bize mevrûs olan üç bin guruşu mezbûr Ahmed Ağa’dan bi’l-asâle ve bi’l-vekâle tazmîn taleb ederiz deyü da‘vâ eylediğimizde, ol dahi cevâbında inkâr etmekle biz ber-vech-i muharrer müdde‘âmızı isbâta bir vechile kādirler olmayıp mezbûr Ahmed Ağa’nın yemîn edeceği dahi zâhir ve ol vechile sulh mecnûn-ı merkūm hakkında her vechile evlâ ve enfa‘ olduğuna binâen beynimizde muslihûn tavassut edip bi’l-asâle ve bi’l-velâye da‘vâ-yı mezkûremizden merkūm Ahmed Ağa ile yedi yüz guruş bedel-i medfû‘ ve makbûza bi’l-asâle ve bi’l-velâye sulh olduğumuzda ol dahi sulh-ı mezkûru ba‘de’l-kabûl mâ‘adâya ve bi’l-cümle husûs-ı mezkûra ve hukūk-ı sâire-i şer‘iyyeye müte‘allika âmme-i da‘vâdan tarafeynden her birimiz âharın zimmetini bi’l-asâle ve ibrâ-i âmm-ı sahîh-i şer‘î ile kabûlü hâvî ibrâ ve iskāt eyledik deyü ikrâr ve tasarrufları huzûr-ı [âlîlerine i‘lâm olundu].<br><br>Fî 2 Ca sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1129"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1131"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o304"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>