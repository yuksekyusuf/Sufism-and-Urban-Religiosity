﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 291<br>Hüküm no: 282<br>Orijinal metin no: [61a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarı Demirci Vakfı’na ait evin tasarruf hakkının el-Hâc Abdullah b. Veli’ye satıldığı</b><br><br>Mahmiye-i İstanbul’da Sarıdemirci Mahallesi’nde sâkin iken bundan akdem vefât eden Ahmed b. İbrahim b. Osman’ın sulbî kebîr oğlu İsmail Beşe meclis-i şer‘-i şerîfde zikrolunan Sarı Demirci Vakfı’ndan mahalle-i mezbûrede vâki‘ ma‘lûmü’l-hudûd zikri âtî bir bâb menzile mutasarrıf olan bâ‘isü’l-kitâb el-Hâc Abdullah b. Veli mahzarında vakf-ı mezbûra meşrûtiyyet üzere mütevellî olan mahalle-i mezbûre imâmı Osman Efendi b. Ahmed hâzır olduğu hâlde takrîr-i kelâm ve bast-ı merâm edip babam müteveffâ-i mezbûr hayâtında ber-mûceb-i temessük icâreteyn-i ma‘lûmeteyn ile tasarrufunda olan menzil-i mezkûru bin yüz on altı senesi Zilhiccesi’nde bâ-ma‘rifet-i mütevellî İbrahim nâm kimesneye beş yüz guruş bedel-i makbûz mukābelesinde ferağ ve tefvîz ol dahi ba‘de’t-tefevvüz bin yüz otuz bir senesinde vefât etmekle menzil-i mezkûra sulbiye kebîre kızları Hadice ve Zeyneb hatunlara ba‘de’l-intikāl mezbûretân Hadice ve Zeyneb menzil-i mezkûru ber-vech-i muharrer [bin] yüz otuz iki senesi Muharremi gurresinde el-Hâc Hasan Ağa’ya ber-vech-i muharrer ferâgat eylediklerinden sonra mezbûr el-Hâc Hasan Ağa [bin] yüz otuz altı senesinde vefât edip menzil-i mezkûr sulbiye kızı Âişe nâm sagīreye ba‘de’l-intikāl menzil-i mezkûrun [61b] bir mikdârı muhterik ve harâba müşrif olmağla sagīre-i mezbûrenin ta‘mîr ve binâya ve müeccelesini cânib-i vakfa edâya iktidârı olmamağla ber-mûceb-i hüccet vasîsi olan vâlidesi İsmihan Hatun kıbel-i şer‘den me’zûne olduğu hâlde ba‘de’l-müzâyede menzil-i mezkûru ber-vech-i muharrer bâ-ma‘rifet-i mütevellî bedel-i misli ile mezbûr el-Hâc Abdullah ile karındaşı oğlu Nurullah b. Mustafa’ya târih-i mezkûr senesi Şevvâli’nin on üçüncü günü ale’l-iştirâk bi’l-vesâye ba‘de’t-tefvîz mezbûr Nurullah mutasarrıf olduğu nısf hisse-i mezkûresini yine târih-i merkūm senesi Şevvâli’nin yirmi beşinci günü ammi-i mezbûr el-Hâc Abdullah’a bâ-ma‘rifet-i mütevellî ferağ ve tefvîz ol dahi minvâl-ı muharrer tefevvüz ve kabûl etmeğin el-hâletü hâzihî menzile müte‘allika mezbûr el-Hâc Abdullah ile vechen mine’l-vücûh kat‘â da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-vaka‘a ketb olundu.<br><br>Fi’l-yevmi’s-sâdis min-Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: Düğmeci Mehmed b. Mustafa, Nurullah Beşe b. Mustafa, Mustafa Efendi b. el-Hâc Mehmed, el-Hâc Mustafa b. Veli, el-Hâc İshak b. Mustafa, Berber İbrahim Çelebi b. Mehmed, Çolak İbrahim Beşe b. Halil, Mustafa Çelebi b. Seyfullah.</p>          <br><a title="Önceki sayfa" style="text-decoration:none" href="./ayrmetin.php?idno=5205"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5207"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o704"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>