﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 262<br>Hüküm no: 324<br>Orijinal metin no: [68b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Eyüb’un boşandığı eşi Mehmed Beşe b. Ali aleyhindeki mehir ve eşya davasının reddedilmesi</b><br><br>Mahmiye-i İstanbul’da Kefeli mahallesi sâkinelerinden Âişe bt. Eyüb nâm hâtun ba‘de’t-ta‘rîfi’ş-şer‘î meclis-i şer‘-i şerîf-i enverde zevc-i mutallıkı bâ‘is-i hâze’l-kitâb Mehmed Beşe b. Ali nâm kimesne mahzarında üzerine da‘vâ ve takrîr-i kelâm edip zevcim mezbûr Mehmed Beşe târîh-i [kitâb] günü beni tatlîk etmekle zimmetinde mütekarrir ve ma‘kūdün-aleyh olan bin akçe mehr-i müeccelim ve yedine def‘ u teslîm eylediğim sekiz guruş kıymetli bir boğça esvâbımı ve bir çuka dolamamın alıverilmesi matlûbumdur dedikde gıbbe’s-suâl mezbûr Mehmed Beşe cevâbında fi’l-hakīka kaziyye minvâl-i muharrer üzere olduğunu ikrâr lâkin müdde‘iye-i mezbûre târîh-i kitâb günü şühûd mahzarında zimmetimde mütekarrir olan bin akçe mehrinden ve nafaka-i iddet ve me’ûnet-i süknâsından ve mârru’z-zikr bir boğça esvâbdan ve dolamadan benim zimmetimi ibrâ ve ıskāt eyledi deyü def‘le mukābele edicek, gıbbe’l-istintak ve’l-inkār mezbûr Mehmed Beşe’den def‘-i mezbûrunu mübeyyin beyyine taleb olundukda mahmiye-i mezbûrede Aksaray kurbünde Çakır Ağa mahallesi sâkinlerinden Derviş b. Mehmed ve Edirnekapısı kurbünde sâkin Mehmed b. Bayram nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müdde‘iye-i mezbûre târîh-i kitâb[da] bizim huzûrumuzda zevci mezbûr Mehmed Beşe zimmetinde mütekarrir ve ma‘kūdün-aleyh olan bin akçe mehrinden ve nafaka-i iddet ve me’ûnet-i süknâsından ve bir boğça esvâbdan ve bir çuka dolamadan zimmetini ibrâ-i âmm-ı kātı‘u’n-nizâ‘la ibrâ vü ıskāt eyledi, biz bu husûsa bu vech üzere şâhidleriz, şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘iye-i mezbûre bî-vech mu‘ârazadan men‘ olundu, mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Rebî‘ülevvel li-sene mi’e ve elf.<br><br>Şuhûdü’l-hâl: İbrahim Çelebi b. Ahmed, Muhzır Receb b. ( ), Mehmed Çelebi b. İbrahim, Ali Çelebi b. Bâli, Mustafa b. Şaban.</p>          <br><a title="Önceki sayfa" style="text-decoration:none" href="./ayrmetin.php?idno=28348"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28350"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>