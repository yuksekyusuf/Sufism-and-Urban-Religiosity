﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 117<br>Hüküm no: 82<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüsrevoğlu Hacı Hasan Ağa’nın ismine kayıtlı olan bir bâb tütüncü gediğinin Habibe ve Fâtıma Hatunların ismine kaydedilmesi</b><br><br>Tütüncü gediği<br><br>Ma‘rûz[-ı dâ‘î-i devlet-i aliyyeleridir ki]<br><br>İstanbul’da Zindânkapısı dâhilinde tahmîs kurbünde vâki‘ tarafeyni Küçük el-Hâc Ali Ağa ve Keleş el-Hâc Ahmed Ağa mahzenleri ve taraf-ı sâlisi tarîk-i âm ile mahdûd maden kaleminde Hüsrevoğlu el-Hâc Hasan ismine mukayyed bir bâb tütüncü mahzeni derûnunda mevcûde beyne’l-hiref gedik tâ‘bir olunan âlât-ı lâzıme-i ma‘lûmenin nısf hissesi müteveffâ Benli es-Seyyid Mustafa Ağa b. Hasan zevcesi Habibe Hatun bt. el-Hâc Halil’in ve nısf hissesi müteveffâ-i merkūmun li-ebeveyn kız karındaşı Fâtıma Hatun’un irsen ve şirâen yedlerinde mâlları olduğu esnâf-ı merkūmenin kethüdâ vekîli es-Seyyid Mustafa Ağa b. Ahmed ve Yiğitbaşısı es-Seyyid Abdullah Çelebi ve mazbûtü’l-esâmî Müslim ustaları ihbârlarıyla zâhir ve mütehakkık oldukdan sonra zâtları mu‘arrefeler merkūmetân Habibe ve Fâtıma Hatunlar meclis-i şer‘-i münîrde her biri takrîr-i kelâm edüp âlât-ı gedik-i mezkûr kaleminde el-yevm mâlik-i esbakı olan merkūm Hüsrev[oğlu] el-Hâc Hasan ismine mukayyed ise de müddet-i medîdeden berü tedâvül-i eyâdî ile tasarruf olunarak hâlâ irsen ve şirâen bi’l-münâsafa yedimizde mâlımız olmağla kaleminde mâlik-i esbakı merkūm Hüsrevoğlu el-Hâc Hasan ismine muharrer olan kayd-ı atîki ref‘ ve ilgā-birle bizim ismimize kayd ve ismimiz tasrîhiyle yedimize başka başka müceddeden sûret i‘tâsı bâbında fermân-ı âlîşân ısdârı niyâzımızdır deyü istid‘â eylediklerinde kethüdâ ve hâzirûn-ı merkūmû[n] her biri dahi âlât-ı gedik-i mezkûr vech-i meşrûh üzere merkūmetânın yedlerinde mâlları olduğunu ve bu makūle mâlik-i sâbıkı üzerine mukayyed olan gediğin kaydı kaleminden terkīn ile hâlâ mâliki üzerine kayd ile yedlerine sûret i‘tâsı şürût-ı nizâmlarından olduğunu dahi ihbâr etmeleriyle bu sûretde gedik-i merkūmu kaleminden Hüsrevoğlu el-Hâc Hasan Ağa ismine olan kaydı terkīn ve mezbûretân Habibe ve Fâtıma Hatunlar isimlerine tashîhan kayd-birle yedlerine başka başka müceddeden sûret verilmek iktizâ eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 25 Z sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32507"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32509"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>