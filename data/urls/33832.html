﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 457<br>Hüküm no: 405<br>Orijinal metin no: [76b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çolak Artin Kalfa v. Sahak ile Panos v. Serkiz’in, ev inşası ücretinden 850 guruşa sulh oldukları</b><br><br>Husûsla menzil binâsı masrûfundan 850 guruşa sulh<br><br>Ma‘rûz<br><br>Sâdır olan fermân-ı âlîlerine imtisâlen husûs-ı âti’l-beyânın mahâllinde ketb ü tahrîri’çün kıbel-i şer‘den me’zûnen bi’l-hükm irsâl olunan Kâtib es-Seyyid Ahmed Rıza Efendi dâ‘îleri [ve] hâssa mi‘mârı hulefâsından es-Seyyid Ali Necib ve es-Seyyid İsmail Zühdü Halîfeler ile İstanbul’da Langa Yenikapısı kurbünde Musallâ nâm mahâlde vâki‘ ma‘lûmü’l-hudûd bir bâb menzile varıp Harîrî Fehmizâde el-Hâc Mehmed Ağa b. Osman ve ebniye nizâmına me’mûr el-Hâc Mehmed Ağa b. Yusuf nâm kimesneler ile neccâr kalfalarının ehl-i vukūfundan İstanbul yiğitbaşısı Kosti v. Dimitri ve Söğüdlü Anaştaş Kalfa v. Kostandi ve menzil-i mezkûr civârında sâkinler Kapamacı Sakā oğlu Artin v. Toma ve Hekîm Oseb v. Agop ve Berber Bogos v. Melkon zimmîler ve sâirleri hazır oldukları hâlde akd-i meclis-i şer‘-i âlî ettikde neccâr kalfalarının perâkende kolu neferâtından sahib-i arzuhâl Çolak Artin Kalfa v. Sahak zimmî meclis-i ma‘kūd-ı mezkûrda menzil-i mezkûra bâ-temessük-i mütevellî bi’l-icâreteyn müstakillen mutasarrıf olan derûn-ı arzuhâlde mastûrü’l-ism İpekçi Panos v. Serkiz nâm zimmî muvâcehesinde ben bundan akdem mersûm Panos zimmînin bi-şartı’r-rücû‘ emriyle beher zirâ‘ı elli beşer guruşa olarak muhterik arsası üzerine doksan zirâ‘ üç direk müceddeden menzil-i mezkûru binâ ve inşâ ve tekmîl etmişdim lâkin ben mersûm Panos zimmînin ber-vech-i muharrer emriyle menzil-i mezkûra mâlımdan cem‘an sekiz bin guruş sarf etmemle masrûfum <<olan>> olup Panos zimmînin zimmetinde bi’l-mürâca‘a alacak hakkım olan meblağ-ı mezkûr sekiz bin guruşun beş bin iki yüz altmış guruşunu zimmî-i mersûm ceste ceste mukaddemâ bana edâ ve teslîm ben dahi yedinden ahz ü kabz ve iki yüz guruşunu dahi zimmî-i mersûmun mâlından olarak menzil-i mezkûra vaz‘ eylediğim atîk ve doğrama ve yetmiş aded ebniye-i câm kıymetleri’çün lede’t-tenzîl bâkīsi olan iki bin beş yüz kırk guruşu mersûm Panos zimmîden hâlâ taleb ederim deyü tesâddî eylediğim da‘vâmdan bâ-tavassut-ı muslihîn mesfûr Panos zimmî ile bi’t-tav‘ ve’r-rızâ sekiz yüz elli guruş üzerine sulh olduğumda ol dahi sulh-ı mezkûru kabûl ve bedel-i sulh-ı merkūm sekiz yüz elli guruşun iki yüz dört guruşunu işbu meclis-i ma‘kūd-ı mezkûrda bana edâ ve teslîm ben dahi yedinden ahz ü kabz etmekle bedel-i sulh-ı mezkûrdan mâ‘adâ meblağ-ı mezkûr iki bin beş yüz kırk guruşa varınca ziyâdesi olan bin altı yüz doksan guruşa ve bi’l-cümle ebniye-i mezkûre husûsuna ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvî ve kâffe-i mutâlebâtdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve ıskāt ve her birimiz ber-vech-i muharrer âharın ibrâsını kabûl eyledik dediklerini mersûm Panos zimmî tasdîk ve ber-vech-i meşrûh kabûlü hâvî ibrâ eylediğini ve ibrâdan müstesnâ bedel-i sulh-ı mezkûr sekiz yüz elli guruşdan bâkī altı yüz kırk altı guruş zimmetinde müdde‘î-i mersûma sahîhan deyni olduğunu tâyi‘an ve kat‘iyen ikrâr ve i‘tirâf etmeğin alâ-mûcib-i i‘tirâfihî bedel-i sulh-ı mezkûrdan bâkī-i meblağ-ı mezkûr altı yüz kırk altı guruşun müdde‘î-i mersûm Artin zimmîye edâ ve teslîmiyle mesfûr Panos zimmîyi ilzâm eylediğini kâtib-i mezbûr mahâllinde ketb ve tahrîr ve ma‘an meb‘ûs ümenâ-i şer‘den Çukadâr el-Hâc Veliyüddin Ağa b. İbrahim ve Muhzır Yahya Çelebi b. Süleyman ile meclis-i şer‘-i şerîfe gelip alâ-vukū‘ihî inhâ ve takrîri ba‘de’t-tenfîz İstanbul Mahkemesi’nden huzûr.<br><br>Fî 18 min-Za sene 1242<br><br>[Beyaz Beyaz]</p>          <br><a title="Önceki sayfa" style="text-decoration:none" href="./ayrmetin.php?idno=33831"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33833"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b457"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>