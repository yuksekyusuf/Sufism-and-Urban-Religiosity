﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 85<br>Hüküm no: 19<br>Orijinal metin no: [4a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Acem asıllı Fatıma’nın azat edilmiş olduğundan serbest bırakılması</b><br><br>İkrâr-ı Acem<br><br>Rıkka inkıyâdı sebk etmekle kıbel-i şer‘den ber-vech-i âtî da‘vâya me’zûne olan açık kaşlı, kara gözlü, orta boylu, Acemiyyetü’l-asl, Müslimetü’n-neseb, bâ‘isetü’l-vesîka Fâtıma bt. Mehmed meclis-i şer‘-i hatîr-ı lâzımü’t-tevkīrde kendüye rakīka olmak üzere vaz‘-ı yed eden Mehmed b. Receb nâm kimesne mahzarında üzerine da‘vâ ve takrîr-i kelâm edip ben vilâyet-i İran’da Karadağ kazâsına tâbi‘ Külnadis nâm karye ahâlîsinden Acemiyyü’l-asl, Müslimü’n-neseb Mehmed b. Abdullah’ın firâşından hâsıla ve zevce-i menkûhası Zühre bt. Abdullah nâm Acemiyyetü’l-asldan mütevellid olup bâ-fermân-ı âlî sebîlleri tahliye olunan Müslimetü’n-neseb Acem cinsinden iken mezbûr Mehmed bana rakīkası olmak üzere vaz‘-ı yed eder suâl olunup sebîlim tahliye ve mezbûrun kasr-ı yedine tenbîh olunmak matlûbumdur dedikde gıbbe’s-suâl mezbûr Mehmed cevâbında fi’l-hakīka mevsûf-ı mezbûre bâ-fermân-ı âlî sebîlleri tahliye olunan Müslimetü’n-neseb Acem olduğunu ikrâr ve i‘tirâf etmeğin alâ-mûceb-i ikrârihî mevsûfe-i mezbûrenin bâ-fermân-ı âlî sebîli tahliye ve mezbûrun kasr-ı yedine tenbîh birle mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Zilhicceti’ş-şerîfe sene isneteyn ve hamsîn ve mi’e ve elf.<br><br>Şuhûdü’l-hâl: es-Seyyid Ali Çelebi b. Mustafa, Hasan Çelebi b. Mehmed, Mehmed Çelebi b. İbrahim, Molla Hüseyin b. el-Hâc Mehmed du‘âcı</p>          <br><a title="Önceki sayfa" style="text-decoration:none" href="./ayrmetin.php?idno=6234"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6236"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>