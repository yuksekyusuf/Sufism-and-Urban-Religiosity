﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 235<br>Hüküm no: 259<br>Orijinal metin no: [50a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bey’e olan borcundan dolayı hapsedilen Mitro’nun iflasına karar verilerek hapisten çıkartılması</b><br><br>El-emru kemâ rusime fîhi harrerehu’l-fakîru ileyhi te‘âlâ İbrahim b. Receb el-müvellâ hilâfeten bi-medîneti Kostantıniyyeti’l-mahrûse -ufiye anhümâ-<br><br>Mahrûse-i İstanbul’da ( ) mahallesi ahâlîsinden olup hâzır bi’l-meclis Mehmed Bey b. Ömer nâm kimesneye cihet-i karzdan zimmetinde vâcibü’l-edâ deyni olan altı bin yüz on akçe deyni için on yedi ay sicn-i sultânîde mahbûs olan işbu bâ‘isü’[l-kitâb] Mitro v. Loçko nâm zimmîden vech-i âtî üzere istişhâd-ı şer‘î sudûrundan sonra mahmiye-i mezbûrede Hadîce Sultan mahallesi sükkânından olup bahçıvan tâifesinden olan Mehmed b. Abdullah ve Odabaşı Çarşısı’nda Ali b. Bayezid nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka kirâren ve mirâren sırran ve vicâhen müsteşhid-i mezbûr Mitro’nun hâlini istifsâr ve ihbâr müflis ve ma‘dûm olup üzerinde lâbis olduğu libâsından mâ‘adâ ismi mâl ıtlâk olunur bir nesnesi olmadığı ma‘lûmumuz olmağla müsteşhid-i mezbûr Mitro’nun kesret-i mâl [ve] vüs‘at-i hâline vusûlüne değin hapisden ıtlâk olunup imhâl olunması şer‘an lâzım ve lâzib ve mütehattem ve vâcib olduğuna şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde müsteşhid-i mezbûr kesb-i yesârına şâhid olmamağın hâkim-i muvakkı‘-ı sadr-ı kitâb tûbâ lehû ve hüsnü-meâb hazretleri gıbbe ri‘âyeti şerâiti’l-kabûl şehâdetleri kabûl ve müsteşhid-i mezbûrun iflâsına hükm-i sahîh-i şer‘î ve kazâ-i sarîh-i mer‘î edip mahmiye-i mezbûrede Mahmud Paşa Hanı’nda sâkin Kürkçü tâifesinden Zahari v. Yuvan nâm zimmî müsteşhid-i mezbûrun nefsine ve hîn-i mutâlebede meclise ihzârına kefîl oldukdan sonra müsteşhid-i mezbûru hapisden ıtlâk edip sebîlî tahliye etmeğin mâ-vaka‘a bi’t-taleb ketb olundu.<br><br>Fî 18 min-Recebi’l-ferd sene 1081.<br><br>Şuhûdü’l-hâl: Osman Çavuş b. Hasan, İbrahim Çelebi b. Ahmed, Mustafa Çelebi b. Hacı Ahmed, Veli b. Mahmud ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=2576"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2578"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>