﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 306<br>Hüküm no: 340<br>Orijinal metin no: [59b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eskici Mustafa Ağa’nın eskici dükkânını oğlu Süleyman’a satması</b><br><br>Eskici mübâya‘ası, 10000 guruş<br><br>Vilâyet-i Anadolu’da Niğde sancağında Develi kazâsına tâbi‘ Finase karyesi ahâlisinden ve eskici esnâfından Mustafa Ağa b. Mustafa tarafından bir kıt‘a isbât-ı vekâlet hücceti nâtıka olduğu üzere vekîl olduğu Meclis-i Hikmet’de bulunan esnâf-ı mezbûre kethudâsı Hafız Süleyman Ağa b. el-Hâc Halil ve Mustafa Ağa b. Hüseyin şehâdetleriyle sâbit olan es-Seyyid İbrahim Ağa b. Abdullah meclis-i şer‘-i şerîf-i enverde müvekkil-i merkūmun sulbî oğlu işbu bâ‘isü’l-vesîka Süleyman Ağa mahzarında bi’l-vekâle ikrâr-ı tam ve takrîr-i kelâm edip mahmiye-i İstanbul’da Parmakkapı dâhilinde Mehmed Salih Ağa ve Ömer Ağa dükkânları beynlerinde kâin bir bâb eskici dükkânı müvekkilim mezbûrun bâ-temessük-i mütevellî taht-ı tasarrufunda ve derûnunda mevcûde beyne’l-esnâf gedik ta‘bîr olunur bir destgâh ve dört bıçkı ve sekiz kalıb ve bir akçe tahtası ve iki minder ve sâir âlât-ı lâzıme-i ma‘lûme müstakılleten yedinde emvâli olmağla ben âlât-ı muharrere-i mezkûreyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile oğlu mezbûr Süleyman Ağa’ya on bin guruşa bi’l-vekâle bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra müvekkilim merkūmun oğlu müşteri-yi merkūma zimmetinde cihet-i karzdan iki bin beş yüz guruş deyni olmağla semeni olan meblağ-ı mezbûr on bin guruşun iki bin beş yüz guruşunu deyni olan meblağ-ı mezbûr iki bin beş yüz guruşa bi’l-vekâletakas ve mahsûb ve her birimiz ber-vech-i muharrer mukāssa ve kabûl etmemizle bâkīsi olan yedi bin beş yüz guruşu müşteri-yi merkūm bana def‘ ü teslîm ben dahi yedinden tamamen ahz ü kabz eyledim fîmâ-ba‘d âlât-ı muharrere-i mezkûre merkūm Süleyman Ağa’nın emvâl-i müşterâsı ve hakk-ı sırfı olup müvekkilim merkūmun kat‘a alâka ve medhali kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını bi’l-asâle ve bi’l-vekâle kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 14 B sene [1]242.<br><br>Şühûdü’l-hâl: Kethudâsı Hafız Süleyman Ağa b. el-Hâc Halil, Mustafa Ağa b. Hüseyin, Ali Çelebi el-muhzır, Ebûbekir Çelebi el-muhzır, es-Seyyid el-Hâc Mustafa Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=38719"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38721"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>