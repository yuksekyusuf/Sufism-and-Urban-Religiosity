﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 223<br>Hüküm no: 138<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mesud b. Mehmed’in babasından intikal eden evdeki hissesini kardeşi Mustafa Efendi’ye sattığı</b><br><br>Mahmiye-i İstanbul’da Kürkçübaşı mahallesi ahâlîsinden olup bundan akdem medîne-i İzmir’de nâibü’ş-şer‘ iken vefât eden Mehmed Efendi b. Mustafa’nın verâseti zevce-i metrûkesi Ayşe bt. Süleyman ile sulbî kebîr oğulları Mustafa Efendi ve Pir Mehmed ve Salih Mehmed ve Mesud Çelebi ve sulbiye kebîre kızı Rukiye nâm hatun’a münhasıra ve tashîh meseleleri yetmiş iki sehimden olup sihâm-ı mezbûreden dokuz sehimi mezbûre Ayşe’ye ve on dörder sehimi mezbûrûn Mustafa Efendi ve Pir Mehmed ve Salih Mehmed ve Mesud’dan herbirine ve yedi sehimi mezbûre Rukiye’ye isâbet etdiği şer‘an zâhir ve müte‘ayyen oldukdan sonra mezbûr Mesud Çelebi meclis-i şer‘-i şerîf-i enverde mezbûr Mustafa Efendi mahzarında ikrâr ve takrîr-i kelâm edip babamız müteveffâ-yı mezbûrun binâsı silk-i mülkünde münselik olup arsası tevcîh-i hâkimü’ş-şer‘le taht-ı tasarrufunda iken ba‘de’l-vefât binâsı bi-hasebi’l-irsi’ş-şer‘î bize isâbet ve intikāl edip arsası dahi mahlûl olmağla kıbel-i şer‘den arsa-i mezkûre bana ve mezbûrûn Mustafa Efendi ve Pir Mehmed ve Salih Mehmed’e tevcîh olunup yedimize tasarrufumuz için işbu hüccet-i şer‘iye ile taht-ı tasarrufumuzda olan mahalle-i mezbûrda vâki‘ bir tarafdan Receb Çavuş menzili ve bir tarafdan ba‘zen Ahmed Dede ve ba‘zen Rukiye ve Habibe nâm hatunlar menzillerine ve bir tarafdan Hüseyin Çelebi mülkünü ve bir tarafdan tarîk-i âmma müntehî büyût-ı adîdeyi müştemil menzilin mülk binâsından sihâm-ı mezbûr üzere bana isâbet eden on dört sehim hisse-i şâyi‘imi tarafeynden îcâb [ve] kabûlü hâvî kırk guruşa bey‘-ı kat‘î ile mezbûr Mustafa Efendi’ye bey‘ ve temlîk ve teslîm ol dahi ber-vech-i muharrer iştirâ ve temellük ve tesellüm ve kabûl ve semeni olan meblağ-ı mezbûr kırk guruşu yedinden bi’t-tamam ahz u kabz ve arsasından dahi hüsn-i ihtiyârım ile kasr-ı yed eyledim ba‘de’l-yevm ber-vech-i muharrer binâ ve arsasında alâkam kalmadı keyfe mâ yeşâ’ mutasarrıf olsun dedikde gıbbe’t-tasdîkı’ş-şer‘î arsa-i merkūme mahlûle olmağın mezbûr Mustafa Efendi her vechile mahall ü müstehak olmağla arsa-i mezkûre mezbûr Mustafa Efendi’ye kıbel-i şer‘den tevcîh olunup tasarrufi’çün işbu vesîka-i enîka ketb olundu.<br><br>Fi’l-yevmi’s-sânî aşer min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Kethudâ Hüseyin Ağa b. Şeyh Mehmed, Mustafa Efendi b. Receb, İbrahim Efendi b. Mehmed, İslâm b. Bayram, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28553"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28555"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b223"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o871"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>