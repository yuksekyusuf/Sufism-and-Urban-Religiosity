﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 89<br>Hüküm no: 4<br>Orijinal metin no: [1b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eski ayakkabıcı esnafından Küçük Mehmed Beşe’nin kiraladığı dükkânı haksız yere zapteden Kirkor’un dükkânı boşaltması</b><br><br>Bâ-mühr-i hazret-i efendi<br><br>Ma‘rûz<br><br>Sahib-i arzuhâl eski ve müsta‘mel ayakkabı cem‘ eden esnâfdan Küçük Mehmed Beşe meclis-i şer‘de Kirkor nâm zimmî muvâcehesinde esnâfları kethudâsı ve zikri âtî eskici dükkânının mutasarrıfları es-Seyyid el-Hâc Ali Efendi ve el-Hâc Hüseyin Ağa’nın vekîl-i şer‘îleri hazır oldukları hâlde Bitpazarı kurbünde Parmakkapı’da vâki‘ bir bâb eskici dükkâ[n] müste’ciri olan Sürheb nâm zimmî hâlik olmağla mutasarrıfları olan mezbûrân işbu yedimde olan memhûr temessükleri mûcebince kethudâmız ma‘rifetiyle işbu Saferü’l-hayr gurresinden beher mâh ikişer guruşa müşâhereten bana îcâr ve ben dahi ber-minvâl-i muharrer istîcâr etmiş iken işbu mersûm Kirkor dükkân-ı mezkûra bi-gayr-ı hakkın vaz‘-ı yed eder kasr-ı yediyle bana teslîmine tenbîh olunmak matlûbumdur deyü ba‘de’d-da‘vâ ve’s-suâl mersûm Kirkor dükkân-ı mezkûra vaz‘-ı yedini ve müste’ciri hâlik-i mesfûr Sürheb zimmî hâlik olmağla dükkân-ı mezkûru mutasarrıfları olan mezbûrân gurre-i Safer’den müdde‘î-i merkūma müşâhereten îcâr eylediklerini ikrâr lâkin ben hâlik-i mesfûrun dükkân-ı mezkûrda mevcûd terekesini vârisinden ve emîn-i beytü’l-mâldan bâ-hüccet yüz guruşa iştirâ ettiğime binâen dükkân-ı mezkûru dahi istîcâr etmiş olurum dükkân-ı mezkûrun mutasarrıfları âhara îcârdan memnû‘lardır dediği gayr-ı meşrû‘ olmağla lağv-ı mahz olduğundan dükkân-ı mezkûru tahliye ve müste’ciri merkūm Küçük Mehmed Beşe’ye teslîme mersûm Kirkor zimmîye şer‘an tenbîh olunduğu huzûr-ı âlîlerine i‘lâm olundu.<br><br>Fî 27 Safer sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7043"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7045"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>