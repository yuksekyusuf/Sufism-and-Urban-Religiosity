﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 520<br>Hüküm no: 546<br>Orijinal metin no: [135a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçeri İbrahim Ağa’nın habs ve parasının gasp edildiği iddiasını ispatlayamadığı</b><br><br>Bağdad ahâlîsinden İbrahim Ağa b. Ali mahmiye-i İstanbul’da meclis-i şer‘de bin yüz on üç senesinde Bağdat muhâfazasına memûr olan Dergâh-ı âlî -dâme mahfûfen bi’l-meâlî- yeniçerilerinin on yedinci cemâ‘atine mahsûs odanın sâbıkā odabaşısı olan Mehmed Beşe b. İbrahim ve vekîlü’l-harc olan diğer Mehmed Beşe b. Abdullah mahzarlarında üzerlerine da‘vâ ve takrîr-i kelâm edip sene-i merkūmede oda-i mezbûre neferâtı Bağdad’da İmam Ali muhâfazasına ta‘yîn olundukların İmam Ali kasabasında mütevellî tarafından subaşı bulunmakla işbu mezbûrân Mehmed Beşe ve diğer Mehmed Beşe oda-i mezbûre neferâtına ta‘yîn olunan zahîreden mâ‘adâ beni ahz u habsedip bi-gayrı hakkın malımdan üç yüz yetmiş guruşumu ahz u kabz etmeleriyle hâlâ meblağ-ı mezbûr üç yüz yetmiş guruşu mezbûrân Mehmed Beşe ve diğer Mehmed Beşe’den taleb eylediğimde bana redd ü teslîmden imtina‘ [eder] suâl olunup alıverilmek matlûbumdur dedikde gıbbe’s-suâl ve akībe’l-inkâr müdde‘î-i mezbûr İbrahim Ağa’dan müdde‘âsına beyyine taleb olundukda ikāmet-i beyyineden izhâr-ı acz ile istihlâf etmeğin fi’l-vâki‘ oda-i mezkûr neferâtına ta‘yîn olunan zahîreden mâ‘adâ müdde‘î-i mezbûr İbrahim Ağa’nın malından ber-vech-i muharrer bi-gayrı hakkın üç yüz yetmiş guruşunu ahz u kabz etmediklerine mezbûrân Mehmed Beşe ve diğer Mehmed Beşe’ye yemîn [teklîf] olundukda onlar dahi hasbe’l-mesûl her biri yemîn billâh-i te‘âlâ etmeğin mûcibince müdde‘î-i mezbûr İbrahim Ağa bilâ-beyyine bî-vech-i mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-âşir min-Şa‘bâni’l-mu‘azzam li-sene sitte aşere ve mi’e ve elf.<br><br>Şuhûdü’l-hâl: Mustafa Çelebi b. İbrahim, İsmail Çelebi b. Osman, Ali Efendi b. Ahmed, el-Hâc Mehmed Efendi b. Ahmed, İsmail Efendi el-kādı, Ömer Efendi el-kādı, Veliyüddin Efendi el-kādı, Mehmed Efendi el-kâtib, Mustafa Efendi el-kâtib, Aydın Mehmed Efendi el-kâtib, el-Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=42075"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42077"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b520"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>