﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 337<br>Hüküm no: 399<br>Orijinal metin no: [75b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Çelebi’nin miras hususunda İdris Efendi ile anlaşması</b><br><br>Mahmiye-i İstanbul’da Kirmasti mahallesi ahâlîsinden olup bundan akdem Ka‘be-i mükerreme kādısı iken vefât eden Ali Çelebizâde demekle ma‘rûf merhûm Mehmed Efendi’nin verâseti sulbiye-i kebîre kızı Kerime Hatun ile sulbî kebîr oğlu Mahmud Çelebi’ye münhasıra olup ba‘dehû mezbûre Kerime Hatun dahi vefât edip verâseti zevc-i metrûku fahrü’l-müderrisîn İdris Efendi b. Musa’ya ve vâlidesi Râbia bt. Abdurrahman Efendi nâm hatun ile li-ümmin karındaşı diğer Mahmud ve li-ebin er karındaşı mezbûr Mahmud Çelebi’ye münhasıra ve bi-tarîkı’l-münâsahati’ş-şer‘iyye terekesinin on sekiz sehmden on üç sehmi mezbûr Mahmud Çelebi’ye ve üç sehmi mezbûr İdris Efendi’ye ve birer sehmi mezbûrân diğer Mahmud ve Râbia’dan her birine isâbet etdiği şer‘an sâbit oldukdan sonra mezbûr Mahmud Çelebi meclis-i şer‘-i şerîfde merhûm-ı mezbûrun terekesini bey‘ ve kabz-ı semene ve düyûnunu edâya vasiyy-i muhtâr olan işbu bâ‘isü’l-kitâb mezbûr İdris Efendi mahzarında ikrâr ve takrîr-i kelâm edip mezbûr İdris efendi babam merhûm-ı mezbûrun terekesini bi’l-vesâye bey‘ ve kabz-ı semen edip düyûnunu edâ etdikden sonra semen-i mezbûrdan iki bin dört yüz elli esedî guruş ile bir câriye semeni olan yetmiş şerîfî altını bi-gayr-ı hakkın mesârifine sarf edip zimmetinde deyn olmağla bundan akdem meblağ-ı mezbûreynden hissem olan bin yedi yüz altmış dokuz buçuk esedî guruşu ile elli tamâm ve on çürük? şerîfî altını mezbûr İdris Efendi’den taleb-i da‘vâ etdiğimde mezbûr İdris Efendi dahi bi’l-külliye inkâr etmekle beynimizde münâza‘ât-ı kesîre ve muhâsamât-ı şedîde vâkı‘a olmağla muslihûn tavassut edip mezbûr İdris Efendi ile beynimizde iki yüz elli esedî guruş üzerine inşâ-i akd-i sulh etdiklerinde ben dahi sulh-ı mezbûru kabûl ve bedel-i sulh-ı mezbûru târîh-i kitâb senesi Recebi’nin yirmi sekizinci gününden otuz gün tamâmına değin tecîl etmiş idim. Hâlâ mezbûr İdris Efendi bedel-i sulh olan meblağ-ı mezbûr iki yüz elli esedî guruşu tamâmen bana edâ ve teslîm, ben dahi alıp kabz eyledim min-ba‘d bedel-i sulh-ı mezbûrdan mezbûr İdris Efendi zimmetinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mâ-vaka‘a [76a] bi’t-taleb ketb olundu.<br><br>Fi’l-yevmi’s-sâdis aşer min-Şa‘bâni’l-mu‘azzam li-sene ihdâ ve semânin ve elf.<br><br>Şuhûdü’l-hâl: Mehmed b. Ramazan, Cafer Beşe b. Kenan, Ali Çelebi b. Mustafa, Mehmed Çelebi b. Abdullah kethüdâ-yı muhzırân, umdetü’l-akrân Hüseyin Ağa kethüdâ-yı hazret efendi.</p>          <br><a title="Önceki sayfa" style="text-decoration:none" href="./ayrmetin.php?idno=2716"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2718"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b337"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o548"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>