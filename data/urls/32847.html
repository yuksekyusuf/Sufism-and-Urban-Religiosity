﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 433<br>Hüküm no: 421<br>Orijinal metin no: [86b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa b. Mustafa’nın, Yedikule’deki kasap dükkânı gediğini Ebûbekir b. İbrahim’e devrettiği</b><br><br>Kasab<br><br>Ma‘rûz[-ı dâ‘î-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân merkūm-ı mağfiret-nişan Sultan Abdülhamid Hân -tâbe serâhu- hazretlerinin evkāf-ı celîlelerinden mahmiye-i İstanbul’da Yedikule hâricinde vâki‘ gayr-ez selhhâne-i mîrî on aded ganem selhhânelerinden sekizinci selhhâneye merbût mahmiye-i mezbûrede Cağaloğlunda kâin ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmaye bâ-re’y-i mütevellî mutasarrıf olan kasab ustalarından es-Seyyid el-Hâc İbrahim Ağa b. Mustafa meclis-i şer‘-i münîrde kasab Ebûbekir b. İbrahim nâm kimesne muvâcehesinde kasablar kethüdâsı el-Hâc Hasan Ağa b. el-Hâc Osman hâzır olduğu hâlde bâlâda muharrer mutasarrıf olduğum kasab dükkânı gediği olan vakıf âlât-ı lâzıme-i ma‘lûmemin nısfını tasarrufumda ibkā ve nısf-ı âharını hüsn-i rızâ ve tayyib-i hâtırım ve ferağ-ı mu‘teber-i kat‘î ile bâ-re’y-i mütevellî merkūm kasab Ebûbekir’e ferağ ve tefvîz ve vech-i lâyıkı üzere teslîm eylediğimde ol dahi tefevvüz ve tesellüm ve kabz ve kabûl edüp fîmâ ba‘d nısf-ı âlât-ı muharrer-i mezkûrede benim kat’a alâka ve medhalim kalmayup mezbûr kasab Ebûbekir’in hakk-ı müfevvazı olmuşdur deyü eylediğim takrîrini mezbûr Kasab Ebûbekir tasdîk ve hisse tevzî‘ini kethüdâ-yı merkūm ve ustalar ma‘rifetleriyle tamamen ahz etmek üzere [87a] ba‘de’t-ta‘ahhüd fâriğ-i merkūm es-Seyyid el-Hâc İbrahim Ağa gedik-i mezkûrun tasarrufu içün yedinde olan mütevellî temessükü mukaddemâ harîkde muhterik olup zâyi‘ olmağla kaydı mûcebince zâyi‘den bir kıt‘a temessük i‘tâsından sonra gedik-i merkūmun nısfı temessük-ı merkūmdan ifrâz ile mezbûrun ferağından merkūm Ebûbekir uhdesine kayd-birle tasarrufu içün taraf-ı vakıfdan yedine başka temessük i‘tâsı istid‘âsında oldukları İstanbul Mahkemesi’nden [huzûr-ı âlîlerine i‘lâm olundu.]<br><br>Fî 29 Z sene [12]37</p>          <br><a title="Önceki sayfa" style="text-decoration:none" href="./ayrmetin.php?idno=32846"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32848"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b433"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o503"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>