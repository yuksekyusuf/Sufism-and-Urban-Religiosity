﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 203<br>Hüküm no: 205<br>Orijinal metin no: [38b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa’nın altıncı dükkânı gediğini Mustafa Ağa ve Mehmed Ağa’ya satması</b><br><br>Altıncı gediği, 800 guruş<br><br>Mahrûse-i Galata’ya muzâfe kasaba-i Beşiktaş’da sâkin Ali Ağa b. Hüseyin b. Abdullah tarafından husûs-ı âti’l-beyânda vekil olduğu Mustafa Ağa b. Ömer ve Osman Ağa b. Mustafa şehâdetleriyle sâbit olan el-Hâc Ali Ağa b. el-Hâc Mustafa meclis-i şer‘-i şerîf-i enverde işbu bâ‘iseyü’l-vesîka Mustafa Ağa b. Mehmed ve Mehmed Ağa b. Ali mahzarlarında bi’l-vekâle ikrâr-ı tam ve takrîr-i kelâm edip mahmiye-i İstanbul’da Sandal Bezzâzistânı’nın Kürkçüler cânibinde olan kapısı karşısında vâki‘ bir tarafdan Altıncı el-Hâc Süleyman dükkânı ve bir tarafdan Kiseci Yasef zimmî dükkânı ile mahdûd bir bâb altıncı dükkânı derûnunda mevcûde beyne’l-esnâf gedik ta‘bîr olunur dört destgâh ve dört kürsü ve dört çekiç ve sâir âlât-ı lâzıme-i ma‘lûme müvekkilem mezbûrun akd-i âti’z-zikrin sudûruna değin müstakıllen yedinde emvâli olmağla ben âlât-ı muharrere-i mezkûreyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûrân Mustafa Ağa ve Mehmed Ağa’ya ale’l-iştirâki’s-seviyy sekiz yüz guruşa bi’l-vekâle bey‘ ü temlik ve teslîm eylediğimde onlar dahi ber-vech-i muharrer iştirâken iştirâ ve temellük ve tesellüm ve kabz ü kabûl eylediklerinden sonra semeni olan meblağ-ı mezbûr sekiz yüz guruşu müşteriyân-ı merkūmân bana def‘ ü teslîm ben dahi yedlerinden bi’l-vekâle tamamen ahz ü kabz eyledim, fîmâ-ba‘d âlât-ı muharrere-i mezkûre mezbûrân Mustafa Ağa ve Mehmed Ağa’nın ale’l-iştirâki’s-seviyy emvâl-i müşterâları ve hakk-ı sırfları olup müvekkilim mezbûrun kat‘a alâka ve medhali kalmamağla mebî‘-i mezkûrun tağrîr ve gabnine müte‘allikada‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını bi’l-asâle ve bi’l-vekâle kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 6 Ca sene [1]242<br><br>Şühûdü’l-hâl: Muhzır Emin Çelebi, Muhzır Ali Çelebi, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38584"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38586"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>