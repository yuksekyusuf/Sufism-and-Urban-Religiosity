﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 63<br>Hüküm no: 25<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akideci esnafının, kendilerine beratla tayin edilen kethüdaların işi bilmemeleri sebebiyle esnafa zulm etmeleri sebebiyle kethüda tayininin hüccet-i şer‘iyye ile olunmasını talep ettikleri</b><br><br>Ma‘rûz<br><br>Sâdır olan fermân-ı âlîlerine imtisâlen ashâb-ı arzuhâl İstanbul ve tevâbi‘inde akîde şekerciyân esnâfı ustalarından Osman Ağa ve el-Hâc Osman ve el-Hâc Mustafa Usta ve Ali Usta ve Ahmed Usta ve Yiğitbaşı Ahmed Usta ve diğer Ahmed Usta ve Hüseyin Usta ve İbrahim Usta ve Molla Osman ve es-Seyyid Hâfız Osman ve es-Seyyid Hâfız Mehmed ve Hüseyin Usta ve Mustafa Usta ve Ali Usta ve Molla Salih ve Mehmed Ağa vesâ’irleri meclis-i şer‘-i münîrde esnâf-ı mezbûre kethüdâsı Ahmed Usta b. Mustafa muvâcehesinde her biri takrîr-i kelâm edip mâtekaddemden berû esnâfımıza kethüdâ olanlar İstanbul kadıları efendilerin hüccetleriyle nasb ve ta‘yîn olunagelmişken işbu Ahmed Usta’dan mukaddem kethüdâmız olan Mustafa nâm kimesne bâ-hüccet-i şer‘iyye kıbel-i şer‘den kethüdâ nasb olundukdan sonra kemâl-i hîlesinden nâşî iğrâz-ı fâsidesini icrâ sevdâsıyla kethüdâlık-ı mezkûru berât ettirdip ben bâ-berât kethüdâyım [7a] deyü her birimizi tekdîr ve tecrîm ettikde ref‘inden mezbûr Ahmed Usta’ya tevcîh ve yedine berât-ı şerîf i‘tâ olunmağla ol dahî kezâlik berâta istînâden beynimizde mu‘teber nizâm-ı kadîmimize ri‘âyet etmeyip nizâmımızın ihtilâline bâ‘is olmağın kethüdâlık mezkûrun berât kaydı mahallinden ref‘ ve terkîn ve fîmâ-ba‘d kethüdâlık-ı mezkûr kadîm üzre bilâ-berât hüccet-i şer‘iyye ile nasb ve ta‘yîn olunmak murâdımızdır dediklerinde kethüdâlık-ı mezbûr Ahmed Usta dahî yedinde olan berâtını zâyi‘ edip ber-vech-i muharrer esnâf-ı mezbûre ustaları mezbûrunun iltimâsları üzre berâtı kaydı mahallinden ref‘ ve terkîn olunmasına râzı olduğundan mâ‘adâ mezbûr Ahmed Usta’dan mukaddem kethüdâ olan mezbûr Mustafa ve eslâfı öteden berû bilâ-berât hüccet-i şer‘iyye ile kethüdâ nasb olunagelmişken ibtidâ’en mezbûr Mustafa berât ettirdiği işbu arzuhâlde mastûr derkenârda dahî müstebîn olmağın kethüdâlık-ı mezkûrun berâtı kaydı mahallinden ref‘ ve terkîn olunup fîmâ-ba‘d kadîm üzere bilâ-berât hüccet-i şer‘iyye ile kethüdâ nasb ve ta‘yîn olunmak bâbında emr-i âlîşân i‘tâ buyurulmak ricâsında oldukları huzûr-ı âlîlerine i‘lâm olundu.<br><br>Fî gurre-i Saferi’l-hayr sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30483"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30485"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b063"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o340"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>