﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 215<br>Hüküm no: 210<br>Orijinal metin no: [41a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Mahmud’un Mehmed Ağa b. Ali zimmetindeki alacaklarını taleb ettiği</b><br><br>Diyâr-ı Mısriyye’de olan kuzât-ı müteşerri‘în zümresinden fahrü kuzâti’l-İslâm zahrü’l-eimmeti’l-enâm Mevlânâ Mehmed Efendi b. Mahmud mahfil-i şer‘-i hatîrde mahmiye-i Kostantiniyye’de Molla Gürânî mahallesi sükkânından Mehmed Ağa b. Ali muvâcehesinde üzerine da‘vâ edip bundan akdem benim Hüseyin Çavuş b. Hasan nâm kimesne zimmetinde deyn-i şer‘îden yirmi altı bin altı yüz fıddî akçe hakkım olup merkūm Hüseyin Çavuş meblâğ-ı mezbûru bin otuz iki senesi Cemâziyelâhi resi’nde mezbûr Mehmed Ağa’dan havâle-i sahîha-i tâm ile havâle edip mezbûr Mehmed Ağa dahi havâle-i mersûmeyi kabûl ve meblâğ-ı mezkûru edâya ta‘ahhüd eyledikden sonra mâlımdan yine mezbûr Mehmed Ağa’ya üç bin dört yüz akçe ikrâz ve teslîm edip ol dahi istikrâz ve kabz edip zimmetinde cihet-i havâleden ve karzdan cem‘an otuz bin akçe hakkım olup deyn-i mezbûr üzere otuz bin akçe hakkım olduğuna i‘tirâfını hâvî ve hatt u hatemini müştemil temessük dahi vermişdir meblâğ-ı merkūmu taleb ederim suâl olunsun dedikde gıbbe’s-suâl mezbûr Mehmed Ağa husûs-ı mersûmun cümlesine i‘tirâf ile cevâb vermeğin edâsına tenbîh olunup mâ-vaka‘a bi’t-taleb ketb ve imlâ olundu.<br><br>Tahrîren fî-evâʼili Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Fahrü kuzâti’l-İslâm Mevlânâ Mehmed Efendi b. Ali el-Kādî bi Asyut?, fahrü’l-cüyûş Hicâzî Çavuş b. ( ), İbrahim Çavuş b. Seydî, Ahmed Çelebi b. Süleyman, Hasan b. Şaban, fahrü’l-kuzât hâfız Mehmed Efendi el-kādı, Abdi Efendi, Hacı Mahmud b. İsa el-muhzır, İskender b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39501"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39503"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>