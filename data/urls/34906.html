﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 299<br>Hüküm no: 253<br>Orijinal metin no: [95-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Raşid Ağa ile eniştesi Mehmed Arif Ağa’nın menzil satışı davasında sulh oldukları</b><br><br>250 [guru]ş sulh<br><br>Ma‘rûz<br><br>Etbâ‘dan sâhib-i arzuhâl es-Seyyid Mehmed Râşid Ağa b. es-Seyyid Halil meclis-i şer‘-i münîrde hâlâ eniştesi Dîvân-ı de‘âvî çavuşlarından el-Hâc Mehmed Ârif Ağa b. Ahmed muvâcehesinde İstanbul’da Sultan Ahmed Han Câmi‘-i şerîfi civârında Nahılbend mahallesinde kâin ma‘lûmü’l-hudûd bir bâb vakıf menzilin bâ-temessük-i mütevellî bi’l-icâreteyn mutasarrıf olduğum sülüs hisse-i şâyi‘asını eniştem mezbûr el-Hâc Mehmed Ârif Ağa bundan mukaddem emir ve tevkîlimle âhara üç bin üç yüz otuz üç guruş bir akçe mukābelesinde fâriğ olmağla bedeli olup mefrûğun-leh-i merkūmun benim için teberru‘an verip eniştem mezbûr dahi bi’l-vekâle benim için makbûzu olan meblağ-ı merkūm üç bin üç yüz otuz üç guruş bir akçeyi bana vermeyip yedinde kalmağla hâlâ taleb ederim deyü tasaddî eylediğim da‘vâmdan bâ-tavassut-ı muslihîn mezbûr el-Hâc Mehmed Ârif Ağa ile an-inkârin kat‘an-li’n-nizâ‘ iki yüz elli guruş bedel-i makbûza bi’t-terâzî ba‘de-akdi’l-musâlaha ve’l-kabûl ziyâde müdde‘âma ve bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden ben eniştem mezbûr el-Hâc Mehmed Ârif Ağa ile zevcesi li-ebin kız karındaşım gāibetü ani’l-meclis Şerife Zeliha Hanım’ın zimmetlerini kabûle mukārin ibrâ-i âmm-ı sahîh-i şer‘î ile ibrâ ve iskāt edip bu vechile külliyen kat‘-ı nizâ‘ eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 8 Ra sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34905"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34907"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>