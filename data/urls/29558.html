﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 262<br>Hüküm no: 267<br>Orijinal metin no: [120-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebubekir Paşazade Akif Mehmed Efendi’nin mülk menzillerinin Malcızade Hacı Mehmed Vakfı’ndan olan menziller ile istibdal olunması</b><br><br>İstibdâl fermânı<br><br>Akzâ kuzâti’l-müslimîn evlâ vülâti’l-muvahhidîn ma‘denü’l-fazli ve’l-yakīn râfi‘u i‘lâmü’ş-şerî‘ati ve’d-dîn vârisü ulûmi’l-enbiyâi ve’l-mürselîn el-muhtass bi-mezîdi inâyeti’l-meliki’l-mu‘în mevlânâ İslambol kādısı -zîdet fezâiluhû- tevkī‘-i refî‘-i hümâyûn vâsıl olucak ma‘lûm ola ki kıdvetü’l-emâcid ve’l-a‘yân hâlâ Dîvân-ı hümâyûn’umda teşrîfâtî olan Ebubekir Paşazâde Akif Mehmed -zîde mecdühû-nun mahmiye-i İslambol’da Kocamustafapaşa Câmi‘-i şerîfi kurbünde Hâce Hatun mahâllesinde vâki‘ Malcızâde el-Hâc Mehmed Vakfı’ndan beş akçe icâre-i müeccele ile tasarrufunda olan dört bâb menzil ile ma‘lûmü’l-mikdâr arsasını Sancakdâr Hayreddin ve Duhânîzâde ve Arabacı Bâyezid ve Tarsus mahâllelerinde vâki‘ mâlik olduğu dört bâb menâzil ile istibdâl murâd edip menâzil-i mevkūfe ile menâzil-i memlûke hâssa mi‘mâr ma‘rifetiyle mütevellî-i vakıf muvâcehesinde keşif ve tahmîn ü takvîm ve şerâit-i istibdâl mevcûde ise hakīkat-i hâl Der-aliyye’me arz olunmak istid‘âsıyla arzuhâli bâlâsına sâdır olan fermân-ı âlîşâna imtisâlen kıbel-i şer‘-i şerîfden mi‘mâr hulefâsın ma‘rifetleriyle menâzil-i mezkûre rü’yet [121] ve misâha ve takvîm olundukda mülk olan menzille menâzil-i mevkūfeden cevdet ve vüs‘at ve rağbet cihetlerinden ekser ve evfer olup min-külli’l-vücûh şerâit-i istibdâl mevcûde ve istibdâl olunduğu sûretde taraf-ı vakfa nâfi‘ olduğu zâhir ve müte‘ayyin olmağla sıhhat-i istibdâl için zikr olunan vakıf menâzilin emlâk-ı mezkûre ile istibdâline mütevellî-i mezbûra izni müş‘ir yedine tuğrâlı emr-i âlîşânım ihsân olunmasın sen ki mevlânâ-yı mûmâ-ileyh Neylîzâde Mehmed Hamid -zîdet fezâiluhû-sun i‘lâm etmenle şurût-ı istibdâl mevcûd ise i‘lâmın mûcebince istibdâl olunmak bâbında fermân-ı âlîşânım sâdır olmuşdur. Buyurdum ki, hükm-i şerîfim vusûl buldukda bu bâbda sâdır olan emrim üzere amel, dahi sen ki mevlânâ-yı mûmâ-ileyhsin zikr olunan vakıf menâzilden mülk olan menâzil-i mezkûre misâhaten ve kıymeten ve rağbeten ezyed ve evfer olup istibdâli vakfa enfa‘ ve evlâ olduğun i‘lâm etmenle istibdâli tecvîz eden fukahâ-yı zevi’l-ibtihâcın kavilleri üzere mülk menâzil-i mezbûre [vakıf] ve vakıf menâzil-i merkūme mülk olmak üzere ve vakf-ı evvelinin şurûtu vakf-ı sânîde icrâ olunmak için istibdâl edip tarafeyne hüccet veresin, şöyle bilesin, alâmet-i şerîfe i‘timâd kılasın.<br><br>Tahrîren fî-evâil-i Rebî‘i’l-evvel sene semânîn ve mi’e ve elf.</p>          <br><a title="Önceki sayfa" style="text-decoration:none" href="./ayrmetin.php?idno=29557"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29559"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>