﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 231<br>Hüküm no: 134<br>Orijinal metin no: [40a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçeri Beytülmâl Emini Hüseyin Ağa’nın vefat eden Yeniçeri Ali Beşe’nin vasisi olduğunu ispat ettiği</b><br><br>Mahmiye-i İstanbul’da bi’l-fi‘il yeniçeri beytülmâli emîni olan fahrü’l-eşbâh Hüseyin Ağa b. Muslu mahfil-i kazâda Dergâh-ı âlî yeniçerilerinden olup mahmiye-i mezbûrede Topkapısı kurbünde sâkin iken bundan akdem vefât eden Ali Beşe b. Abdullah’ın vech-i âtî üzere vasiyy-i muhtârı olduğunu iddi‘â eden bâ‘isü’l-kitâb Kürkçübaşı mahallesi sükkânından Abdurrahman Efendi b. Abdullah mahzarında üzerine da‘vâ ve takrîr-i kelâm edip müteveffâ-yı mezbûrun zâhirde vâris-i ma‘rûfu olmayıp cemî‘ terekesi cânib-i beytülmâle âid olmuş iken mezbûr Abdurrahman Efendi müteveffâ-yı mezbûrun mecmû‘-ı terekesini ahz u kabz ve bana teslîmden imtinâ‘ eder suâl olunsun dedikde gıbbe’s-suâl mezbûr Abdurrahman Efendi cevâbında müteveffâ-yı mezbûr Ali Beşe b. Abdullah b. Abdurrahman hâl-i kemâl-i sıhhatinde fevtinden üç ay mukaddem bi-emrillâhi te‘âlâ vefât eylediğimde vârisim olmamağla cemî‘ terekemi ahz u kabz edip levâzım-ı techîz ve tekfînimi gördükten sonra mâ‘adâsı kendi re’yinle vücûh-ı birr ü hayra sarf eyleye deyü vasiyet edip tenfîzine beni huzûr-ı Müslimînde vasiyy-i muhtâr nasb ü ta‘yîn edip musırran-aleyhâ vefât eyledi deyü def‘le mukābele ve istintâk olunsun dedikde gıbbe’l-istintâk ve’l-inkâr mezbûr Abdurrahman Efendi’den def‘-i meşrûhuna beyyine taleb olundukda udûl-ı Müslimînden mahalle-i mezbûre sükkânından Ahmed Beşe b. Osman ve Ali Beşe b. Şa‘bân li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Ali Beşe b. Abdullah b. Abdurrahman hâl-i kemâl-i sıhhatinde fevtinden üç ay mukaddem bi-emrillâhi te‘âlâ fevt olduğumda vârisim olmamağla cemî‘ terekemi ahz u kabz edip levâzım-ı techîz ve tekfînimi gördükden sonra mâ‘adâsını vücûh-ı birr ü hayra harc ü sarf eyleye deyü huzûrumuzda vasiyet edip tenfîzine işbu mezbûr Abdurrahman Efendi’yi vasiyy-i muhtâr nasb ü ta‘yîn edip ol dahi muvâcehesinde ba‘de’l-kabûl musırran-aleyhâ vefât eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a kayd-şüd.<br><br>Fî gurreti Safer sene 1110<br><br>Şuhûdü’l-hâl: Ahmed Efendi b. Mehmed, Mehmed Efendi b. Ali, Hüseyin Efendi b. Mustafa, Ahmed Çelebi b. Süleyman, İbrahim Çelebi b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=37077"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37079"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1205"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>