﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 344<br>Hüküm no: 479<br>Orijinal metin no: [262-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed b. Hüseyin’in babasından intikal eden evinin ihtiyaç olmadığı halde vasîsi olan annesi tarafından satıldığı, evin iadesini istediği ve sulh oldukları</b><br><br>Mahmiye-i İstanbul’da vâki‘ Harâccı mahallesinde sâkin sinninin bülûğa tahammülü olan Ahmed b. Hüseyin nâm kimesne meclis-i şer‘de Havâss-ı aliyye kazâsına [tâbi‘] Hasköy mahallâtından Turşucu Hüseyin Çelebi mahallesinde sâkin iken bundan akdem vefât eden Hüseyin Bey b. Mehmed nâm serrâc-ı hâssanın sulbî sagīr oğlu Hasan’ın tesviye-i umûruna vasîyy-i muhtârı olan Muslu b. [263] Veli nâm kimesne mahzarında ikrâr ve takrîr-i kelâm edip sagīr-i mezbûrun babası merhûm-ı merkūm Hüseyin Bey’e târih-i kitâbdan sekiz yıl mukaddem mahalle-i mezbûrede vâki‘ üç tarafı merhûm Turşucu Vakfı ve bir tarafı tarîk-i âm ile mahdûd ve mümtâz olan iki bâb fevkānî ve iki bâb tahtânî büyûtu ve kenîfi ve bir kıt‘a bağı müştemil olup vasîyy-i merkūmun vaz‘-ı yed eylediği menzil babam mezbûr Hüseyin’den irs-i şer‘le bana intikāl edip zarûret-i deyn ve zarûret-i nafaka yoğiken vasiyyem olan vâlidem Âişe bt. Mehmed nâm Hâtun bilâ-vechin sagīr-i mezbûrun babası Hüseyin’e yirmi iki bin akçeye bey‘ eylemiş bilâ-sulh-ı şer‘î bey‘ olmağla menzil-i mezkûr hakkım olmağın alıverilmek matlûbumdur deyû da‘vâ eylediğimde vasîyy-i merkūm Muslu cevâbında fi’l-hakīka menzil-i mezkûru vasîsi olduğum mezbûr Hasan’ın babası Hüseyin hâl-i sıhhatinde babam diğer Hüseyin müteveffânın terekesinden zarûret-i deyn ve nafaka olmağla vasiyyem mezbûre Âişe’den meblağ-ı mezbûra iştirâ ve temellük eylemişdir deyû cevâb verip ben dahi müsevviğ vücûdunu inkâr etmekle beynimizde münaza‘ât-ı kesîre vâkı‘a olmuş idi, el-hâletü hâzihî muslihûn tavassut edip sulh dahi sagīr-i mezbûra enfa‘ olmağın bin beş yüz akçeye sulh e[t]tiklerinde ben dahi sulh-ı mezbûru kabûl ve bedel-i sulh olan meblağ-ı mestûru vasîyy-i merkūm yedinden tamâmen ahz u kabz edip menzil-i merkūma müte‘allik olan de‘âvîden zimmetini ibrâ ve ıskāt eyledim, ba‘de’l-yevm benden veyâhud vekîlimden husûs-ı mezbûra müte‘allik da‘vâ sâdır olursa lede’l-hükkâmi’l-kirâm mesmû‘a ve makbûle olmasın dedikde gıbbe’t-tasdîki’ş-şer‘î mâ hüve’l-vâki‘ bi’t-taleb ketb olundu. Hurrire fi’l-yevmi’s-sâmin ve’l-ışrîn min Şa‘bâni’l-mu‘azzam li sene ihdâ ve hamsîn ve elf.<br><br><br>Şuhûdü’l-hâl: İbrahim Efendi b. Hüsrev el-İmâm, Mahmud Çelebi b. Mehmed es-Serrâc, Abdi b. Şaban es-Serrâc, Ali Dede b. Hüseyin </p>          <br><a title="Önceki sayfa" style="text-decoration:none" href="./ayrmetin.php?idno=23706"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23708"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b344"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o438"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>