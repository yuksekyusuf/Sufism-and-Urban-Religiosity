﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 127<br>Hüküm no: 174<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar’ın Gerede mahallesinde oturan ve uygunsuz hareketlerde bulunan Hatice ve kızının mahalleden gitmeyi kabul ettikleri</b><br><br>Musahhah<br><br>Üsküdar nâibi efendi mahallât defterine ne vechile kaydolunduğunu kefîli ile ma‘an ihrâc ve şer‘le görüp i‘lâm eyleyesiz [deyü buyruldu]<br><br>Devletlü sa‘âdetlü sultânım hazretleri sağ olsun.<br><br>Üsküdar’da Gerede mahallesinde sâkin ( ) nâm hatun birkaç kere mahalleden ihrâc ve Galata’ya râhı ve Galata’dan dahi sürülüp şimdi mahallemizde bir menzile girip nâ-şer‘ işlerde olup ehl-i ırz iyâllerimizi idlâle bâ‘is olmağla tahrîr-i şerîf başınız içün mezbûre avratlar Üsküdar kādısı huzûrunda mürâfa‘a ve keyfiyet-i ahvâl huzûra i‘lâm ve te‘addîleri ref‘ olunmak bâbında fermân.<br><br>Bendegân<br><br>Ahâlî-i mahalle.<br><br>Ma‘rûz-ı dâ‘î-i devletleridir ki;<br><br>Üsküdar’da Gerede mahallesinde Âişe Hatun’un menzilinde müste’cireler olan Hatice ve anası Fâtıma nâm avratlar dört ay mukaddem Kasımpaşa’dan gelip mahallât defterlerine kaydolunmayıp bilâ-kefîl olmalarıyla mahalle-i mezbûre İmâmı Osman Efendi ve ahâlî-i mahalleden el-Hâc Ahmed ve Osman ve Mehmed ve Veli ve diğer Osman ve Ali ve Mehmed Çelebi ve Ali Ağa ve Müezzin el-Hâc Abdullah nâm kimesnelerden her biri mezbûretân içün kendi hâllerinde olmayıp nâ-mahremden ictinâbları olmadıkları ecilden bir vechile emniyetimiz yokdur deyü mezbûre Hatice muvâcehesinde sû-i hâllerini ihbâr ve mahalleden ihrâclarını iltimâs ettiklerinden mezbûre Hatice dahi târih-i i‘lâmdan üç gün tamamında menzil-i mezbûru tahliye edip teslîm eylemek üzere meclis-i şer‘de ta‘ahhüd eylediği bi’l-iltimâs huzûr-ı âlîlerine i‘lâm olundu. Bâkī emr hazret-i men lehu’l-emrindir.<br><br>Fî 18 Şevval sene 1154</p>          <br><a title="Önceki sayfa" style="text-decoration:none" href="./ayrmetin.php?idno=52775"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52777"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o279"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>