﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 147<br>Hüküm no: 146<br>Orijinal metin no: [28b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Geldiklan nâhiyesi Karık köyü mâlikânesi hissesi ile Çat Zaviyesi zâviyedarlığı hissesine mutasarrıf olan Seyyid Mehmed Ârif ve Seyyid İbrahim kardeşlerin kaybettikleri beratlarının yenilenmesi</b><br><br>Sâdır olan fermân-ı âlîlerine imtisâlen işbu arz ve derkenâra nazar olundukda medîne-i Amasya kazâsına muzâfe Geldiklan nâhiyesinde Karık nâm-ı diğer Hotini karyenin mâlikânesiyle Çat Zâviye[si]’nin dört sehmden [29a] üç sehmi evlâd-ı zükûruna şart ve ta‘yîn ve bir sehmi dahi kazâ-i mezbûra tâbi‘ Çat Zâviyesi’nin zâviyedârlığına meşrûta olup ber-mûceb-i şart-ı vâkıf Küçük Arslan evlâdlarından sahib-i arzuhâl es-Seyyid Mehmed Ârif ve es-Seyyid İbrahim nâm karındaşlar evlâdiyet ve meşrûtiyet üzere bâ-berât-ı şerîf-i âlîşân mutasarrıflar olup yedlerinde olan berat-ı şerîf bi-kazâillâhi te‘âlâ zâyi‘ olduğundan bahisle sahib-i arzuhâl mezbûrân es-Seyyid Mehmed Ârif ve es-Seyyid İbrahim zâyi‘inden kendi hisselerine müceddeden bir kıt‘a berat-ı şerîf-i âlîşân i‘tâ olunmasını işbu arzuhâl ile istid‘â ederler, fi’l-hakīka karye-i mezbûre mâlikânesinin dört sehmden üç sehmine sahib-i arzuhâl mezbûrân es-Seyyid Mehmed Ârif ve es-Seyyid İbrahim müstakillen ve bir sened ile Çat Zâviyesi’nin altı sehm i‘tibârıyla dört sehmi yine sahib-i arzuhâl mezbûrân es-Seyyid Mehmed Ârif ve es-Seyyid İbrahim ibney Mehmed İzzet ve bâkī iki sehm dahi derûn-ı derkenârda mezkûrü’l-ism Seyyid Mustafa ve es-Seyyid Ahmed ibney Seyyid Mehmed karındaşların ber-mûceb-i kuyûd üzerlerinde başka başka beratla olduğu askerî rûznâmçesinden müstebân ve merkūm es-Seyyid Mehmed Ârif ve es-Seyyid İbrahim nâm karındaşların mâlikâne-i mezbûrede ber-vech-i iştirâk sahib-i hisse olduklarını kazâ-i mezbûr ahâlîsinden Der-aliyye’de müsâfiren sâkinler Mehmed Ebûbekir ve Hüseyin b. Mustafa nâm mevsûku’l-kelim kimesnelerin ihbârlarıyla sahib-i berat idikleri zâhir ve nümâyân olmağın bu sûretde ber-mûceb-i kuyûd sahib-i arzuhâl es-Seyyid Mehmed Ârif ve es-Seyyid İbrahim ibney es-Seyyid Mehmed İzzet nâm karındaşlara iştirâken zâyi‘den bir kıt‘a berat-ı şerîf-i âlîşân ihsân ve inâyet buyurulmak iktizâ eylediği huzûr.<br><br>Fî 2 R sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=862"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=864"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o181"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>