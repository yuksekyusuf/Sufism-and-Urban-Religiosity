﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 585<br>Hüküm no: 456<br>Orijinal metin no: [107b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yağlıkçı Hüseyin’in hayatta iken para vakfından aldığı borcun terekeden ödenmesi</b><br><br>Mahmiye-i İstanbul’da Nevbahar mahallesi ahâlîsinden olup bundan akdem vefât eden Abro? demekle şehîr İbrahim Efendi b. Ahmed nâm sâhibü’l-hayrın nukūd-ı mevkūfesine meşrûtiyyet üzere bi’l-fi‘il mütevellî olan sulbî kebîr oğlu râfi‘ü’l-kitâb Hasan Efendi b. İbrahim mahfil-i kazâda mahmiye-i mezbûrede Tülbentci Hüsam mahallesinde sâkin iken bundan akdem vefât eden Yağlıkçı el-Hâc Hüseyin b. Abdurrahman b. Abdullah’ın zevce-i menkûha-i metrûkesi ve üvey sıgārının tesviye-i umûruna vasiye-i mansûbeleri olup zâtı ta‘rîf-i şer‘î ile mu‘arrefe olan Fâtıma Hatun bt. Abdullah mahzarında üzerine da‘vâ ve takrîr-i kelâm edip müteveffâ-yı mezbûr Yağlıkçı el-Hâc Hüseyin b. Abdurrahman b. Nasrullah’a mal-ı vakf-ı mezbûrdan bin yüz dokuz senesi Receb’i gurresinden yüz guruş edâ ve teslîm ol dahi istidâne ve tesellüm ve târîh-i mezbûrdan bir sene tamâmına değin devr-i şer‘î ile on beş guruş iltizâm-ı ribh ettikden sonra yedimde işbu mümzâ ve mahtûm deyn temessükünü verip kable’l-edâ fevt olmağla asl-ı mal olan meblağ-ı mezbûr yüz guruş ile hâl-i fevtine gelince sekiz ayda müctemi‘ olan on guruş bir rub‘u terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan sıdk-ı makāline beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Kâtib Murad mahallesinde sâkin Osman Efendi b. Şa‘bân ve Fenâyî Dede mahallesinde sâkin Ramazan Beşe b. Abdurrahman li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müteveffâ-yı mezbûr Yağlıkçı el-Hâc Hüseyin b. Abdurrahman b. Nasrullah mütevellî-i mezbûr Hasan Efendi yedinden mal-ı vakf-ı mezbûrdan târîh-i mezbûrda huzûrumuzda yüz guruş istidâne ve kabz edip târîh-i mezbûrdan bir sene tamâmına değin devr-i şer‘î ile on beş guruş iltizâm-ı ribh eyledi, biz bu husûsa bu vech üzere şâhidleriz şehâdet dahi ederiz deyü her biri [108a] edâ-i şehâdet-i şer‘iyye edip gıbbe’t-tahlîf mûcebiyle asl-ı mal-ı vakf-ı mezbûr ile ribh-i mültezim-i mezbûrdan bâkī kalan on guruş tereke-i müteveffâ-yı mezbûrdan müdde‘î-i mezbûra teslîme mezbûre Fâtıma’ya ba‘de’t-tenbîh mâ-vaka‘a kayd şüd.<br><br>Fî 20 min-Rebî‘i’l-evvel li-sene aşer ve mi’e ve elf.<br><br>Şuhûdü’l-hâl: Yahya Efendi b. Mustafa, Rûşenî Mehmed Efendi, Ahmed Çelebi b. Süleyman, Mehmed Ağa b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=37399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0585"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1137"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>