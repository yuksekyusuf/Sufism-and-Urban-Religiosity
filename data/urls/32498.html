﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 110<br>Hüküm no: 72<br>Orijinal metin no: [16b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Acı Kiryako v. Todori’nin, tütün dükkânı gediğini Halil Usta b. Osman’a sattığı</b><br><br>Bin üç yüz guruşa tütüncü mübâya‘ası<br><br>Ma‘rûz[-ı dâ‘î-i devlet-i aliyyeleridir ki]<br><br>İstanbul’da duhân gümrüğü kurbünde yağcılar sokağında vâki‘ gediği maden kaleminde Acı Kiryako v. Todori zimmî ismine mukayyed olan tarafeyni mehâzin ve bir tarafdan gümrük-i mezkûr ve bir tarafdan tarîk-i âm ile mahdûd şehriye on iki guruş kirâ-yı kadîmeli bir bâb tütüncü mahzeni derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin harîkde zâyi‘ olduğu ihbâr olunan sûreti mantûkunca mâliki olan mersûm Acı Kiryako zimmî meclis-i şer‘-i münîrde elli altı bölüğün ustası bâ‘isü’l-i‘lâm Halil Usta b. Osman mahzarında esnaf-ı merkūme kethüdâsı vekîli es-Seyyid Mustafa ve Yiğitbaşı es-Seyyid Abdullah Ağa ve esnafdan Mustafa Ağa ve sâirleri hâzır oldukları hâlde takrîr-i kelâm edüp ber-vech-i muharrer mâlik olduğum âlât-ı gedik-i mezkûru tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile dört bin üç yüz guruş semen-i medfû‘ ve makbûza merkūm Halil Usta’ya bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan dahi her birimiz âharın zimmetini ibrâ-i âmm-ı sahîh-i şer‘î ile kabulü hâvî ibrâ ve iskât etmemizle ba‘de’l-yevm âlât-ı gedik-i mezkûrda benim aslâ ve kat‘â alâka ve medhalim kalmayup müşteri-i merkūmun mâl-ı müşterâsı olmuşdur dediğini merkūm Halil Usta ba‘de’t-tasdîk merkum Halil Usta âlât-ı gedik-i mezkûrun kaleminde mersûm Acı Kiryako zimmî üzerine olan kayd-ı atîki ref‘ ve terkīn ile bu def‘a kendi ismine kayd ile yedine müceddeden sûret i‘tâsı niyâzında olup ve fi’l-hakīka bu makūle kaleminde mukayyed gedik âlâtı âhara bey‘ olundukta bâyi‘ ismine olan kaydı ref‘-birle müşteri ismine kayd ve yedine sûret i‘tâsı şürût-ı nizâmlarından olduğunu kethüdâ ve hâzirûn-ı merkūmûndan her biri ihbâr etmeleriyle işbu âlât-ı gedik-i mezkûrun bâyi‘-i mersûm Acı Kiryako zimmî üzerine olan kaydı kaleminden ref‘ ve terkīn ve müşteri-i merkum Halil Usta ismine kayd ile yedine müceddeden sûret i‘tâsı iktizâ eylediği İstanbul Mahkemesi’nden [huzûr-ı âlîlerine i‘lâm olundu.]<br><br>Fî 19 Z sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32497"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32499"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>