﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 346<br>Hüküm no: 425<br>Orijinal metin no: [85a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha Hatun’un, damadı Mehmed’den talep ettiği eşyalarının kendisine teslim olunması</b><br><br>Ma‘rûz,<br><br>Zâtı ta‘rîf-i şer‘î ile mu‘arrefe olan sâhibe-i arzuhâl Saliha bt. Yusuf nâm hatun mahfil-i şer‘iyyâtda hâlâ dâmâdı derûn-ı arzuhâlde mezkûrü’l-ism Mehmed b. el-Hâc Mustafa muvâcehesinde mezbûr Mehmed’in zevcesi kızım Hafize bt. Mustafa nâm hatun işbu yedimde olan hüccet-i şer‘iyye mantûkunca eşyâ-i memlûkesinden bir gümüş kuşağını bana hibe-i sahîha-i şer‘iyye ile hibe ve temlîk ve teslîm, ben dahi ittihâb ve temellük ve kabûl eyledikden sonra eşyâ-i sâire-i memlûkesinden sekiz çatma yasdık ve bir yemenî boğça ve işleme ve bir boğça ve bir yorgan ma‘a çârşeb ve bir cedîd âbdest makraması ve beş âteş makraması ve üç buçuk değirmi baş yemenîsi ve üç kaş basdı yemenî ve üç cedîd yağlık ve üç uçkur ve iki yağlıklık bez ve dört cedîd gömlek ve dört cedîd don ve bir sofra peşkiri ve bir boğça ve bir dülbend örtüsü ve altı zirâ‘ ketân ipliği ve bir kefkir ve kefçe ve bir mum mikrâsı ve dört kâse ve bardak ve dört kaşık ve bir köhne ayna ve bir kutu ve bir şeker kutusu ve bir kuşak kolanı ve bir kârgef ve bir serpûş ve bir ferrâş ve bir iskemle ve bir terlik mesti ve bir sepet sandığını bi-safkatin vâhidetin bana yirmi beş guruşa bey‘ ve temlîk ve teslîm, ben dahi iştirâ ve temellük etdikden sonra semeni mutâlebesinden zimmetimi ibrâ edip mülk-i müşterâm olmuş iken, mezbûr Mehmed eşyâ-i mezkûreyi bi-gayr-ı hakkın zabt etmekle hâlâ taleb ederim deyü da‘vâ etdikde mezbûr Mehmed eşyâ-i muharrere-i mezkûre hâlâ yedinde mevcûde olduğunu ikrâr ve i‘tirâf etmeğin mûcebiyle eşyâ-i muharrere-i mezkûreyi bi-a‘yânihim müdde‘iye-i mezbûre Saliha Hatun’a tamâmen teslîme mezbûr Mehmed’e tenbîh olunduğu huzûr-ı âlîlerine i‘lâm olundu.<br><br>Fî 28 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42530"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42532"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>