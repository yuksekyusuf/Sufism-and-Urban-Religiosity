﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 300<br>Hüküm no: 353<br>Orijinal metin no: [66a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Saraç Mehmed Beşe’nin varislerinin Hasan Çelebi’yi vekil tayin etmeleri</b><br><br>Mahmiye-i İstanbul’da Altıboğça mahallesinde sâkin iken bundan akdem vefât eden Aşçı demekle ma‘rûf Saraç Mehmed Beşe b. Mustafa’nın verâseti zevce-i metrûkesi Fâtıma bt. Abdullah ve vâlidesi Ünzile bt. Abdülkerim nâm hatunlar ile sulbî sagīr oğulları Mahmud ve Abdülkerim’e münhasıra olduğu şer‘an sâbit oldukdan sonra mezbûretân Fâtıma ve Ünzile taraflarından husûs-ı âti’l-beyâna vekîl olup vekâleti mezbûretânın zâtlarını ma‘rifet-i şer‘iyye ile ârifân olan Saraç Ahmed Beşe b. Abdülmennan ve Saraç Mustafa Beşe b. Musa nâm kimesneler şehâdetleriyle şer‘an sâbite olup sagīrân-ı mezbûrânın li-ebeveyn ammileri kıbel-i şer‘den mansûb vasîleri olan Ahmed Beşe nâm kimesne meclis-i şer‘-i şerîfde Saraç tâifesinden işbu ba‘isü’l-kitâb Hasan Çelebi b. İsmail nâm kimesne mahzarında bi’l-vesâye ve bi’l-vekâle ikrâr ve takrîr-i kelâm edip bundan akdem müvekkilelerim ile ben müteveffâ-yı mezbûrun medîne-i Edirne Saraçhanesi’nde vâki‘ dükkânı içinde olup mu‘takı Hasan b. Abdullah yedinde olan saraç metâ‘ını ahz u kabza ve bize îsâle tarafımızdan mezbûr Hasan Çelebi’yi nakl-i şer‘î ile tevkîl ve irsâl edip ol dahi ba‘de’l-kabûl medîne-i mezbûreye varıp yedimizde olan defter-i kassâm nâtık olduğu üzere müteveffâ-yı mezbûrun dükkân-ı mezbûr içinde olup altmış sekiz bin yirmi akçeye muhammen olan beynimizde ma‘lûm saraç metâ‘ını kabz ve mahmiye-i mezbûreye getirip müvekkilelerim ile bana teslîm edip biz dahi ahz u kabz eyledik, min-ba‘d eşyâ-i mezbûreden mezbûr Hasan Çelebi yedinde bir nesne kalmadı dedikde gıbbe’t-tasdîk mâ-vaka‘a bi’t-taleb ketb olundu.<br><br>Fî 3 min-Şa‘bâni’l-mu‘azzam sene 1081.<br><br>Şuhûdü’l-hâl: Mehmed Beşe b. Osman, Ahmed Beşe, Abdi Çelebi b. Hüseyin, el-Hâc Receb b. Mustafa, Musli Beşe b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2670"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2672"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b300"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>