﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 117<br>Hüküm no: 69<br>Orijinal metin no: [13b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc İsmail Ağa b. Ahmed’in vasiyeti</b><br><br>Husûs-ı âti’l-beyânın mahallinde ketb ü tahrîri için bi’l-iltimâs savb-ı şer‘-i kavîmden irsâl olunan Mevlânâ es-Seyyid Fazlullah Efendi b. el-merhûm Abdülkerim Efendi Mahmiye-i İstanbu[l’da] Kiçihatun Mahallesi’nde el-Hâc Salih Ağa b. [Abd]ullah’ın sâkin olduğu menzile varıp zeyl-i sahîfede muharrerü’l-esâmî Müslimîn huzûrunda akd-i meclis-i şer‘-i nebevî ettikde yine Mahmiye-i mezbûrda mahalle-i mezkûreye karib Ahmedkethüdâ Mahallesi ahâlîsinden el-Hâc İsmail Ağa b. Ahmed b. Abdullah nâm kimesne meclis-i ma‘kūd-ı mezkûrda âhiret kızı olup zâtı ta‘rîf-i şer‘î ile mu‘arrefe olan mûmâ-ileyh Salih Ağa’nın zevce-i menkûhası bâ‘isetü hâzihi’l-vesîka Rukiye bt. Abdullah nâm hatun mahzarında ikrâr-ı tâm ve takrîr-i kelâm edip ben bi-emri’llâhi te‘âlâ vefât ettiğimde cümle terekem ahz u kabz ve sünnet-i seniyye üzere techîz ve tekfîn ve levâzım ve defnim görüldükden sonra terekemin sülüsü ifrâz ve sülüs-i mezbûrdan beş bin akçe ıskāt-ı salâtım için vech-i şer‘î üzere fukarâya devr oluna ve yine sülüs-i mezbûrdan yüz guruş ile onar guruş hediyeli on Mushaf-ı şerîf iştirâ olunup her biri talebe-i ulûmdan birer müstahik kimesneye verile ve yine sülüs-i mezbûrdan yüz guruş ile mezârıma dikilip fazlası ile eyyâm-ı mu‘tâdede tabh-ı ta‘âm ve it‘âm-ı fukarâ oluna ve sülüs-i mezbûrdan nesne bâkī kalır ise kendi dilediği umûruna harc ve sarf ede ve mâ‘adâ sülüsân terekemi li-ebeveyn kız karındaşım olup hasren vârisem olan hemşîrem Âişe bî-zebân olup umûrunu rü’yet ve ikāmete kādire olmadığı ecilden bi’l-vesâye ahz u kabz ve umûrunu rü’yet ve ikāmet ede deyü vasiyyet ve tenfîzine mezbûre Rukiye Hatun’u vasiyy-i muhtâr nasb ve ta‘yîn eylediğimde ol dahi vesâyet-i mezbûreyi kabûl ve hizmet-i lâzımesin kemâ-yenbagī edâya ta‘ahhüd ve iltizâm eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an ba‘s olunan Mehmed Çelebi b. Ali ve muhzır Mehmed b. Abdullah ile meclis-i şer‘a gelip alâ-vukū‘ihî inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fî 6 Rebî‘ülevvel sene [1]143.<br><br>Şuhûdü’l-hâl: Nâzır es-Seyyid Mehmed Ağa b. Ahmed, İshak Çelebi b. Abdullah ve Hasan b. Hüseyin ve Mehmed Çelebi b. Mustafa ve Mustafa b. Hüseyin ve Mehmed b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=4992"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4994"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o750"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>