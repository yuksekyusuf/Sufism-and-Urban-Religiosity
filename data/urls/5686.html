﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 573<br>Hüküm no: 762<br>Orijinal metin no: [139b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Evleri arasındaki duvarı sahiplenme davasında keşif</b><br><br>Bâ-mühr-i hazret-i efendi.<br><br>Ma‘rûz.<br><br>Sâdır olan fermân-ı âlîlerine imtisâlen taraf-ı şer‘den irsâl olunan Mevlânâ Abdullah Efendi b. Mehmed hâssa mi‘mâr halîfelerinden Mehmed Halîfe b. İsmail ile sâhibe-i arzuhâl Ümmügülsüm Hatun’un Hadicesultan Mahallesi’nde vâki‘ menziline varıp hâzır bi’l-meclis Müslimîn huzûrlarında ba‘de akdi’l-meclis mezbûrenin vekîl-i şer‘îsi İbrahim b. Mehmed meclis-i ma‘kūd-ı mezkûrda müvekkile-i mezbûrenin câr-ı mülâsıkı derûn-ı arzuhâlde mastûrü’l-ism Âişe mahzarında işbu mu‘âyene olunan tûlen otuz zirâ‘ ve on sekiz parmak ve kadden dört buçuk zirâ‘ ve arzen bir zirâ‘ müvekkile-i mezbûrenin mülkü taş duvarı mezbûre Âişe bi-gayr-ı hakkın zabt eder deyü istihkākan da‘vâ ve mi‘mârân-ı mezbûrân mesâhasında vekîl-i mezbûrun bâlâda takrîr-i meşrûhuna muvâfık ve zâ[hi]r-i hâl duvar-ı mezkûre mezbûre Âişe’nin vaz‘-ı yedi musaddak olmağla vekîl ber-vech-i muharrer müdde‘âsını şuhûd-ı udûlle vech-i şer‘î üzere isbât ve mûcebince ba‘de’l-hükm duvar-ı mezkûrdan kasr-ı yedine mezbûre Âişe’ye tenbîh eylediği mevlânâ-yı mezbûr mahallinde tahrîr ve ma‘an ba‘s olunan ümenâ-i şer‘le gelip inhâ etmeğin ba‘de’t-tescîli’ş-şer‘î huzûr-ı âlîlerine i‘lâm olundu.<br><br>Fî 27 Şa‘bân sene 1143.</p>          <br><a title="Önceki sayfa" style="text-decoration:none" href="./ayrmetin.php?idno=5685"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5687"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b573"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>