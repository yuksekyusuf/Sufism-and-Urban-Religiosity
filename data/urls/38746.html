﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 326<br>Hüküm no: 366<br>Orijinal metin no: [62b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şamdancı Seyyid Mehmed Ağa’nın Hafız Halil Efendi’yi vekil tayin etmesi</b><br><br>İsbât-ı vekâlet hücceti<br><br>Vilâyet-i Anadolu’da Uluborlu kazâsı ahâlisinden olup mahmiye-i İstanbul’da Sultan Selim kurbünde sâkin iken bundan akdem kazâ-i mezbûra âzim olan Şamdancı es-Seyyid Mehmed Ağa b. es-Seyyid el-Hâc Mustafa b. es-Seyyid İbrahim tarafından ber-vech-i âtî vekâlet iddi‘â eden işbu bâ‘isü’l-vesîka es-Seyyid Hafız Halil Efendi b. es-Seyyid el-Hâc Ahmed meclis-i şer‘-i şerîf-i enverde Yusuf Ağa b. Selim mahzarında üzerine da‘vâ ve takrîr-i kelâm edip merkūm es-Seyyid Mehmed Ağa’nın merkūm Yusuf Ağa zimmetinde cihet-i karzdan elli guruş alacak hakkı olmağla meblağ-ı mezbûru merkūmdan taleb ve da‘vâ ve ahz ü kabza ve sâlifü’z-zikr Sultan Selim kurbünde Reîsülküttâb Ebûbekir Efendi ve zevcesi Nevruz Hatun Vakıfları’ndan bâ-temessük-i mütevellî bi’l-icâreteyn taht-ı tasarrufunda olan ma‘lûmü’l-hudûd bir bab vakıf menzilini dahi bedel-i misli ve bâ-ma‘rifet-i mütevellî âhara ferâğa ve kabz-ı bedele ve makbûzumu yedimde hıfza ve cemî‘ umûrunu rü’yete merkūm es-Seyyid Mehmed Ağa kazâ-i mezbûra gider iken beni şühûd mahzarlarında vekîl nasb u ta‘yîn eylediğinde ben dahi vekâlet-i mezkûreyi kabûl etmemle meblağ-ı mezbûr elli guruşu merkūm Yusuf Ağa’dan vekâletim hasebiyle taleb ederim, suâl olunsun dedikde, gıbbe’s-suâl merkūm Yusuf Ağa cevâbında merkūm es-Seyyid Mehmed Ağa’ya zimmetinde cihet-i mezbûreden elli guruş deyni olduğunu ikrâr, müdde‘î-i merkūm es-Seyyid Hafız Halil Efendi’nin vekâleti ma‘lûmum değildir deyü inkâr edicek, müdde‘î-i merkūmdan ber-vech-i muharrer vekâlet müdde‘âsına mutâbık beyyine taleb olundukda udûl-i ahrâr-ı ricâl-i Müslimînden es-Seyyid Mehmed Efendi b. es-Seyyid el-Hâc Mehmed ve es-Seyyid el-Hâc Ali Ağa b. Mehmed nâm kimesneler li-ecli’ş-şehâde meclis-i şer‘e hâzırân olup isre’l-istişhâd fi’l-hakīka merkūm es-Seyyid Mehmed Ağa b. es-Seyyid el-Hâc Mustafa b. es-Seyyid İbrahim’in mezbûr Yusuf Ağa zimmetinde cihet-i karzdan elli guruş alacak hakkı olup meblağ-ı mezbûru merkūm Yusuf Ağa’dan taleb ve da‘vâ ve ahz ü kabza ve zikr olunan Sultan Selim kurbünde vâki‘ bâ-temessük-i mütevellî bi’l-icâreteyn taht-ı tasarrufunda olan ma‘lûmü’l-hudûd bir bâb menzilini bedel-i misli ve bâ-ma‘rifet-i mütevellî âhara ferâğa ve kabz-ı bedele ve makbûzunu yedinde hıfza ve cemî‘ umûrunu rü’yete kazâ-i mezbûra gider iken işbu müdde‘î-i merkūm Hafız Halil Efendi’yi tarafından bizim huzûrumuzda vekîl nasb ü ta‘yîn eylediğinde ol dahi vekâlet-i mezkûreyi kabûl eyledi, biz bu husûsa bu vech üzere şâhidleriz ve şehâdet dahi ederiz deyü her birimiz müttefikü’l-lafz ve’l-ma‘nâ edâ-yı şehâdet-i şer‘iye eylediklerinde gıbbe ri‘âyeti şerâiti’l-kabûl şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a [bi’t-taleb ketb olundu.]<br><br>Fî 20 B sene [1]242.<br><br>Şühûdü’l-hâl: Muhzır Ebûbekir Çelebi, Muhzır Ali Çelebi, Muhzır Emin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38745"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38747"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o509"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>