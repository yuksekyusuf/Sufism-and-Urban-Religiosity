﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 137<br>Hüküm no: 111<br>Orijinal metin no: [29a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Debbağyunus mahallesinden Abdullah Çelebi’nin ev hissesini karısına sattığı</b><br><br>Mahmiye-i İstanbul’da Debbağyunus mahallesi sâkinlerinden Abdullah Çelebi b. Abdurrahman nâm kimesne meclis-i şer‘-i şerîfde zevce-i menkûhası bâ‘isetü hâzihi’l-vesikâ Fâtıma bt. Abdullah nâm hatun mahzarında ikrâr ve takrîr-i kelâm edip mahalle-i mezbûrede vâki‘ bir tarafdan Hattât İbrahim Efendi bir tarafdan sâbıkā Yeniçeri Ağası Hasan Ağa ve bir tarafdan el-Hâc Ahmed mülkleri ve bir tarafdan tarîk-ı âm ile mahdûd ulyâda bir bâb oda ve sofa ve vustâda bir oda ve safâ ve süflâda bir matbah ve havlu ve kenîfi muhtevî mülk menzilin nısf-ı şâyi‘i zevcem mezbûrenin yedinde mülk ve hakkı ve nısf-ı şâyi‘i âharı yedimde mülk ve hakkım olmağın ber-vech-i muharrer yedimde mülküm olan mârrü’z-zikr nısf-ı şâyi‘i bi-cümleti’t-tevâbi‘ ve’l-levâhık ber-mûceb-i defter-i müfredât eşyâ-i memlûke-i ma‘lûmeyi tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ile zevcem mezbûre Fâtıma Hatun’a üç yüz elli guruşa bi-safkatin vâhidetin bey‘ ve temlîk ve teslîm ve semeni olan meblağ-ı mezbûru zevcim mezbûreye cihet-i karz-ı şer‘îden zimmetimde deynim olan yedi yüz guruşun ol mikdârına takās ve mahsûb eylediğimde ol dahi ber-vech-i muharrer iştirâ ve temellük ve tesellüm ve mukāssa ve kabûl eyledi. Min-ba‘d zikrolunan menzil ve eşyâ zevcem mezbûre Fâtıma Hatun’un mülk-i müşterâsı olup kat‘a benim alâka ve medhalim kalmadı. Keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Zilka‘deti’ş-şerîfe li-sene selâse ve erba‘în ve mie ve elf.<br><br>Şuhûdü’l-hâl: Zeytuncu el-Hâc Ahmed b. Abdullah, Mustafa Çelebi b. Ahmed, Ömer Çelebi b. Osman, Mustafa Çelebi b. Abdülaziz, Salih Beşe b. İvaz, Duhancı Hüseyin Çelebi b. Mehmed, Mehmed Efendi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=5864"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5866"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o444"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>