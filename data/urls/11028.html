﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 434<br>Hüküm no: 485<br>Orijinal metin no: [70a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha bt. Abdullah’ın Balaban Ağa mahallesindeki ev arsasını kocasına sattığı</b><br><br><<Menzil arsası mübâya‘ası sonra kendi gelip bi-nefsihâ bey‘-i arsa ve eşyâ olmağla dördüncü kâğıda tekrar kayd olunmuşdur<br><br>Mahmiye-i İslâmbol’da Uzun Yusuf mahallesinde sâkine Saliha bt. Abdullah nâm hatun tarafından husûs-ı âti’l-beyânı ikrâra vekîl olduğu zâtını ârifân es-Seyyid Veliyüddin b. Hasan ve el-Hâc Hasan b. Osman nâm kimesne şehâdetleriyle şer‘an sâbit olan el-Hâc Ali b. İbrahim nâm kimesne meclis-i şer‘-i şerîf-i enverde müvekkile-i mezbûrenin hâlâ zevci işbu bâ‘isü’l-kitâb es-Seyyid Osman b. es-Seyyid Ali nâm kimesne mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkilem mezbûre Saliha Hatun’un bâ-hüccet-i şer‘iye irsen ve şirâen yedinde mülk ve hakkı olup mahmiye-i mezbûrede Balaban Ağa mahallesinde vâki‘ bir tarafdan südcü kârhânesi ve bir tarafdan paçacı dükkânı ve bir tarafdan yeniçeri odaları cidârı ve bir tarafdan tarîk-i âm ile mahdûd bir bi’r-i mâyı müştemil bir bâb mülk menzil arsasını târih-i kitâbdan beş ay mukaddem tarafeynden îcâb ve kabûlü hâvî bey‘-i bâtt-ı sahîh-i şer‘î ile zevci mezbûr es-Seyyid Osman’a elli guruşa bey‘ ve temlik ve teslîm eylediğinde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr elli guruş mutâlebesinden müvekkilem mezbûre Saliha Hatun zevci mezbûr es-Seyyid Osman’ın zimmetini ibrâ ve ıskāt eylediğinde ol dahi ibrâsını kabûl etmeğin ol-vechile arsa-i mahdûde-i mezkûra târih-i mezbûrdan beri zevci mezbûr es-Seyyid Osman’ın mülk-i müşterâsı ve hakk-ı sarfı olup müvekkilem mezbûre Saliha Hatun’un kat‘a alâka ve medhali kalmamışdır dedikde gıbbe’t-tasdîki’ş-şer‘î mâ-vaka‘a.<br><br>Fî 7 min-C sene 1197<br><br>Şühûdü’l-hâl: Es-Seyyid Mehmed b. Ahmed, Molla Ali b. Halil, Hüseyin Ağa b. el-Hâc Ali, es-Seyyid Veliyüddin b. Hasan, Salih b. Halil ve gayruhum.>></p>          <br><a title="Önceki sayfa" style="text-decoration:none" href="./ayrmetin.php?idno=11027"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11029"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b434"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>