﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 574<br>Hüküm no: 892<br>Orijinal metin no: [73a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsak v. Avadik’in Bahçıvan Simo’ya sattığı beygirin solugan hastası olmadığının tesbit olunduğu</b><br><br>Ma‘rûz;<br><br>Medîne-i Üsküdar’da Davudpaşa mahallesinde vâki‘ bağçede mütemekkin Bağçevân Simo v. İstefan nâm zimmî medîne-i mezbûrede meclis-i şer‘-i hatîrde İsak v. Avadik nâm zimmî muvâcehesinde merkūm İsak zimmî târih-i i‘lâmdan beş gün mukaddem cemî‘ uyûbdan sâlime olmak üzere emlâkinden bir re’s doru bârgirini altmış altı guruş semen-i makbûza bana bey‘ ben dahi iştirâ ve kabûl etmiş idim lâkin bârgir-i mezkûr inde’t-tüccâr noksân-ı semen îcâb eder soluğan ta‘bîr olunur illet-i kadîme ile mu‘ayyeb olmağla bârgir-i mezkûru yedimden ahz ve medfû‘um olan meblağ-ı merkūm altmış altı guruşu bana teslîme merkūm İsak zimmîye tenbîh olunmak matlûbumdur deyü da‘vâ ol dahi cevâbında zikr olunan bârgiri müdde‘î-i merkūma ol-mikdâr semen tesmiyesiyle bey‘ini ikrâr ve ayb-ı mezkûrenin vücûdunu inkâr etmeğin teveccüh-i husûmet içün bârgir-i mezkûr bu makūle uyûbda ehl-i hibre ta‘yîn olunan Abdi Ağa b. Hasan ve İsmail b. Mehmed nâm kimesnelere irâe olundukda bârgir-i mezkûrda müdde‘î-i merkūmun iddi‘â eylediği illet-i merkūme mevcûde olduğu ma‘lûmumuz olmayıp belki ayb-ı merkūmdan sahîh ve sâlimdir deyü alâ-tarîki’ş-şehâde haber vermeleriyle müdde‘î-i merkūm Simo zimmî eylediği da‘vâsında henüz hasm-ı şer‘î olmayıp merkūm İsak zimmîye husûmet dahi teveccüh etmediği bi’l-iltimâs huzûr-ı âlîlerine i‘lâm olundu.<br><br>Fî 18 min-Safer sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53916"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53918"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b574"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1026"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>