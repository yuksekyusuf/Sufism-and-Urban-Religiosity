﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 359<br>Hüküm no: 345<br>Orijinal metin no: [48b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ali Çelebi’nin terekesi hususunda amcası Muslı b. Süleyman’ın diğer varislerden merhumun kız kardeşleri Fâtıma ve Ayşe’nin zimmetini ibra ettiği</b><br><br>Mahmiye-i İstanbul’da Arabacı Bayezid mahallesinde sâkin iken bundan akem vefât eden Ali Çelebi b. el-merhûm Mehmed Ağa’nın verâseti li-eb kız karındaşları Fâtıma ve Âişe nâm sagīrler ile cedde-i sahîhası Belkıs bt. Abdullah nâm hâtuna ve li-ebeveyn ammisi Muslı b. Süleyman nâm kimesneye münhasıra olduğu şer‘an zâhir ve müte‘ayyin ve asl-ı mes’eleleri altı sehimden i‘tibâr olunup sihâm-ı mezbûrenin ikişer sehmi sagīretân-ı mezbûretâna ve bir sehmi mezbûre Belkıs’a ve bir sehmi mezbûr Muslı’ya isâbet eylediği bâhir ve mütebeyyin oldukdan sonra mezbûr Muslı meclis-i şer‘-i hatîr-i lâzimü’t-tevkīrde sagīretân-ı mezbûretân Fâtıma ve Âişe’nin tesviye-i umûrlarına kıbel-i şer‘-i enverden mansûb vasîleri olan işbu bâ‘isü’l-vesîka zahrü’l-emsâl Ali Ağa b. Mehmed mahzarında tav‘an ikrâr ve i‘tirâf edip mezbûr Ali Çelebi vefât eyledikde ben âhar diyârda bulunmağla cümle terekesine sagīretân-ı mezbûretânın vasîleri olan mezbûr Ali Ağa vesâyeten vaz‘-ı yed etmeğin hâlâ müteveffâ-yı mezbûrun terekesinden bana isâbet [eden] bir sehm hisse-i şer‘iyyemi mezbûr Ali Ağa’dan taleb eylediğimde ol dahi müteveffâ-yı mezbûrun mahalle-i mezbûrede vâki‘ ma‘lûmü’l-hudûd mülk menzilde olan hisse-i şer‘iyyesinden mâ‘adâ esâs-ı beyt ve evânî-i nuhâsiyye ve gayr-ı nuhâsiyye ve bi’l-cümle ism-i mâl ıtlâk olunur kalîl ve kesîre ve celîl ve hakīr cemî‘ terekesinden ve müteveffâ-yı mezbûrun vâlidesi olup kendinden mukaddem vefât eden Emine nâm hâtundan müntakil üç yüz kıt‘a riyâlî guruşdan bir sehm hisse-i şer‘iyyem mukābilesinde bana isâbet ve intikāl eden on üç bin seksen akçeyi tamâmen def‘ ve teslîm ben dahi ahz u kabz edip [49a] mûrisim müteveffâ-yı mezbûr Ali Çelebi’nin zikrolunan menzilde olan hisse-i şer‘iyyesinden gayrı cemî‘ terekesine müte‘allika de‘âvî ve mutâlebât ve eymân ve muhâsamâtdan gerek sagīretân-ı mezbûretânı ve gerek vasiyy-i mezbûru ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d tereke-i müteveffâ-yı mezbûrda [ve] menzil-i mezbûrda olan hissesinden gayrı bir akçe ve bir habbe hakkım bâkī kalmadı dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: İvaz Efendi b. ( ) ser-muhzırân, Hüseyin Bey b. Ali, İbrahim Ağa b. Ali el-cündi, Ali Ağa b. İbrahim, İbrahim Efendi b. Ömer el-cündi, Abdullah Bey b. Rıdvan, Mehmed Çavuş b. Ferhad, Hâcı Mehmed b. Hüseyin, Osman Beşe çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=40623"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40625"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o864"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>