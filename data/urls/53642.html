﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 433<br>Hüküm no: 617<br>Orijinal metin no: [52b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Mahmud’un ölümüne sebep olduğu Seyyid Mehmed için diyet ödemesi</b><br><br>Ma‘rûz;<br><br>Medîne-i Üsküdar’da Kefçe mahallesinde sâkin, bundan akdem cerîhan fevt olan es-Seyyid Mehmed Ali b. es-Seyyid Mehmed b. İbrahim’in verâseti babası mezbûr es-Seyyid Mehmed ile anası Safiye bt. Abdullah’a inhisârı lede’ş-şer‘i’l-enver zâhir oldukdan sonra sâhib-i arzuhâl mezbûr es-Seyyid Mehmed ile zâtı mu‘arrefe mezbûre Safiye Çarşamba günü Dîvân-ı âlî’de ma‘kūd meclis-i şer‘-i hatîrde arzuhâlde ismi mezkûr Hüseyin b. Mahmud mahzarında mezbûr Hüseyin târih-i i‘lâmdan kırk yedi gün mukaddem mahalle-i mezbûrede Doğancılar Meydanı nâm mahâlde tarîk-i âmda bi-gayrı hakkın amden taş ile oğlumuz mezbûr es-Seyyid Mehmed Ali’yi sağ kaşı ucunda gözüne karîb mahâlline darb ve cerh eyledikden sonra mezbûr Hüseyin mahalle-i mezbûrede kâin berber dükkânına gelip huzzâr-ı meclisin ba‘zısı tarafından niçün darb ve cerh eyledin deyü suâl olundukda ber-vech-i muharrer darb ve cerh eyledim ve ölümü dahi benim yedimdedir deyü ikrâr ü i‘tirâf ve sekiz gün mürûrunda cerh-i mezkûrdan müte’essiren fevt olmağla mûcib-i şer‘îsini taleb ederiz deyü da‘vâ ve mezbûr Hüseyin cevâbında târih-i mezkûrda müteveffâ-yı mezbûr ile top oynar iken benim arkama binip ol anda sar‘a illeti tutup yere düşüp başı taşa isâbet etmekle uzv-ı ma‘hûd-ı mezkûrundan mecrûh olmuş idi deyip kendinin darb ve cerhini ve ikrârını bi’l-külliye inkâr etmeğin müdde‘iyân-ı mezbûrân mezbûr Hüseyin’in ikrâr-ı meşrûhunu lede’t-tezkiye adâletleri zâhir olan Eyüb b. İbrahim ve Hüseyin b. Mehmed nâm kimesneler şehâdetleriyle Dîvân-ı âlî’de muvâcehesinde vech-i şer‘î üzere isbât etmeğin mûcebiyle mezbûr Hüseyin’den şer‘an diyet-i kâmile iktizâ eylediği mübâşiri Kapıkethudâsı Mehmed kulları iltimâsıyla huzûr-ı âlîlerine i‘lâm olundu.<br><br>Fî 9 min-Ş sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53641"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53643"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b433"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1046"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>