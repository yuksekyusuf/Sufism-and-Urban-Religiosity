﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 198<br>Hüküm no: 151<br>Orijinal metin no: [64-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Duhan tüccarından İstemat’ın, Tütüncü Niko’daki alacağının Niko’nun gediğinin satılarak elde edilen gelirden tahsil edilmesi</b><br><br>Muktezâ i‘lâmı<br><br>Ma‘rûz<br><br>Sâdır olan fermân-ı âlîlerine imtisâlen duhân tüccârından sâhib-i arzuhâl İstemat v. Apostol nâm zimmînin tütüncü tâifesinden derûn-ı arzuhâlde ismi mastûr medîne-i Üsküdar’a muzâfe İstavroz’da mütemekkin Çengelköylü Niko v. Hıristo nâm zimmî zimmetinde üç senelik duhân ahz u i‘tâsından dolayı altı bin yüz on bir guruş alacağı olup ve mersûm Niko zimmînin meblağ-ı mezkûr mersûm İstemat zimmîye zimmetinde deyni olduğunu nâtık bundan akdem doksan bir gün tecîl ile esnâf-ı mezkûreye mahsûs lonca odasında mahzar-ı şühûdda bir kıt‘a tahvîle rabt olundukdan sonra eceli dokuz mâh hulûl edip medyûn-ı mersûm Niko zimmî meblağ-ı mezkûru edâdan imtinâ‘ ve ta‘annüd etmekle mersûm İstemat zimmînin dahi Duhân Gümrüğü’ne külliyetli deyni olup ve esnâf bu makūle ta‘annüdü zâhir olan medyûnun mâlik olduğu emlâk ve akārı ma‘rifet-i şer‘ ve esnâf kethudâları ma‘rifetleriyle semen-i misliyle âhara bey‘ olunup hâsıl olan esmânından evvelen deyn-i mîrîsi ve ba‘dehû duhân tüccârına olan deyni tediye ettirilmek esnâf-ı mezkûrenin hâmiş-i arzuhâlde mastûr Duhân Gümrüğü emîni sa‘âdetlü ağa bendelerinin i‘lâmı nâtık olduğu vechile fermân-ı âlîleri şurût ve nizâmından idiği müstebân oldukdan sonra mersûm Niko zimmî meclis-i şer‘-i hatîrde meblağ-ı mezkûr altı bin yüz on bir guruş mersûm İstemat zimmîye deyni olduğunu tâyi‘an ve kat‘iyyen ikrâr ü i‘tirâf etmeğin mûcebince meblağ-ı mezkûr altı bin yüz on bir guruşu mersûm Niko zimmînin edâ-yı deyne müte‘ahhid eylediği sûretde mâlik olduğu gediği ber-mûceb-i emr-i âlî ma‘rifet-i şer‘le ve kethudâları ma‘rifetiyle semen-i misilleriyle âhara bey‘ ve tediye-i deyn ettirilmek iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî-selhi Za sene 1257</p>          <br><a title="Önceki sayfa" style="text-decoration:none" href="./ayrmetin.php?idno=34803"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34805"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>