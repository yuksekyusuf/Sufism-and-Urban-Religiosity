﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 393<br>Hüküm no: 439<br>Orijinal metin no: [70b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tophane’deki demircilerin nizam-ı kadime muhalefetle çivici esnafını rencide etmemeleri</b><br><br>Akzā kuzāti’l-Müslimîn evlâ vülâti’l-muvahhidîn ma‘deni’l-fazl ve’l-yakīn râfi‘u a‘lâmi’ş-şerî‘ati ve’d-dîn vâriseyi ulûmi’l-enbiyâ ve’l-mürselîni’l-muhtassîn bi-mezîdi inâyeti’l-meliki’l-mu‘în İstanbul ve Galata kādıları -zîdet fezāiluhümâ- ve kıdvetü’l-emâcid ve’l-a‘yân hâssa mi‘mârbaşı Mehmed -zîde mecduhû- tevkī‘-i refî‘-i hümâyûn vâsıl olıcak ma‘lûm ola ki Galata’da vâki‘ çivici esnâfı südde-i sa‘âdetime arzuhâl edip mezbûr kadîmden İstanbul ensercilerine yamak olup ve vâki‘ olan tekâlîflerini ma‘an edâ edip dahl olunmak îcâb etmez iken Tophane’de vâki‘ demirciler tâifesi zuhûra gelip nizâm-ı kadîmlerine mugāyir tekâlîfi bizim ile ma‘an verin deyü te‘addîden hâlî olmadıklarını bildirip men‘ olunmak bâbında hükm-i hümâyûnum ricâ ve sâdır olan fermân-ı âlîye imtisâlen Galata’da mismâr kat‘ eden çivici tâifeleri müteveffâ mi‘mâr-ı hâssa Arnavud Mustafa’nın zamân-ı mi‘mârlığında bin yetmiş târihinde İstanbul’da vâki‘ enserci tâifelerine yamak ta‘yîn ve tahsîs olunup târih-i mezkûrdan bu âna gelince vâki‘ olan teklîf ve tekâlîflerin İstanbul eksercileri ile ma‘an edâ eylediklerini müsin ve ihtiyârları haber verip ve Tiflis tarafına sefer-i hümâyûna fermân-ı âlî üzere irsâl fermân olunan dökmeci ve kalyeci esnâfımız ile hâlâ kazgancılara yamak olunup hâlimize göre imdâd ve i‘ânet ederlerken şimdi Tophane kurbünde Çavuşbaşı’nda sâkin demirci tâifeleri nizâm-ı kadîme mugāyir bize dahi i‘ânet edin deyü mezkûrları rencîde eylediklerini cem‘-i gafîr ve cemm-i kesîr esnâf-ı merkūmîn haber vermeleriyle ba‘de’l-yevm dahi nizâm-ı kadîmleri merkūmlarının yamakları olan İstanbul eksercileri ile ma‘an fermân-ı âlî üzere vâki‘ teklîflerin hâllerine göre verip hilâf-ı kānûn nizâm-ı kadîme mugāyir mezkûr demirciler rencîde etmemek üzere emr-i şerîfim iltimâs eylediklerin sen ki mi‘mârbaşı mûmâ-ileyhsin i‘lâm eylediğin ecilden vech-i muharrer üzere amel olunmak emrim olmuşdur vusûl buldukda bu bâbda sâdır olan emrim üzere amel dahi tâife-i mezkûre vâki‘ olan teklîflerin İstanbul ensercilerine ma‘an edâ eylediklerinden sonra hilâf-ı kānun nizâm-ı kadîme mugāyir mezkûr demircilere rencîde ve remîde etdirmeyip mazmûn-ı emr-i şerîfimle âmil olasın şöyle bilesin alâmet-i şerîfe i‘timâd kılasın.<br><br>Tahrîren fî-evâil-i Şevvâl sene seb‘a ve selâsîn ve mi’e ve elf. </p>          <br><a title="Önceki sayfa" style="text-decoration:none" href="./ayrmetin.php?idno=22177"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22179"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b393"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o411"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>