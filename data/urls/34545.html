﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 381<br>Hüküm no: 367<br>Orijinal metin no: [69b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İncesulu bakkal Filibos’un bakkal gediğindeki hissesini Movisi, İstavri ve Togodoş’a sattığı</b><br><br>Bakkāl<br><br>İhrâc<br><br>Fî 16 Ra sene [1]255<br><br>Âsitâne-i aliyye’de vâki‘ bakkāl tâifesinden İncesulu Filibos v. Anaştaş nâm zimmî meclis-i şer‘-i hatîrde yine tâife-i mersûmeden kendi nefsinden asıl ve İstavri v. İstefan ve Togodoş v. Lefter nâm zimmîler taraflarından husûs-ı âti’l-beyânda tasdîka vekîlleri olan işbu bâ‘isü’s-sifr Movisi v. Todori nâm zimmî muvâcehesinde ikrâr-ı tâm ve takrîr-i kelâm edip mahmiye-i mezbûrede Ebulfeth Sultan Mehmed Han Câmi‘-i şerîfi avlusu ebvâbından Boyacıkapısı hâricinde kâin Yeni dükkân denmekle arîf bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme yüz yirmi sehm i‘tibârıyla otuz sehmi müvekkil-i mersûm İstavri zimmînin ve otuz sehmi müvekkil-i mersûm Togodoş zimmînin ve mâ‘adâ altmış sehmi dahi akd-i âti’z-zikrin sudûruna değin benim yedimizde bâ-hüccet-i şer‘iyye şâyi‘an mülkümüz olmağla ben ber-minvâl-i muharrer mâlik olduğum altmış sehm hisse-i şâyi‘amın kırk sehmini tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile asıl-ı mesfûr Movisi zimmîye üç bin guruşa ve on sehmini müvekkil-i mersûm İstavri zimmîye yedi yüz elli guruşa ve on sehmini müvekkil-i mesfûr Togodoş zimmîye yedi yüz elli guruşa bey‘ ü temlîk ve vech-i lâyıkı üzere teslîm eylediğimde onlar dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden (eylediklerinden) sonra semeni olan cem‘an dört bin beş yüz guruşu müşterûn-ı asıl ve müvekkilân-ı mesfûrûn bana tamâmen def‘ ü teslîm ve ben dahi yedlerinden bi’t-tamâm ve’l-kemâl ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve iskāt eyledik fîmâ-ba‘d gedik-i mezkûrda benim aslâ ve kat‘â alâka ve medhalim kalmayıp kırk sehmi asıl-ı mersûm Movisi zimmînin hâlen ve kırkar sehmi dahi müvekkilân-ı mesfûrân İstavri ve Togodoş zimmîlerin mukaddemâ ve hâlen mülk-i müşterâları ve hakk-ı sırfları olmuşdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 24 Ramazan sene 1247<br><br>Şuhûdü’l-hâl: Eş-şâhidûnü’s-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=34544"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34546"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b381"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o494"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>