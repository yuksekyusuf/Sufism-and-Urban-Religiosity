﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 487<br>Hüküm no: 556<br>Orijinal metin no: [80a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın Alifakih mahallesinde bulunan evdeki yarı hissesini Ahmed Efendi’ye sattığı</b><br><br>Nısf menzil mübâya‘ası<br><br>Medîne-i hazret-i Ebî Eyyûb Ensârî’de -radiye anhü rabbihi’l-bârî- Kızıl Mescid mahallesinde sâkin Mustafa Ağa b. Ahmed meclis-i şer‘-i şerîf-i enverde Yeşil Bayrak halîfesinden işbu bâ‘isü’l-kitâb Ahmed Efendi b. Mustafa tarafından husûs-ı âti’l-beyânı tasdîka vekîl olduğu ber-nehc-i şer‘î olan es-Seyyid el-Hâc İbrahim Ağa b. Mehmed nâm kimesne mahzarında ikrâr ve takrîr-i kelâm edip mahmiye-i İslâmbol’da Ali Fakih mahallesinde vâki‘ iki tarafdan vakıf arsa ve iki tarafdan tarîk-i âm ile mahdûd ve hâriciye ve dâhiliyede beş bâb oda ve müştemilât-ı sâireyi muhtevî bir bâb mülk menzilin nısf-ı şâyi‘i müşterî-i müvekkil-i mezbûrun ve nısf-ı şâyi‘-i âharı dahi benim bâ-hüccet-i şer‘iye şirâen yedimizde mülk ve hakkımız olmağın ben menzil-i mahdûd-ı mezkûrda ber-vech-i muharrer mâlik olduğum nısf hisse-i şâyi‘amı tarafeynden îcâb ve kabûlü hâvî bey‘-i bâtt-ı sahîh-i şer‘î ile müvekkil-i mezbûr Ahmed Efendi’ye üç yüz guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr üç yüz guruşu müvekkil-i mezbûr yedinden tamamen ahz ü kabz eyledim, ba‘de’l-yevm menzil-i mahdûd-ı mezkûrun nısf-ı şâyi‘inde benim kat‘a alâka ve medhalim kalmayıp müvekkil-i mezbûr Ahmed Efendi’nin müstakıllen mülk-i sahîh ve hakk-ı sarîhi olmuşdur dedikde gıbbe’t-tasdîki’ş-şer‘î.<br><br>Fî 7 min-B sene 1197<br><br>Şühûdü’l-hâl: Es-Seyyid İsmail Ağa b. es-Seyyid İbrahim kethudâ-yı bahçevân, Mustafa Ağa b. Ömer, Ahmed Efendi b. İbrahim, el-Hâc Yusuf b. Abdullah, Mehmed Memiş b. Abdullah, Mehmed Emin b. Mehmed, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=11098"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11100"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b487"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>