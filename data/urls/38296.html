﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 81<br>Hüküm no: 60<br>Orijinal metin no: [11b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nedo bt. Marko’nun varislerinin Kireçci ustası Panayot aleyhindeki alacak iddiasında anlaşma sağlanması</b><br><br>Nüsha-i sâniye,<br><br>Yaylalı Mustafa Çavuş’a teslîm.<br><br>Ma‘rûz,<br><br>Fi’l-asl Rumeli’de Ohri sancağına muzâfe Debre-i bâlâ kazâsına tâbi‘ Kıriştine-i zîr karyesi ahâlîsinden olup mahrûse-i Galata’ya muzâfe İstinye nâhiyesinde nefs-i İstinye karyesinde vâki‘ Kireçhâne’de sâkin iken bundan akdem fevt olan Çalıcı Simo v. Tariko v. Tarayo’nun verâseti karye-i mezbûrede sâkineler zevce-i metrûkesi Nedo bt. Marko v. Angeli ile anası Yuvano bt. Tarimo v. Tarayo ve sulbiye kebîre kızları Petrova ve Serminova ve İstefanova ve li-ebeveyn er karındaşı Delo’ya münhasıra olduğu lede’ş-şer‘i’l-enver zâhir ve mütehakkık oldukdan sonra vârisûn-ı merkūmûn Nedo ve Yuvano <<bt. Tarimo>> ve Petrova ve Sereminova ve Destova ve İstefanova ve Delo taraflarından husûs-ı âti’l-beyanda taleb ve da‘vâ ve ahz ü kabza ve lede’l-iktizâ sulh ve ibrâya vekâlet-i âmme-i mutlakā-i sahîha-i şer‘iyye ile bâ-hüccet-i şer‘iyye vekîlleri olduğum zevce ve ümm-i mersûmetân ile benât-ı merkūmâtın şahısları bi’l-ma‘rifeti’ş-şer‘iyye ârifân Debreli Arif Ağa b. Numan ve Şaban Ağa b. Süleyman nâm kimesneler şehâdetleriyle ber-nehc-i şer‘î sâbit ve sübût-ı vekâletine hükm-i şer‘î lâhık olan kazâ-i merkūm kurâlarından Kıriştine-i bâlâ [12a] karyesi ahâlîsinden arzuhâl eden Miho v. Apostol mahfil-i şer‘iyyâtda derûn-ı arzuhâlde mastûrü’l-ism Kireçci Usta Panayot v. Tanaş muvâcehesinde müvekkillerim mersûmûnun mûrisleri müteveffâ-yı mersûm Simyon’un mârrü’z-zikr İstinye karyesinde vâki‘ Kireçhâne’de hîn-i fevtinde sandığında nakd-i mevcûdu olan bin dört yüz altmış guruş ile malı olan beheri bin beş yüz guruşdan cem‘an üç bin guruş kıymetli iki re’s kır bargirini merkūm Panayot fuzûlî ve bi-gayrı hakkın ahz ü kabz etmekle mârrü’z-zikr bargirler yedinde mevcûd ise aynen ve müstehleke ise ba‘de’s-sübût kıymetleri olan meblağ-ı mecmû‘-ı mezkûr üç bin guruş ve nakd-i meblağ-ı merkūm bin dört yüz altmış guruş ki min-haysü’l-mecmû‘ dört bin dört yüz altmış guruşu müvekkillerim merkūmûn için bi’l-vekâle hâlâ ve damânen taleb ederim deyü tasaddî eylediğim da‘vâmdan bâ-tavassut-ı muslihîn müvekkillerim merkūmûn Nedo ve Yuvano ve Petrova ve Serminova ve Destova ve İstefanova ve Delo’ya izâfetle bi’l-vekâle mersûm Panayot ile bi’t-tav‘ ve’r-rızâ bin beş yüz guruş üzerine sulh olduğumda ol dahi sulh-ı merkūmu kabûl ve bedel-i sulh-ı merkūm bin beş yüz guruşu işbu meclis-i şer‘de müvekkillerim merkūmûn için bana def‘ ü teslîm eylediğinden ben dahi yedinden bi’l-vekâle tamâmen ve kâmilen ahz ü kabz etmemle ziyâde müdde‘âma ve bi’l-cümle husûs-ı mezkûra ve müteveffâ-yı merkūmun kâffe-i terekesine ve hukūk-ı mîrâsa müte‘allıka âmme-i de‘âvîden ben müvekkillerim merkūmûna izâfetle bi’l-vekâle merkūm Panayot’un zimmetini, ol dahi kezâlik husûs-ı merkūma müte‘allıka da‘vâdan müvekkillerim merkūmûnun zimmetlerini tarafeynden her birimiz ibrâ-i sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını asâleten ve vekâleten kabûl edip bu vechile kat‘-ı münâza‘a ve ref‘-i husûmet eyledik deyü ikrâr ve tasdîkleri tescîl ve huzûr-ı [âlîlerine i‘lâm olundu].<br><br>Fî 17 L sene [12]73.<br><br>Edhem.</p>          <br><a title="Önceki sayfa" style="text-decoration:none" href="./ayrmetin.php?idno=38295"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38297"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o185"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>