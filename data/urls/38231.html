﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 502<br>Hüküm no: 426<br>Orijinal metin no: [96a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın vefat eden Ali Ağa’da alacağı olduğu</b><br><br>Havâss-ı refî‘a kazâsı muzâfâtından Silivri kasabası sâkinlerinden bâ‘isü’l-kitâb Ahmed Ağa b. Sinan b. Abdullah tarafından husûs-ı âti’l-beyanda vekîl olduğu Halil Ağa b. Mustafa ve Mustafa Ağa b. Mehmed şehâdetleriyle mahzar-ı hasm-ı câhidde sâbit ve mahkûmün-bih Mustafa Efendi b. Mahmud Efendi mahmiye-i İstanbul’da meclis-i şer‘-i şerîf-i enverde kazâ-i mezbûra tâbi‘ kasaba-i Kınıklı’da sâkin iken bundan akdem vefât eden Ali Ağa b. İbrahim’in sulbiye kebîre kızı olmağla terekesine bi’l-verâse vâzı‘atü’l-yed olup zâtı ta‘rîf-i şer‘î ile mu‘arrefe olan Fâtıma Hatun ile li-ebeveyn kız karındaşı Ümmühani Hatun tarafından bâ-hüccet-i şer‘iyye vekîli ve zevci el-Hâc Ali b. Ahmed mahzarlarında bi’l-vekâle üzerlerine da‘vâ ve takrîr-i kelâm edip müvekkilim mezbûr Ahmed Ağa’nın müteveffâ-yı mezbûr Ali Ağa b. İbrahim b. Aydın zimmetinde cihet-i karzdan bâkī elli guruş hakkı olup hattâ müteveffâ-yı mezbûr hâl-i sıhhatinde meblağ-ı bâkī-i mezbûr cihet-i merkūmeden müvekkilim mezbûr zimmetinde vâcibü’l-edâ deyni olduğunu huzûr-ı Müslimînde ikrâr ve işhâd edip kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına [96b] [beyyine taleb olundukda] udûl-i [ahrâr-ı ricâl-i] Müslimînden şâhidân (...) Halil Ağa b. Mustafa ve Mustafa Ağa b. Hamid li-ecli’ş-şehâde meclis-i şer‘-i şerîfe hâzırân olup istişhâd olunduklarında fi’l-hakīka müteveffâ-yı mezbûr Ali Ağa b. İbrahim b. Aydın hâl-i sıhhatinde müvekkil-i mezbûr Ahmed Ağa b. Sinan b. Abdullah’a ciheti karzdan bâkī elli guruş zimmetinde vâcibü’l-edâ deyni olduğunu huzûrumuzda ikrâr ve bizi işhâd eyledi bi bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mevkūfen alâ-yemîni’l-müvekkili’l-mezbûr mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fî 14 min-Şa‘bân sene 1143.<br><br>Şuhûdü’l-hâl: Mustafa Çelebi b. İbrahim, Mustafa Ağa b. Mehmed, el-Hâc Halil b. Mehmed, Abdullah Çelebi b. Ebubekir</p>          <br><a title="Önceki sayfa" style="text-decoration:none" href="./ayrmetin.php?idno=38230"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38232"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b502"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>