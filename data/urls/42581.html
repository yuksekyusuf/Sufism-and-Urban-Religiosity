﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 380<br>Hüküm no: 475<br>Orijinal metin no: [96b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Görele’nin Ortaköy halkından Ahmed’in şikâyetle İstanbul’a getirttiği şahısların serbest bırakılmaları</b><br><br>Ma‘rûz,<br><br>Anadolu’da Görele kazâsına tâbi‘ Ortaköy nâm karye ahâlîsinden derûn-ı arzuhâlde mezkûrü’l-ism el-Hâc Ahmed mahfil-i şer‘iyyâtda Ocak çavuşânından Ebubekir Çavuş mübâşeretiyle Âsitâne-i sa‘âdete bâ-fermân-ı âlî ihzâr olunan sâhib-i arzuhâl Ahmed Bey nâm kimesne ile yine kazâ-i mezkûre tâbi‘ Cengîler nâm karyede Hamamcı Kazer ve Yeniköy nâm karyede Keleşoğlu Ohan ve Ortaköy nâm karyeden Demircioğlu Adam ve Kabril nâm zimmîler muvâcehelerinde mesfûrûn zimmîler târîh-i i‘lâmdan dört sene mukaddem mezbûr Ahmed Bey’in tahrîk ve iğrâsıyla karye-i mezkûrede vâki‘ sâkine olduğum menzilimi basıp oğlum İsmail’e balta ile başına darb ü cerh ve katl ve üç yüz guruşluk ber-mûceb-i defter-i müfredât eşyâmı nehb ü gāret etmişlerdir deyü da‘vâ, onlar dahi inkâr edip beynlerinde ba‘de’l-münâza‘a müdde‘î-i mezbûr el-Hâc Ahmed da‘vâ-yı mezkûresinden meccânen fâriğ olup husûs-ı mezkûre ve bi’l-cümle sâire müte‘allika âmme-i de‘âvîden mezbûr Ahmed Bey ile mesfûrûn Kazer ve Ohan ve Adam ve Kabril’den herbirinin zimmetini ibrâ-i âm ile ibrâ ve iskāt eylediğinde onlar dahi kezâlik cemî‘ hukūka müte‘allika âmme-i de‘âvîden mezbûr Ahmed’in zimmetini ibrâ-i âm ile ibrâ edip ve her biri âharın ibrâsını kabûlle kat‘-ı nizâ‘ etdikleri ve mezbûr Ahmed Bey ile mesfûrûn Kazer ve Ohan ve Adam ve Kabril ihzârları bâbında sâdır olan emr-i âlî kaydı terkīn olundup sebîlleri tahliye olunmak bâbında fermân-ı âlî ricâsında oldukları ma‘lûm buyuruldukda fermân men-lehü’l-emrindir.<br><br>Fî 23 Muharrem sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42580"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42582"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o519"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>