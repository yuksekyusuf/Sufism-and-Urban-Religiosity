﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 443<br>Hüküm no: 571<br>Orijinal metin no: [117b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’ya olan borcunu ödemesi hususunda İbrahim Ağa’ya tenbihte bulunulması</b><br><br>Bâ-mühr-i efendi,<br><br>Ma‘rûz,<br><br>Sâhib-i arzuhâl Mustafa Ağa b. Mehmed meclis-i şer‘-i münîrde Dergâh-ı âlî hasekilerinden derûn-ı arzuhâlde mezkûrü’l-ism İbrahim Ağa b. Halil mahzarında yedimde olup bin yüz altmış altı senesi Muharremi’nin on yedinci günü târîhiyle müverrah işbu bir kıt‘a deyn temessükü mantûkunca mezbûr İbrahim Ağa zimmetinde cihet-i karz-ı şer‘îden üç yüz altmış beş guruş hakkım olup hattâ ikrâr dahi etmekle meblağ-ı mezkûru bana edâ ile mukābelesinde yedimde olan üç aded sîm kılıçlarını rehniyetden fekke tenbîh olunmak murâdımdır deyü da‘vâ ve mezbûr İbrahim Ağa cevâbında temessük-i mezkûru ve meblağ-ı mezbûr cihet-i merkūmeden zimmetinde deyni olduğunu i‘tirâfını hâlâ ikrâr, lâkin mezbûr Mustafa Ağa’dan ancak iki yüz otuz guruş iktirâz ve kabz ve mukābelesinde zikr olunan kılıçları rehin vaz‘ etmiş idim. Mâ‘adâsı olan yüz otuz beş guruş iktirâz ve kabz etmeyip kâziben ikrâr eyledim demekle mezbûr İbrahim Ağa ikrârında kâzib olmayıp kendi dahi da‘vâsında mubtıl olmadığına müdde‘î-i mezbûr Mustafa Ağa’ya yemîn teklîf olundukda ol dahi yemînden nükûl etmeğin müdde‘î-i mezbûr Mustafa Ağa meblağ-ı mezbûr yüz otuz beş guruş mutâlebesiyle bî-vech mu‘ârazadan ba‘de’l-men‘ mezbûr İbrahim Ağa’nın ikrârıyla sâbit olan meblağ-ı [mezbûr] iki yüz otuz guruşu müdde‘î-i mezbûr Mustafa Ağa’ya edâ ve teslîm ile fekk-i rehne mezbûr İbrahim Ağa’ya tenbîh olunduğu huzûr-ı âlîlerine i‘lâm olundu.<br><br>Fî-selhi Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42676"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42678"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b443"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>