﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 469<br>Hüküm no: 628<br>Orijinal metin no: [81a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Kiryako v. İstori’ye kereste bedelinden borcu olan Fatma bt. Abdullah’a borcunu ödemesine yapılan tenbih</b><br><br>Ma‘rûz<br><br>Keresteci tâifesinden arzuhâl eden Kiryako v. İstori nâm zimmî meclis-i şer‘-i hatîrde derûn-ı arzuhâlde mezkûreti’l-ism olup zâtı ta‘rîf-i şer‘î ile mu‘arrefe olan Fâtıma bt. Abdullah nâm hatun muvâcehesinde târih-i i‘lâmdan bir sene mukaddem mezbûre Fâtıma Hatun’a Suznân? kurbünde binâ eylediği menzili için tarafından zevc-i sâbıkı işbu hazır bi’l-meclis Süleyman Çavuş vekâletiyle ma‘lûmü’l-ecnâs altmış guruş kıymetli kereste verip kıymet-i mezkûresinden mezbûre Fâtıma Hatun yedinden on bir guruşunu ahz u kabz eyleyip kırk dokuz guruş hakkım zimmetinde kalmağla meblağ-ı bâkī-i merkūm kırk dokuz guruşu mezbûre Fâtıma Hatun’dan taleb ederim deyü ba‘de’d-da‘vâ ve’l-istintâk mezbûre Fâtıma Hatun cevâbında fi’l-hakīka keresteci müdde‘î-i mesfûr Kiryako zimmîden târih-i mezkûrda zevc-i sâbıkı Süleyman Çavuş vekâletiyle ma‘lûmü’l-ecnâs altmış guruş kıymetli kereste iştirâ ve menzilini ta‘mîr edip ol vechile zimmetinde müdde‘î-i mesfûra kereste kıymeti altmış guruşdan bâkī kırk dokuz guruş deyni olduğunu ikrâr ve i‘tirâf edip lâkin vekîl-i mezbûr ile edâ eyledim deyü ba‘de’d-def‘ ve’l-inkâr mezbûre Fâtıma Hatun def‘-i mezkûrunu beyâna kādire olmayıp tâlibe-i tahlîf dahi olmamağla alâ-mûceb-i i‘tirâfihâ meblağ-ı bâkī-i merkūm kırk dokuz guruşu müdde‘î-i mesfûra edâya mezbûre Fâtıma Hatun’a tenbîh olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 16 Rebî‘ülevvel sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7667"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7669"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>