﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 82<br>Hüküm no: 22<br>Orijinal metin no: [3b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Hasan’ın, Mehmed Şâkir Ağa’ya borcunu ödemesi gerektiği</b><br><br>Ma‘rûz<br><br>Mahrûse-i Edirne’de Evliya Kasımpaşa Mahallesinde sâkin iken bundan akdem vefât eden Yakub Ağa b. Ahmed’in sulbî oğlu ve hasran vârisi olan el-Hâc Mehmed Şâkir Ağa meclis-i şer‘-i münîrde Havâss-ı Refî‘a kazâsına tâbi‘ Kalfa karyesi ahâlîsinden İbrahim b. Hasan mahzarında babam müteveffâ-i mezbûr Yakub Ağa ile mezbûr İbrahim beynlerinde cereyân eden ahz u i‘tânın hesabını bin iki yüz beş senesi Zilka‘desinin yirmi dokuzuncu günü sahîhan rü’yet eylediklerinde merkūm İbrahim zimmetinde iki bin beş yüz guruş alacağı zuhûr ve meblağ-ı mezkûr zimmetinde deyni olduğunu ikrâr ve târih-i mezkûr ile muvarrah yedine işbu bir kıt‘a deyn temessükü i‘tâ eylediğinden sonra meblağ-ı mezkûrun bin guruşunu zahr-ı temessük nâtık olduğu üzere babam mezbûra hayatında ve sekiz yüz guruşunu ba‘de vefâtihi bana edâ ve teslîm etmekle bâkīsi olan yedi yüz guruşu bi’l-verâse taleb ederim deyü da‘vâ ettikde ol dahi cevâbında mukaddemâ ikrâr-ı deyn ve temessük-ı mezkûr kendinin olduğunu ikrâr u i‘tirâf edip lâkin müteveffâ-i mezbûre deynim olmayıp kâziben ikrâr ve temessük-ı mezkûru vermişdim dedikde merkūm İbrahim ikrârında kâzib olduğunu bilmediğine mezbûr el-Hâc Mehmed Şâkir Ağa’ya ber-nehc-i şer‘î yemîn verilmeğin mûcebince meblağ-ı bâkī-i mezkûr yedi yüz guruşu müdde‘î-i mezbûr el-Hâc Mehmed Şâkir Ağa’ya edâ ve teslîme merkūm İbrahim’e tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-24 min-Şa‘ban sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30775"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30777"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>