﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 72<br>Hüküm no: 34<br>Orijinal metin no: [19-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saltana bt. Bohos’un Bedos v. Yuvan tarafından el konulan oda gediklerini geri almak istemesi</b><br><br>Sıddık, isbât-ı vekâlet: 1 kıt‘a<br><br>Numara: 216, 80 guruş<br><br>Medîne-i Kayseriye’ye tâbi‘ Ağırnas karyesinde sâkine Devlet-i Aliyye teba‘asının Rum milleti nisvânından Saltana bt. Bohos v. Atam tarafından ber-vech-i âtî vekâlet iddi‘â eden teba‘a-i devlet-i merkūmeden Dülgeroğlu Yorgi v. Yuvan m. zikirleri âtî oda gediklerine bi’l-emâne vâzı‘ü’l-yed olan teba‘a ve millet-i merkūmeden Bedos v. Yuvan muvâcehesinde üzerine da‘vâ ve takrîr-i kelâm edüp nezâret-i Haremeyn-i Muhteremeyn’e mülhak evkāfdan Matbah-ı âmire emîni esbak merhûm el-Hâc Mustafa Ağa Vakfı musakkafâtından mahmiye-i İstanbul’da Uzunçarşı kurbünde Bezzâz-ı Cedîd mahallesinde Çukurçeşme nezdinde vâki‘ tahdîd ve tavsîfden müstağnî ebniyeli hân demekle ma‘rûf kârgîr hanın cânib-i yemîninde nerdubân başında vâki‘ üç numara ile murakkam ma‘lûmü’l-hudûd fevkānî bir bâb oda derûnunda mevcûde yine vakf-ı mezkûr müstegallâtından şehriye altmış akçe icâre-i müeccelelü oda gediği ve yine hân-ı mezkûr derûnunda nerdubân başında kâin iki numara ile murakkam ma‘lûmü’l-hudûd bir bâb oda derûnunda mevcûde Hazîne-i Haremeyn-i Muhteremeyn Evkāfı müstegallâtından yevmî dört akçe icâre-i müeccele[lü] iki oda gediğinden herbiri gāibe-i mezbûrenin bâ-temessükât-ı mütevellî ve nizâm bi’l-icâreteyn taht-ı tasarrufunda ve merkūm Bedos gedik-i mezkûrlara gāibe-i merkūmenin teslîmiyle bi’l-emâne vâzı‘ü’l-yed olup ancak gāibe-i merkūme ber-vech-i muharrer mutasarrıfa olduğu gedik-i mezkûrları merkūmun yedinden nez‘ ü kabz ve ba‘de’l-kabz bedel-i misilleri ve mütevellîleri re’yleriyle âhara ferâğa ve bedellerini müstecirleri zimmetinde müterâkim kirâlarıyla ma‘an ahz ü kabz ve makbûzumu kendüye irsâl ve îsâle ve husûs-ı mezkûr mütevakkıf olduğu umûrun küllîsine yedimde olup işbu sene-i mübâreke Şa‘bâni’l-mu‘azzamının yedinci günü târihiyle müverraha medîne-i mezkûre nâibi es-Seyyid Nuh Naci Efendi’nin imzâ ve hâtemini hâviye bir kıt‘a vekâlet hücceti ve zahrında muharrer Kayseriye Sancağı Bidâyet Mahkemesi’nin memhûr mazbatası mantûklarınca nâib-i mûmâ-ileyh tarafından me’zûnen mürsel Kâtib Mehmed Efendi’nin karye-i mezkûrede kâin Araboğlu Közme v. Yuvan’ın menzilinde akd eylediği meclis-i şer‘de tarafından beni gıyâbımda kabûlüme mevkūfe vekâlet-i âmme-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle [20] suâl olunup gedik-i mezkûrlardan keff-i yed ve bana teslîme merkūm Bedos’a tenbîh olunmak bi’l-vekâle matlûbumdur dedikde gıbbe’s-suâl ol dahi cevâbında gedik-i mezkûru gāibe-i merkūmenin bi’l-icâreteyn tasarrufunda olup kendüsü dahi gāibe-i merkūmenin teslîmiyle bi’l-emâne vaz‘-ı yedini ikrâr mâ‘adâ müdde‘î-i merkūmun vekâlet müdde‘âsını ba‘de’l-inkâr hüccet ve mazbata-i mezkûrlar lede’l-mütâla‘a hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği fetvâhâneden tahşiye ve temhîr kılındığı ve mazmûnu müdde‘î-i merkūmun takrîr-i meşrûhuna muvâfık bulunduğu ve mazbata-i mezkûre dahi mazmûn-ı hüccet-i mezkûreyi müeyyed olarak tezvîr ve tasnî‘den sâlim olduğu münfehim ve Mecelle-i Ahkâm-ı Adliye’nin bin sekiz yüz yirmi birinci mâddesi hükmünce bu makūle tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hüküm câiz olmağla mûcebince müdde‘î-i merkūmun vekâletine ba‘de’l-hükm gedik-i mezkûrlardan keff-i yed ve vekîl-i merkūm Yorgi’ye teslîme merkūm Bedos’a tenbîh olunmağın mâ-vaka‘a bi’t-taleb ketb olundu.<br><br>Fî 10 Zilka‘de sene [1]300<br><br>Şühûd[ü’l-hâl]: Mehmed Ağa b. Mustafa, Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11951"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11953"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o360"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>