﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 429<br>Hüküm no: 527<br>Orijinal metin no: [97a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Çelebi’nin Şemsimah Hatun Vakfı mütevellisi Musli Çelebi’den borç alması</b><br><br>Mahmiye-i İstanbul hısnı ebvâbından Edirnekapısı dâhilinde el-Hâc Muhyiddin mahallesi ahâlîsinden İsmail Çelebi b. Ali meclis-i şer‘-i şerîf-i enverde merhûme Şemsimah Hatun Vakfı’na mütevellî olan Musli Çelebi b. Sefer tarafından husûs-ı âti’l-beyâna vekîl olup Mehmed Çelebi b. Mustafa ve Ali b. Yusuf şehâdetleriyle şer‘an vekâleti sâbite olan Receb Çelebi b. Şa‘bân mahzarında ikrâr ve takrîr-i kelâm edip merhûm ( ) Vakfından olup mahalle-i mezbûrede vâki‘ bir tarafdan Havva Hatun mülkü ve iki tarafdan İsmihan Hatun tasarrufunda olan vakıf menzil ve bir tarafdan tarîk-i âm ile mahdûd büyût-ı adîdeyi müştemil icâre-i mu‘accele ve ayda yirmi akçe ücret-i müeccele ile tasarrufumda olan vakıf menzilimin dört sehmden bir sehm-i şâyi‘anın hakk-ı tasarrufunu mütevellî-i mezbûre yüz esedî guruşa ve bin beş yüz akçe izn-i mütevellî ve tefvîz bi’l-vefâ ile ferâğ ve tevfîz ü teslîm, ol dahi mâl-ı vakf-ı mezbûr ile vech-i muharrer üzre tefevvüz ve kabûl etdikden sonra semen-i mezbûrun bin beş yüz akçesini vakf-ı mezbûr mütevellîsi mezbûr yedinden mâl-ı vakf-ı mezbûrdan iştirâ ve kabz eylediğim beynimizde ma‘lûm çuka bahâsından deynim olan bin beşyüz akçeye takas, mütevellî-yi mezbûr dahi mukāssa ve kabûl etdikden sonra semen-i mezbûrdan bâkī yüz esedî guruş yedinde olan mâl-ı vakf-ı mezbûrdan bana teslîm ve yedinden ahz u kabz eylediğimden sonra toplu Frengî atlas ve bir mor iskarlet çuka kontuş ve bir sîm önlügümü deyn-i mezbûr mukābelesinde mütevellî-yi mezbûra rehin vaz‘ u teslîm, ol dahi irtihân ve tesellüm eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 5 min-Ramazani’l-mübârek sene [10]81.<br><br>Şuhûdü’l-hâl: Ahmed Efendi el-İmâm, İbrahim Efendi el-imâm, Mehmed Efendi el-müezzin, Kenan Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2844"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2846"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b429"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>