﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 401<br>Hüküm no: 602<br>Orijinal metin no: [70b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Dimo v. Yani’nin, koyun bedelinden Mehmed b. Abdullah’taki alacağının kefîlinden tahsil edilmesi</b><br><br>Celeb tâ’ifesinden sâhibü’l-kitâb Dimo v. Yani nâm zimmî meclis-i şer‘-i şerîfde, mahmiye-i Kostantıniyye’de Çakır Ağa mahallesi sâkinelerinden Ayşe bt. Yusuf nâm hâtun mahzarında takrîr-i kelâm edip, kasab tâ’ifesinden olup mezbûre Ayşe’nin zevci olan Mehmed b. <<Yusuf>> Abdullah zimmetinde, re’si beynimizde ilm-i şer‘î ile ma‘lûm koyun bahâsından on sekiz bin beş yüz akçe hakkım olup, meblağ-ı merkūmdan yedi bin akçesin mezbûr Mehmed yedinden alup kabz edip, bin beş yüz akçesini dahi Mehmed Çavuş b. İsmail nâm kimesneye havâle-i şer‘iyye ile havâle edip, bin yedi yüz akçesin dahi mezbûr Mehmed Çavuş’dan alup kabz edip, dokuz bin sekiz yüz akçe hakkım zimmetinde kalıp, meblağ-ı merkūm dokuz bin sekiz yüz akçeyi târih-i kitâb senesi Rebî‘ilâhiri’nin sekizinci gününden doksan gün tamamına değin te’cîl eylediğimde, zevcesi mezbûre Ayşe meblağ-ı merkūma emr [ve] kabûlü hâviye kefâlet ile kefîl olmuşidi. El-hâletü hâzihî ecel-i mezbûr mürûr etmeğin, meblağ-ı merkūm dokuz bin sekiz yüz akçeyi kefâlet cihetiyle mezbûre Ayşe’den taleb ederim dedikde, gıbbe’s-suâl mezbûre Ayşe cevâbında, ecel-i mezbûr mürûr edip ve meblağ-ı merkūma vech-i muharrer üzre kefîl olduğuna bi tav‘ihâ mu‘terife olmağın, mezbûrenin i‘tirâfı mûcebince meblağ-ı merkūme dokuz bin sekiz yüz akçenin edâsıyla ilzâm olunup, mâ vaka‘a gıbbe’t-taleb ketb ü tahrîr olundu. Tahrîren fi’l-yevmi’s-sâdis min Şa‘bâni’l-mu‘azzam li sene seb‘a ve ışrîn ve elf.<br><br><br>Şuhûdü’l-hâl: Eyüb b. Mehmed, Mustafa b. Hamza, Himmet b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=24706"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24708"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>