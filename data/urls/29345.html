﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 108<br>Hüküm no: 54<br>Orijinal metin no: [28-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçük yaşta evlendirilen Hafize’ye evlilik yaşına gelinceye kadar kocası Mustafa tarafından dokunulmaması ve kocasından ayrı bir evde ikâmet etmesi</b><br><br>Zevcesi mehzûle olup mutîka olunca ta‘arruz eylemeye<br><br>Ma‘rûz,<br><br>Arzuhâl eden Ümmühani takrîben on yaşında olan Hafize bt. Süleyman nâm kızını babası mezbûr Süleyman’ın izin ve rızâsıyla Zeyrekbaşı’nda Demirhan mahâllesinde sâkin ve arzuhâlinde mezkûr Çömlekçi es-Seyyid Mustafa’ya üç bin akçe mehir tesmiyesiyle tezvîc ve inkâh eylediği mezbûre Ümmühani ve babası mezbûr Süleyman’ın ikrârlarıyla zâhir ve müte‘ayyin oldukdan sonra mezbûre Ümmühani meclis-i şer‘-i şerîfde mezbûr es-Seyyid Mustafa mahzarında kızım mezbûre maslahat-ı ricâle sâliha olmadan menzilimden cebren ahz ve menziline götürüp zifâf murâd edip lâkin sagīre-i mezbûre mehzûle olup mutîka olmamağla ifzâ eyledi deyü teşekkî etmeğin sagīre-i mezbûre meclis-i şer‘-i şerîfe ihzâr ve kābileye irâet ve müteessir olduğu müte‘ayyen ve mutîka olunca şer‘an tevkīf iktizâ edip lâkin anası mezbûre zât-ı zevc olmayıp me’mûne dahi olmadığından mâ‘adâ anasından müstağnîye olup şer‘an babası imsâka kādir olmağla babası mezbûr re’yiyle mutîka olunca zevci mezbûr ta‘arruz etmemek şartıyla zevci mezbûrun karındaşı zî-iyâl olup me’mûn olduğu mahâlle-i mezbûre ahâlîsinden imam vekîli İbrahim Efendi ve Çörekçi Mehmed ve Müezzin Ali Efendi ve Hasan Çelebi ve Çömlekçiler kethüdâsı İbrahim ve Çömlekçi Osman ihbâr ve tekeffülleriyle müte‘ayyen olan Çömlekçi es-Seyyid Hüseyin’in menzilinde iskân ve anası mezbûre vech-i şer‘î üzere haftada bir def‘a gelip rü’yet etmek üzere beynleri tevfîk olunduğu bi’l-iltimâs huzûr-ı âlîlerine i‘lâm olundu.<br><br>Fî 18 Zilka‘de sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29344"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29346"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>