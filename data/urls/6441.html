﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 244<br>Hüküm no: 225<br>Orijinal metin no: [31b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un boşandığı eşiyle olan alacak davasında sulh olduğu</b><br><br>Mahmiye-i İstanbul’da Sarı Nasuh mahallesinde sâkine Fedâî Halil Bey b. Hasan Paşa ve Canbaz Hüseyin Beşe b. Mehmed nâm kimesneler ta‘rîfleriyle mu‘arrefe olan Fâtıma bt. Ahmed nâm hatun meclis-i şer‘-i şerîf-i enverde zevc-i sâbıkı Ömer Beşe b. Mehmed b. Abdullah nâm kimesnenin hâlâ zevce-i menkûhası ve tarafından ikrâr-ı âti’z-zikri tasdîka vekîli olduğu zâtı ârifân-ı mu‘arrifân mezbûrân Halil Bey ve Hüseyin Beşe ta‘rîfleriyle mu‘arrefe olan bâ‘isetü hâzihi’l-vesîka Havva bt. Mehmed nâm hatun muvâcehesinde ikrâr ve takrîr-i kelâm edip müvekkil-i mezbûr Ömer Beşe zevcim olup târîh-i kitâbdan altı ay mukaddem beni bâyinen tatlîk etmekle zimmetinde mütekarrer ve ma‘kūdün-aleyh üç bin akçe mehr-i müeccelim ile cihet-i karzdan elli aded zencirekli altın hakkım zimmetinde kalmışdır deyü müvekkil-i mezbûrdan taleb ve da‘vâya tasaddî eylediğimde [32a] ol dahi cevâbında zimmetinde bir akçe hakkın yokdur demekle beynimizde ba‘de’l-münâza‘a beynimize muslihûn tavassut edip da‘vâ-yı mezkûremden beni müvekkil-i mezbûr ile üç zencirekli altın üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr üç zencirekli altını müvekkile-i mezbûre Havva Hatun yedinden tamâmen ahz u kabz eylediğimden sonra hukūk-ı zevciyete ve zikr olunan elli altına ve târîh-i kitâba gelince sâir hukūk-ı ma‘lûme ve mechûleye müte‘allıka âmme-i da‘vâdan ben müvekkil-i mezbûr Ömer Beşe’nin zimmetini ibrâ ve ıskāt eylediğimde müvekkil-i mezbûr Ömer Beşe dahi kezâlik benim zimmetimi ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Saferi’l-hayr sene 1153.<br><br>Şuhûdü’l-hâl: Ali Çelebi b. Abdullah, es-Seyyid Ali Çelebi b. Mustafa, es-Seyyid Mustafa Çelebi b. es-Seyyid Hasan, Kayıkcı Mustafa b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6440"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6442"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>