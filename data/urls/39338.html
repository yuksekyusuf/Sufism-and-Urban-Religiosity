﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 80<br>Hüküm no: 46<br>Orijinal metin no: [7b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Hasan Ağa b. Abdullah’ın hem ümm-i veledi hem de nikâhlı eşi olduğunu iddia eden Naime bt. Abdullah’ın mehir ve miras hissesi talebinden menolunduğu</b><br><br>Dârü’s-satanati’l-aliyye Kostantıniyye el-mahmiyyede İlmî Bey mahallesinde bundan akdem sâkin iken müteveffâ olan Hasan Ağa b. Abdullah nâm kimesnenin verâseti Rahime bt. Abdullah nâm ümmü’l-veledinden mütevellid olan Mehmed nâm sulbî sagīr oğluna ve Âişe nâm sulbiye sagīre kızına ve Nâime bt. Abdullah nâm ümmü’l-veledinden müvellede Fâtıma nâm sulbiye kızına münhasıra olup ba‘dehû mezbûre Fâtıma dahi müteveffât olup verâseti vâlidesi mezkûre Nâime’ye ve li-eb karındaşı mersûm Mehmed’e ve kız karındaşı merkūme Âişe’ye münhasıra olup ve sagīrân-ı mezbûrânın tesviye-i umûrları için vâlideleri merkūme Rahime vasiyy-i şer‘îleri olduğu muvakki‘-i sadr-ı kitâb olan hâkim-i fezâil-nisâb <<vech-i âtî üzere>> -dâme ve tâbe mede’d-dühûri ve’l-ahkāb- hazretleri huzûrunda şer‘an sâbit oldukdan sonra mezbûre Nâime tarafından vech-i âtî üzere da‘vâ ve husûmete vekîl olup vekâleti nehc-i şer‘î üzere alâ-vechi’l-hasm sâbite olan <<Ali Çelebi b. Hızır>> Hüseyin Beşe b. Abdullah nâm râcil Dîvân-ı âlî -dâme mahfûfen bi’l-ma‘âlî- de merkūme Rahime tarafından husûs-ı âti’l-beyâna vekîl olup vekâleti kezâlik nehc-i şer‘î üzere alâ-vechi’l-hasm sâbite olan Ali Çelebi b. Hızır nâm kimesneyi ihzâr ve üzerine takrîr-i da‘vâ edip müvekkilem merkūme Nâime’yi müteveffâ-yı mesfûr Hasan Ağa hâl-i hayâtında mülkünde olduğu hâlde i‘tâk ve tahrîr edip ba‘dehû fıddî râyic fi’l-vakt dört bin akçe mehr-i müeccel üzerine tezevvüc edip vefâtına değin taht-ı nikâhında olduğunu bundan akdem hâkimü’ş-şer‘ huzûrunda vekâletim hasebiyle mezbûre Rahime’nin vekîl-i sâbıkı Nasrullah Çavuş muvâcehesinde nehc-i şer‘î üzere isbât edip yedime hüccet-i şer‘iyye almış idim; hâlâ ber-mûceb-i hüccet-i şer‘iyye müvekkilem mezbûre Nâime’nin mehr-i mezkûrunu ve sümün hisse-i mevrûsesini vasiyy-i merkūme yedinde mahfûza olan muhallefâtdan bi’l-vekâle taleb ederim dedikde gıbbe’s-suâl merkūm Ali Çelebi cevâb verip bundan akdem müteveffâ-yı mesfûrun vefâtı akībinde kassâm muhallefâtını kısmet için tahrîr eylediği meclisde mezbûre Nâime lede’l-ihzâr ve’l-istifsâr ben müteveffâ-yı merkūmun ümmü’l-veledi ve mevtine değin memlûkesi olup hâlâ vefâtı ile hürre oldum deyip da‘vâ-yı hürriyeti zımnında müteveffâ-yı mezbûrun vefâtına değin memlûkesi olduğuna i‘tirâf etmişdir, kaziyye-i hürriyeti işbu [minvâl] üzere olduğuna i‘tirâf etmiş olmağla hâlâ müteveffâ-yı merkūmun hâl-i hayâtında mu‘takası ve menkûhası olması ve onun üzerine müteferri‘ olan mehir ve mîrâsa müstahıkka olması da‘vâsında mütenâkıza olup mesmû‘a değil iken tenâkuz-ı mezkûru ihbâr ve iş‘âr olunmamağla hâkimü’ş-şer‘e da‘vâ-yı mersûmeyi istimâ‘ etdirmişdir, el-hâletü hâzihî mezbûre Nâime tenâkuz-ı mezkûru için mehir ve hisseye müstahıkka olmayıp vech-i mezkûr üzere da‘vâsı mesmû‘a olmadığına ve hâkim da‘vâ-yı mezbûreyi istimâ‘ edip beyyinesini kabûl etse tenâkuz-ı mezkûr sâbit olunmak [olucak] mehir ve hisse almağa kādire olmadığına yedinde fetvâ-yı sahîha-i şerîfe vardır deyü da‘vâ-yı def‘ edip vekîl-i mezbûr Hüseyin Beşe istintâk olundukda def‘-i mezkûru münkir olucak vekîl-i mezkûr Ali Çelebi’den da‘vâ-yı mezkûresini mübeyyine beyyine taleb olundukda udûl-i Müslimînden Sultan Câmi‘i İmâmı olan Kemal Halîfe b. ( ) ve İlmî Bey mahallesi imâmı olan Atâullah Halîfe b. Yusuf ve Dergâh-ı ma‘delet-penâh müteferrikalarından Sefer Ağa b. Abdullah ve Mehmed Bey b. Abdullah el-Bevvâb li-ecli’ş-şehâde hâzırûn olup gıbbe’l-istişhâd fi’l-vâki‘ müteveffâ-yı mesfûrun vefâtı akībinde terekesini kassâm kısmet için tahrîr eylediği meclisde [merkūme] Nâime lede’l-ihzâr ve’s-suâl ben müteveffâ-yı mesfûrun ümmü’l-veledi ve vefâtına değin memlûkesi olup hâlâ mevti ile hürre oldum deyü hürriyet-i hâdise da‘vâsın edip ve da‘vâ-yı mezkûresi zımnında vech-i mübeyyen üzere mevlâ-yı mezbûrunun vefâtına değin memlûkesi olduğuna i‘tirâf etmişdir, bu husûsa şâhidleriz, şehâdet dahi ederiz deyü edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olup mezkûre Nâ‘ime’nin hâlâ vekîli merkūm Hüseyin Beşe <<ile>> vesâtatı ile vech-i muharrer üzere etdiği hürriyet-i sâbıka ve akd-i nikâh da‘vâsında tenâkuzu zâhir ve müte‘ayyin olmağın mersûme Nâime da‘vâ-yı mezkûresinden ve üzerine mütteferri‘ olan mehir ve hisse da‘vâsından men‘ ve def‘ olunup vâki‘-i hâl gıbbe’t-taleb ve’s-suâl ketb ve tahrîr olundu.<br><br>Hurrire fî-evâhiri Cumâdelâhire li-seneti selâse ve selâsîn ve elf.<br><br>Şuhûdü’l-hâl: İftihârü’l-emâcid Mehmed Ağa Kethüdâ-yı Yeniçeriyân, Mehmed Ağa b. Abdullah Şorbacı, Yunus Çavuş b. Abdullah, Mustafa Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=39337"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39339"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o430"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>