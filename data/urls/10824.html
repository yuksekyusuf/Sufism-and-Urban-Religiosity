﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 276<br>Hüküm no: 281<br>Orijinal metin no: [40b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Es-Seyyid Ömer mahallesinden Ahmed Beşe’nin Ayşe bt. Abdullah’tan satın aldığı evin yanması üzerine yeniden yaptırdığı eve ait hüccetin kendisine verilmesini istemesi</b><br><br>İstihbâr-ı menzil<br><br>Mahmiye-i İslâmbol’da es-Seyyid Ömer mahallesinde sâkin işbu bâ‘isü’l-vesîka Ahmed Beşe b. Mehmed nâm kimesne meclis-i şer‘-i şerîf-i enverde takrîr-i kelâm ve bast-ı merâm edip mahalle-i mezbûrede vâki‘ bir tarafdan Ali Çavuş menzili arsası ve bir tarafdan Habib Beşe menzili arsası ve iki tarafdan tarîk-i âm ile mahdûd terbî‘an yüz elli zirâ‘ arsa üzerinde mevcûd ma‘lûmü’l-müştemilât bir bâb mülk menzil bin yüz altmış yedi senesi gāibe ani’l-meclis Zenciye Âişe bt. Abdullah nâm hatundan iki yüz otuz guruş semen-i medfû‘ ve makbûza müşterâ bâ-hüccet-i şer‘iye yedimde mülk ve hakkım iken menzil-i mezkûr ile yedimde olan mülknâme hüccetim bundan akdem vâki‘ olan harîk-i kebîr’de muhterik olup arsa sırfa kalmağla arsa-i mezkûre üzerine müceddeden fevkānî bir bâb oda ve bir sofa ve kenîf ihdâs edip lâkin menzil-i mezkûr ber-vech-i muharrer mülk-i müşterâm olduğunu müş‘ir yedimde hüccetim olmamağla takrîrim vukūf-ı tammı olan bî-garaz Müslimînden suâl ve istihbâr ve haberleri zabt u tahrîr ve kıbel-i şer‘den hüccet olunup yedime i‘tâ olunmak matlûbumdur dedikde fi’l-hakīka menzil-i mahdûd-ı mezkûr mukırr-ı mezbûr Ahmed Beşe’nin târih-i mezbûrda gāibe mezbûre Zenciye Âişe Hatun’dan semen-i merkūm-ı medfû‘ ve makbûza müşterâ bâ-hüccet-i şer‘iye yedinde mülkü olduğunu mahalle-i mezbûre ahâlisinden es-Seyyid Mehmed Efendi b. es-Seyyid Mehmed ve Ahmed Beşe b. Cafer nâm kimesneler meclis-i şer‘de alâ-tarîki’ş-şehâde haber vermeleriyle vâki‘ü’l-hâl hıfzen li’l-makāl bi’t-taleb.<br><br>Fî 14 Ra sene 1197<br><br>Şühûdü’l-hâl: Es-Seyyid Mehmed Efendi b. es-Seyyid Mehmed, Ahmed Beşe b. Cafer, Molla Ali b. Halil, Salih b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10823"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10825"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>