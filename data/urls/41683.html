﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 210<br>Hüküm no: 153<br>Orijinal metin no: [45a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil b. Hüseyin’in gasp davasını ispat edememesi</b><br><br>Mahmiye-i İstanbul’da Küçük Karaman kurbünde vâki‘ handa müsâfiren sâkin Halil b. Hüseyin nâm kimesne mahmiye-i mezbûrede meclis-i şer‘-i enverde bâ‘iseyi’l-vesîka Ali b. Mustafa ve İbrahim [b.] Mustafa nâm kimesneler mahzarlarında üzerlerine da‘vâ ve takrîr-i kelâm edip târîh-i kitâbdan on gün mukaddem Edirne’den gelir iken Büyükçekmece kurbünde mezbûrân Ali ve İbrahim üzerime hücûm, bi-gayrı hakkın kırk buçuk guruş ile beş guruş kıymetli bir tüfengimi ahz u kabz eylediler, suâl olunup alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûrdan vech-i meşrûh üzere müdde‘âsını mübeyyine beyyine taleb olundukda ityân-ı beyyineden izhâr-ı acz edip istihlâf etmeğin fi’l-hakīka müdde‘î-i mezbûr Halil’in üzerine hücûm edip kırk dört buçuk guruşuyla bir tüfengini ahz u kabz etmediklerine mezbûrân Ali ve İbrahim’den her birine yemîn teklîf olundukda onlar dahi alâ-vefkı’l-mesûl yemîn billâhi’l-aliyyi’l-a‘lâ etmeğin mûcebince bî-vech mu‘ârazadan men‘ birle mâ-vaka‘a bi’t-taleb ketb ü imlâ olundu.<br><br>Fi’l-yevmi’s-sânî min-şehri Rebî‘i’l-evvel li-sene sitte aşere ve mi’e ve elf.<br><br>Şuhûdü’l-hâl: Ahmed Bey b. Süleyman, Veli Çelebi b. Ahmed, Ahmed Çelebi b. Şaban, Mustafa Çelebi b. Ahmed, el-Hâc Ali b. Ahmed, Mustafa Bey b. Süleyman, el-Hâc Ahmed b. Mehmed, el-Hâc Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=41682"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41684"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>