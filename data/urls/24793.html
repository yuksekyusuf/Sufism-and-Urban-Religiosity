﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 449<br>Hüküm no: 688<br>Orijinal metin no: [81b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Murad Paşa’yı Atik Vakfı’ndan kahvehânenin Yusuf b. Abdullah’a kiralandığı</b><br><br>Mahmiye-i İstanbul’da Murad Paşa mahallesi sâkinlerinden Mehmed b. Mehmed nâm kimesne meclis-i şer‘de, işbu râfi‘ü’l-kitâb Yusuf b. Abdullah mahzarında ikrâr ve i‘tirâf edip, mahalle-i mezbûrede merkūm Murad Paşa-yı atîk vakfından vâkıf-ı mezbûr hamamı kurbunda vâki‘, üç tarafı yine vakf-ı mezbûr ve bir tarafı tarîk-i âm ile mahdûd olan bir bâb kahvehâne icâre-i mu‘accele ve ayda otuz akçe ücret-i müeccele ile tasarrufumda idi. Hâlâ zikr olunan kahvehâneyi târih-i kitâbdan üç sene tamamına varınca yevmî yirmi beş akçe ücret-i mu‘accele ve ma‘rifet-i mütevellî-i vakf-ı mezbûr ile merkūm Yusuf’a îcâr etdim, ol dahi minvâl-i meşrûh üzre istîcâr ve kabûl etti. Ba‘de’l-yevm mâ[h] be mâh ücret-i mezbûreden bir akçesin cânib-i vakf-ı mezbûre, mâ‘adâsın bana edâ edip, müddet-i tamamına varınca mutasarrıf olsun dedikde, gıbbe’t-tasdîk mâ vaka‘a bi’t-taleb ketb olundu. Hurrire fi’l-yevmi’l-ışrîn min şehri Ramazâni’l-mübârek li sene seb‘a ve ışrîn ve elf.<br><br><br>Şuhûdü’l-hâl: Ömer Bey b. Abdullah el-Bevvâb, Eyüb b. Mehmed, Ali b. Abdullah, Mehmed b. Eyüb.</p>          <br><a title="Önceki sayfa" style="text-decoration:none" href="./ayrmetin.php?idno=24792"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24794"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b449"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>