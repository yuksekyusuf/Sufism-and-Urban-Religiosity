﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 286<br>Hüküm no: 304<br>Orijinal metin no: [43b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vahide bt. Abdullah’ın menzilinin yarı hissesini kocası Abdullah b. Abdülkerim’e sattığı</b><br><br>Mahrûse-i Galata a‘mâlinden kasaba-i Tophane’de Cihangir mahallesinde sâkine olup zâtı Ahmed Çelebi b. el-Hâc İbrahim ve Edhem Çelebi b. Abdullah ta‘rîfleriyle mu‘arrefe olan Vahide bt. Abdullah nâm hâtun meclis-i şer‘de zevci işbu râfi‘u’l-vesîka Abdullah b. Abdülkerîm mahzarında ikrâr ve takrîr-i kelâm edip akd-i âtî sudûruna değin yedimde mülküm olup mahalle-i merkūmede vâki‘ bir tarafdan Osman Çelebi mülkü ve bir tarafdan Molla Mahmud mülkü ve bir tarafdan tarîk-i hâs ile mahdûd fevkānî iki bâb oda ve bir sofa ve tahtânî bir bâb oda ve ahur ve kenîf ve bi’r-i mâ ve eşcâr-ı müsmire ve gayr-i müsmireli bahçeyi müştemil mülk menzilimin nısf-ı şâyi‘ini cemî‘ tevâbi‘ ve levâhıkı ve kâffe-i menâfi‘ ve merâfıkıyla tarafeynden îcâb ve kabûlü hâvî bey‘-i bâtt-ı sahîh-i şer‘î ile zevcim merkūm Abdullah’a yüz yirmi guruşa bey‘ u temlîk eylediğimde ol dahi ber-minvâl-i muharrer iştirâ [44a] ve tesellüm ve kabûl eyledikden sonra semeni olan mablağ-ı mezbûra müte‘allika âmme-i da‘vâdan zevcim mezbûr Abdullah’ın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim fîmâ ba‘d menzil-i mahdûd-ı mezbûrun nısf-ı şâyi‘i benim ve nısf-ı şâyi‘-ı âharı zevcim mezbûr Abdullah’ın mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ aşer min-Zilhicceti’ş-şerîfe sene 1137.<br><br>Şuhûdü’l-hâl: Abdurrahman Çelebi b. Hüseyin, İbrahim Çelebi b. Abdullah, Mehmed Çelebi b. Mahmud, Ahmed Efendi b. Süleyman, Süleyman Efendi b. Osman, İbrahim Çelebi b. Mustafa huddâm, Mustafa b. Ahmed huddâm. </p>          <br><a title="Önceki sayfa" style="text-decoration:none" href="./ayrmetin.php?idno=22042"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22044"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b286"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o438"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>