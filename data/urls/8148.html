﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 244<br>Hüküm no: 337<br>Orijinal metin no: [44b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun’un eşya bedelinden alacak talebiyle Fesçi Hüseyin’e açtığı davada sulh olduğu</b><br><br>Eşyâ kıymetinden 250 [150] guruş hüküm<br><br>Ma‘rûz<br><br>İstanbul’da Horhor kurbünde Sofular mahallesinde sâkine mu‘arrefetü’z-zât Emine bt. Mustafa nâm hatun İstanbul Bâb Mahkemesi’nde meclis-i şer‘-i münîrde Fesçi Hüseyin b. Ali nâm kimesne muvâcehesinde ben işbu târîh-i i‘lâmdan beş ay mukaddem merkūm Hüseyin’in yedine li-ecli’l-hıfz mâlımdan îdâ‘ ve teslîm eylediğim mecmû‘u iki yüz elli guruş kıymetli yedi sahan ma‘a kapak ve iki ihrâm ve altı tabak ve bir tenceremi bi-gayri hakkın fuzûlî âhara bey‘le istihlâk etmekle kıymet-i mezkûresi olan iki yüz elli guruşu merkūm Hüseyin’den tazmîn taleb ederim deyü tasaddî eylediğim da‘vâmdan bâ-tavassut-ı [muslihîn] mezbûr Hüseyin ile <<bi’l-muvâcehe>> bi’t-tav‘ ve’r-rızâ yüz elli guruş üzerine ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve iskāt eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr iki yüz elli guruşun müdde‘iyye-i mezbûre Emine Hatun’a edâ ve teslîmiyle mezbûr Hüseyin ilzâm olunduğu mübâşirleri Bâb-ı Seraskerî kavaslarından el-Hâc Mehmed Kavas kulları yediyle huzûr-ı [âlîlerine i‘lâm olundu]<br><br>Fî 5 Zilhicce sene 1255</p>          <br><a title="Önceki sayfa" style="text-decoration:none" href="./ayrmetin.php?idno=8147"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8149"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>