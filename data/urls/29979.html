﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 86<br>Hüküm no: 44<br>Orijinal metin no: [16b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Ali’nin Mustafa Efendi’de olan alacağı hususunda vârisleri ile elli kuruş üzerine sulh olduğu</b><br><br>Medîne-i Üsküdar’da Kolluk karşısında el-Hâc Mustafa Fırını demekle ma‘rûf ekmekçi fırını ustası Ali b. el-Hâc Mehmed nâm kimesne meclis-i şer‘-i şerîf-i enverde bundan akdem vefât eden müderrisîn-i kirâmdan Dülbendcizâde el-Hâc Mustafa Efendi b. el-Hâc Mehmed’in verese-i münhasırası işbu bâ‘iseyi’l-kitâb zevce-i menkûha-i metrûkesi mu‘arrefetü’z-zât Hadîce bt. Abdullah ile usûbet-i nesebiye cihetinden ammizâdesi İbrahim b. İsmail’in oğlu ve tarafından vech-i âtî üzere vekîl-i şer‘îsi olan Hâfız Molla İsmail nâm kimesne mahzarında ikrâr-ı tâm ve takrîr-i kelâm edip sâlifü’z-zikr ekmekçi fırını müteveffâ-yı merkūm el-Hâc Mustafa Efendi’nin hayatında tasarrufunda ve ben derûnunda müste’cir iken fırın-ı mezkûrun iktizâ eden ta‘mîrâtına müteveffâ-yı merkūmun bi-şarti’r-rücû‘ emriyle hayatında mâlımdan iki yüz yetmiş altı guruş harc u sarf edip ba‘dehû masrûf-ı mezkûrumu kable’l-ahz ve’l-istifâ merkūm el-Hâc Mustafa Efendi fevt olup tereke-i vâfiyesine hasran vârisleri olan zevcesi mezbûre Hadîce Hatun ile ammizâdesi müvekkil-i mezbûr İbrahim Ağa bi’l-verâse vâzı‘eyi’l-yed olmalarıyla masrûf-ı mezkûrumu bu esnâda mezbûrândan taleb ve da‘vâ eylediğimde onlar dahi inkâr edip bu vechile beynimizde münâza‘ât-ı kesîre cereyân etmişidi el-hâletü hâzihî beynimize muslihûn tavassutuyla zevce-i mezbûre Hadîce Hatun ve müvekkil-i mezbûr İbrahim Ağa ile elli guruş üzerine sulh olup bedel-i sulh-ı mezkûr elli guruşu tereke-i müteveffâ-yı mezbûrdan veresesi zevce-i mezbûre Hadîce Hatun ile müvekkil-i mezbûr İbrahim Ağa yedlerinden tamamen ahz u kabz edip mâ‘adâsına ve bi’l-cümle husûs-ı mezkûra müte‘allika amme-i de‘âvî ve kâffe-i mutâlebâtdan zevce-i mezbûre Hadîce Hatun ile müvekkil-i mezbûr İbrahim Ağa ve oğlu vekîl-i mezbûr Molla İsmail’den herbirinin zimmetlerini ibrâ-i âmm-ı kātı‘u’n-nizâ‘la ibrâ ve ıskāt eylediğimde onlar dahi ibrâyı kabûl eylediler dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 29 Safer sene 1184.<br><br>Şuhûdu’l-hâl: Ekmekciler Kethudâsı Ali Ağa, Salıcı Molla Osman, Yiğitbaşı Molla Osman, Kanlıfırın Ustası Ahmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=29978"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29980"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>