﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 366<br>Hüküm no: 428<br>Orijinal metin no: [182-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe ve Hatice’nin Fatıma aleyhindeki menzil kirası ve satış davalarının ispat için tehir olunması</b><br><br>Ma‘rûz,<br><br>Nezâret-i dâ‘îlerinde olan evkāfdan Kara Davud Paşa Vakfı’ndan Aksaray’da Horhor kurbünde vâki‘ ma‘lûmü’l-hudûd menzil arzuhâlde mezkûre Fâtıma bt. Abdullah üzerinde iken yetmiş senesinde Rukıye ve kızı Emetullah’a bâ-re’y-i mütevellî ferâgat etdikden sonra mezbûre Emetullah fevt oldukda hissesi anası mezbûre Rukıye’ye geçip ba‘dehû mezbûre Rukıye dahi fevt olmağla kızları sâhibetey-i arzuhâl Âişe ve Hadîce’ye intikāl etmekle mezbûretân Âişe ve Hadîce taraflarından vech-i âtî üzere da‘vâya vekîl-i müseccelleri İbrahim dâ‘îhânede meclis-i şer‘-i hatîrde zâtı mu‘arrefe mezbûre Fâtıma ile vakf-ı mezbûr mütevellîsi hâzır olduğu hâlde terâfu‘larında menzil-i mezkûru târîh-i mezkûrda mezbûre Fâtıma müteveffât-ı ûlâ Emetullah ve Rukıye’ye yedi yüz guruş bedel-i makbûz mukābelesinde ferâğ-ı kat‘î ile ferâğ ve ba‘de’t-tahliye her şehr dörder guruş icâre ile kabûl ve icâre-i mezkûreden işbu Cumâdelûlâ gurresine gelince bir senelik kırk sekiz guruş zimmetinde müctemi‘ olmağla bi’l-vekâlet taleb ederim deyü da‘vâ ve mezbûre Fâtıma cevâbında benim mezbûre Emetullah ile anası mezbûre Rukıye’ye iki yüz guruş karzdan deynim olmağla menzil-i mezkûru mukābelesinde ferâğ bi’l-vefâ tarîkiyle ferâğ etmiş idim deyüp ziyâde beş yüz guruş kabzı ile akd-i icâre-i mezkûreyi inkâr ve ferâğ-ı mezkûrun ber-vech-i muharrer vefâen olduğu lede’t-tezkiye udûlden oldukları ihbâr olunan mahâlle-i mezbûrede sâkin Kaşıkçı el-Hâc Halil b. Ali ve Yenikapı’da manav İsmail b. Mahmud nâm kimesneler şehâdetleriyle isbât etmeğin vekîl-i mezbûr, mezbûre Fâtıma’nın ziyâde beş yüz guruş kabz ile menzil-i mezkûru ba‘de’t-tahliye her şehr dörder guruş icâre ile isticârına beyyineye havâle olunduğu bi’l-iltimâs huzûr-ı âlîlerine i‘lâm olundu.<br><br>Fî 11 Ca sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29718"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29720"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b366"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>