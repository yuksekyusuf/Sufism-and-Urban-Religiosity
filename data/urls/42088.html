﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 531<br>Hüküm no: 558<br>Orijinal metin no: [138b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Hezargrad muvakkiti Yakub Efendi’nin Rumeli Kazaskeri muhzırlarından Sandıkçı Hasan Çelebi’ye vermiş olduğu borcun tahsil edilmesi</b><br><br>Mahrûse-i Edirne ahâlîsinden ve Rumeli kazâsından olup Hezargrad muvakkiti iken bundan akdem fevt olan Yakub Efendi b. Mustafa’nın verâseti zevce-i menkûha-i metrûkesi el-Hacce Âişe Hatun bt. el-Hâc Yusuf ile sulbî kebîr oğlu Yahya Efendi’ye münhasıra ve mesele-i mirâsı dört sehmden olup sihâm-ı mezbûrenin bir sehmi mezbûre el-Hacce Âişe Hatun’a ve üç sehmi mezbûr Yahya Efendi’ye isâbeti tahakkukundan sonra mezbûr Yahya Efendi tarafından meblağ-ı âti’l-beyandan hisse-i ırsiyelerini ahz u kabzına ve kendüye îsâle ve ahz u kabz ve îsâle mutavakkıf olduğu umûrun küllîsine vekîl olduğu Hüseyin Bey b. Abdullah ve Ahmed Bey b. Mehmed şehâdetleriyle şer‘an sâbit olan Halil Ağa b. el-Hâc Arslan mahmiye-i İstanbul’da meclis-i şer‘de ve Rumeli Kādıaskeri muhzırlarından Sandıkcı Hasan Çelebi b. Şaban mahzarında bi’l-vekâle ikrâr-ı tam ve takrîr-i kelâm edip müteveffâ-yı mezbûr Yakub Efendi’ye hayâtında Herazgrad kazâsı tevcîh oldukda mu‘tâd-ı kadîm üzere kazâ-i mezbûrun müjdesi için mezbûr Hasan Çelebi’ye yüz guruş bey‘ ve teslîm etdikden sonra mezbûr Yakub Efendi fevt olup kazâ-i mezbûrûn zabtı müyesser olmamağla mezbûr Hasan Çelebi makbûzu olup hâlâ a‘yânı yedinde mevcûd olan meblağ-ı mezbûr yüz guruşdan müvekkil-i mezbûr Yahya Efendi’nin seksen yedi buçuk guruş hisse-i ırsiyesi mukābelesinde bana iki aded kem ayar on sekiz aded eşrefî altını ve kırk iki buçukluk tuğrâlı altın def‘ ve teslîm edip ben dahi yedinden ahz u kabz eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu. Fî 6 min-Şa‘bâni’l-mu‘azzam sene 1116.<br><br>[139a] Şuhûdü’l-hâl: Ali Efendi b. Ahmed, el-Hâc Mehmed Efendi b. Ahmed, İsmail Efendi el-kādı, Ömer Efendi el-kādı, Veli Efendi el-kādı, Mehmed Efendi el-kādı, Mustafa Efendi el-kādı, İbrahim b. Himmet.</p>          <br><a title="Önceki sayfa" style="text-decoration:none" href="./ayrmetin.php?idno=42087"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42089"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b531"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>