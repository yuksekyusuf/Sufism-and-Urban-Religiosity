﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 416<br>Hüküm no: 236<br>Orijinal metin no: [81a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kıtlık nedeniyle kişi başına günlük iki ekmek verilmesi</b><br><br>İstanbul kādısı fazîletli efendi<br><br>Bazı ârızâdan dolayı mukaddemâ Âsitâne-i devlet-âşiyânede zahîre husûsuna derkâr olan fıkdân sebebiyle husûl-i âsâyişe kadar muvakkaten Dersa‘âdet ve bilâd-ı selâsede mutavattın ibâdullâha mahalle be-mahalle ma‘rifet-i şer‘le defter olunarak nüfûs i‘tibârıyla her bir nüfûsa mahalle imâmları ma‘rifetleriyle birer nân-ı azîz tevzî‘ olunmak üzere râbıta verilmiş ve şimdiye kadar bu usûl icrâ olunagelmiş ve bu sûreti ihtiyârdan maksûd mücerred fıkdân-ı zehâirden îcâb etmiş umûr-ı zarûriyeden ise de hamden lillâhi te‘âlâ sâye-i hümâ-vâye-i hazret-i şehinşâhîde gün be-gün zehâire vüs‘at gelmekde olduğuna ve zîr-i cenâh-ı merhamet-iktinâh-ı cenâb-ı hilâfet-penâhîde mustazıl olan ibâdullâhın istihsâl-i refâh ve âsâyişleri murâd-ı hayriyet-i‘tiyâd-ı hazret-i cihânbânîden idüğüne mebnî mücerred cânib-i şevket-meâb-ı hazret-i mülûkâneye de‘avât-ı hayriye isticlâbı zımnında işbu Pazarertesi gününden bed’ ile her bir nüfûsa ikişer nân-ı azîz verilmesi ve şimdiye kadar nân-ı azîz mezkûr mahalle imâmları ma‘rifetiyle tevzî‘ olunmakda ise de bu keyfiyet bir nev‘ ibâdullâha cevr u ezâyı mûcib olmakda idüğü dahi rivâyet olunmakda idüğünden yevm-i mezkûrdan bed’ olunmak üzere bi’l-cümle mahallât imâmları yedlerinde olan nân-ı azîz defterini nân-ı azîz aldıkları fırının destgâhlarına teslîm eylemesi husûsuna irâde-i seniyye ta‘alluk etmiş ve keyfiyeti lâzım gelenlere buyruldular tahrîriyle tenbîh olunmuş olmağla siz dahi bi’l-cümle mahallât imâmlarını celb-birle yevm-i mezkûrdan bed’ ile beher nüfûsa ikişer nân-ı azîz verileceğini mahallesi ahâlîlerine ifâde ve tefhîm eylemek üzere tenbîhe ve yedlerinde olan defteri nân-ı azîz aldıkları fırının destgâhlarına i‘tâ ve her bir mahallenin bekçisi ve yâhud imâmı fakat bir def‘a nân-ı azîz aldıkları fırının destgâhlarıyla berâber gezip ve her bir hâneye kaçar nân verilegelmiş ya‘ni farazâ on nân verilen falan adamın hânesi budur ve falanın şudur diyerek irâe eylemelerini dahi eimme-i mahallâta güzelce tefhîme mübâderet ve milel-i selâsenin dahi ehl-i İslâm mahalleleri hakkında icrâ olunan usûle tatbîkan her birine nüfûs i‘tibârıyla ikişer nân-ı azîz verileceğini ve bunların mahallelerinin defterleri kimde ise nân defterlerinin kezâlik nân aldıkları fırının destgâhlarına verilmesini dahi lâzım gelenlere tenbîhe ve’l-hâsıl açıkda hiç birisi bırakılmayarak ve îcâbına göre zahîre nâzırı ağa ve sâir erbâb-ı vukūf ile müzâkere ederek hüsn-i icrâsına dikkat ve sarf-ı makderet eyleyesin deyü<br><br>Fî 8 L sene [12]45</p>          <br><a title="Önceki sayfa" style="text-decoration:none" href="./ayrmetin.php?idno=34142"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34144"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b416"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o480"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>