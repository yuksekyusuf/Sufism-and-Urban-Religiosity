﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 94<br>Hüküm no: 35<br>Orijinal metin no: [7b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çavuş Ağa b. Ramazan’ın Ak Şemseddin Mahallesi’ndeki arsasını Abdülaziz Efendi b. Mustafa Efendi’ye sattığı</b><br><br>Mahmiye-i İstanbul’da Akşemseddin Mahallesi ahâlîsinden Ahmed Çavuş Ağa b. Ramazan nâm kimesne kendi nefsinden asîl ve zevce-i menkûhası Rukiye bt. el-Hâc Receb b. Abdullah nâm hatun tarafından bey‘-i âti’z-zikre vekîl olduğu İbrahim b. Ahmed ve Ebûbekir b. Abdullah nâm kimesneler şehâdetleriyle sâbit olmağla vekâleti meclis-i şer‘-i hatîr-i lâzımü’t-tevkīrde eşrâf-ı kuzâtdan bâ‘isü hâze’l-kitâb umdetü kuzâti’l-İslâm zübdetü vülâti’l-enâm Abdülaziz Efendi b. Mustafa Efendi mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin zevcem müvekkile-i mezbûre ile ale’l-iştirâki’s-seviyy yedimizde mülk ve hakkımız olup mahalle-i mezbûrede vâki‘ bir tarafdan Râbia nâm hatun menzili ve bir tarafdan Sandalcı Ahmed menzili ve bir tarafdan ba‘zan mahalle-i mezbûre müezzinine meşrût vakıf menzil ve ba‘zan Osman Odabaşı menzili ve tarîk-i âm ile mahdûd ve enkāz-ı mevcûde ve harâb taş duvar ve müşterek su kuyusunu müştemil mülk menzil arsamızı tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile mûmâ-ileyh Abdülaziz Efendi’ye üç yüz guruşa bi’l-asâle ve bi’l-vekâle bey‘ ve temlîk eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr üç yüz guruşu mûmâ-ileyh Abdülaziz Efendi yedinden bi’l-asâle ve bi’l-vekâle tamamen ahz u kabzeyledim. Fîmâ-ba‘d arsa-yı mahdûde-i mezbûre mûmâ-ileyh Abdülaziz Efendi’nin mülk-i müşterâsı olup bizim kat‘â alâka ve medhalimiz kalmamışdır. Keyfemâ-yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 26 Safer sene [1]143.<br><br>Şuhûdü’l-hâl: El-hâc Mehmed Efendi b. Mustafa, çukadâr el-Hâc İbrahim tâbi‘-i Mirzazâde Efendi, Süleyman Beşe tâbi‘-i mûmâ-ileyh, Ebûbekir b. Abdullah, Nuridede imâmı Mehmed Efendi, Molla Gürânî imâmı el-Hâc İsmail Efendi, İbrahim b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=4958"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4960"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o756"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>