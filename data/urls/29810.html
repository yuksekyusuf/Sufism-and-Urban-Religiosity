﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 427<br>Hüküm no: 519<br>Orijinal metin no: [219-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukıye Hatun’un, Sabiha Hatun aleyhindeki menzil ve arsa davasından vazgeçmesi</b><br><br>Keşf der-kurb-ı hazret-i Eyüb<br><br>Ma‘rûz,<br><br>Sâdır olan fermân-ı âlîlerine imtisâlen savb-ı şer‘-i şerîf-i enverden irsâl olunan keşif nâibimiz müderrisîn-i kirâmdan es-Seyyid Halil Efendi dâ‘îleri ve evkāf müfettişi fazîletlü Ali Efendi dâ‘îleri tarafından mürsel es-Seyyid İbrahim Arif Efendi dâ‘îleri ve Hâssa mi‘mârlarından es-Seyyid İbrahim ve Osman ve Mustafa halîfeler ve sâir ümenâ-yı şer‘le medîne-i Ebâ Eyyûb Ensârî -aleyhi rıdvânü’l-bârî’de- vâki‘ nezâret-i hazret-i Sadr-ı a‘zamî’de âsûde olan evkāfdan Mukābele Süvârî-i esbak el-Hâc Osman Efendi Vakfı’ndan sâhibe-i arzuhâl Rukıye Hatun bt. Abdurrahman tasarrufunda olan menzile varıp huzûr-ı Müslimînde akd-i meclis-i şer‘-i şerîf etdiklerinde mütevellî-i vakıf Mehmed Emin efendi hâzır olduğu hâlde mezbûre Rukıye Hatun’un vekîl-i müsecceli zevci İsmail Çelebi b. Ahmed meclis-i ma‘kūd-ı mezkûrda nezâret-i dâ‘îlerinde olan evkāfdan Mesihpaşa-i atik Vakfı’ndan mârrü’z-zikr menzil ittisâlinde vâki‘ bir bâb menzile mutasarrıfe olan arzuhâlde mezkûre Sabiha Hatun bt. Mustafa ile mütevellî-i vakf-ı mezkûr tarafından câbî-i vakıf Abdullah Efendi b. Mehmed ile terâfu‘larında işbu mu‘âyene olunan menzilim ittisâlinde sundurma binâsıyla hevâ ve nezâretimiz men‘ ve kat‘ ve menzilin sel suyu akageldiği mecrâyı sedd ü bendimizde müşterek olan su kuyusu ittisâline müvekkilem tarafında vâki‘ arsayı gasb [220] ve üzerine duvar binâ ve zikr olunan müşterek kuyuyu dahi isti‘mâlden beni men‘ eyledi deyü tasaddî eylediği da‘vâsından meccânen fâriğ olup zikr olunan husûslara müte‘allıka da‘vâdan mezbûre Sabiha’nın bi’l-vekâle zimmetini ibrâ ve iskāt etdikde ol dahi ibrâsını kabûl ve kat‘-ı nizâ‘ eylediklerini mezbûrân dâ‘îleri mahâllinde tahrîr ve gelip ümenâ ile inhâ eyledikleri bi’l-iltimâs huzûr-ı âlîlerine i‘lâm olundu.<br><br>Fî 24 min-Şevvâl sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29809"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29811"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b427"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>