﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 240<br>Hüküm no: 242<br>Orijinal metin no: [34b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safiye bt. Abdullah’ın istiğlâl yoluyla el-Hâc Ömer Efendi b. Mehmed’den ödünç para aldığı</b><br><br>Mahrûse-i Galata muzâfâtından kasaba-i Fındıklı’da Selime Hâtun mahallesinde sâkine [Zeyneb ve]Safiye bt. Abdullah nâm hâtunlar zâtları ba‘de’t-ta‘rîfi’ş-şer‘î meclis-i şer‘de mahrûse-i mezbûrede Arab Câmi‘-i Şerîfi mahallesi avârızına mevkūfe nükūdun bi’l-fi‘il mütevellîsi olan işbu râfi‘u’l-kitâb el-Hâc Ömer Efendi b. Mehmed nâm kimesne mahzarında her biri ikrâr ve takrîr-i kelâm edip ale’l-iştirâki’s-seviy silk-i mülkümde münselik olup sâbıku’z-zikr Selime Hâtun mahallesinde vâki‘ bir tarafdan el-Hâc Hasan mülkü ve iki tarafdan Abdullah Efendi ve Ali Ağa mülkleri ve bir tarafdan tarîk-i hâs ile mahdûd fevkānî iki bâb oda ve bir sofa ve dehlîz ve tahtânî bir bâb oda ve kenîf ve bahçe ve müşterek bi’r-i mâ ve sokak kapısını müştemil mülk menzilimizi mütevellî-i mezbûr el-Hâc Ömer Efendi’ye bi-tarîki’l-istiğlâl elli guruşa bey‘ u teslîm edip <<ol dahi ber-vech-i muharrer>>yedinde olan mâl-ı vakf-ı mezbûr ile ber-vech-i muharrer iştirâ ve tesellüm eyledikden sonra meblağ-ı mezbûr elli guruşu mâl-i vakf-ı mezbûrdan olmak üzere mütevellî-i mezbûr el-Hâc Ömer Efendi yedinden ahz u kabz eylediğimizden sonra mütevellî-i mezbûr menzil-i mahdûd-ı mezkûru ba‘de’t-tahliyeti’ş-şer‘iyye ve’t-tekābuzü’l-mer‘î târih-i kitâbdan bir sene tamâmına dek yedi buçuk guruşa <<bey‘ u teslîm>> îcâr ve teslîm eyledikde biz dahi ber-vech-i muharrer istîcâr ve kabûl eyledik dediklerinde gıbbe’t-tasdîki’ş-şer‘î mezbûretân Zeyneb ve Safiye meclis-i mezbûrda Bursavi Mehmed Çelebi b. Ahmed mahzarında her biri ikrâr ve takrîr-i kelâm edip ecel-i mezbûr hulûlünde bizim için edâ-i deyn ve fekk-i istiğlâl mümkün olmazsa menzil-i mahdûd-ı mezkûru semen-i misli ile âhara bey‘ ve kabz-ı semene ve semen-i mezbûr ile deyn-i mezkûrumuzu edâya fazla kalırsa bize îsâle ve umûr-ı mezkûra mütevakkıfe olduğu husûsların küllîsine azil ve in‘izâlden masûne vekâlet-i devriye-i şer‘iyye ile mezbûr Mehmed Çelebi’yi tarafımızdan vekîl ve nâib-i menâb nasb ve ta‘yîn eyledik dediklerinde mezbûr Mehmed Çelebi dahi ber-vech-i muharrer vekâlet-i mezbûreyi kabûl ve hıdemât-ı lâzimesini mahallinde ikāmete ta‘ahhüd etmeğin mâ-hüve’l-vâkı‘ bi’l-ibtigā ketb olundu.<br><br>Fî-gurre-i Zilka‘deti’ş-şerîfe sene 1137.<br><br>Şuhûdü’l-hâl: İbrahim Çelebi b. Muharrem, Halil Çelebi b. Mustafa, İbrahim b. Mustafa, Mustafa b. Ahmed, Mehmed b. Ahmed, Ali b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21980"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21982"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o447"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>