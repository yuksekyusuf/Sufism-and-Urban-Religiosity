﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 622<br>Hüküm no: 719<br>Orijinal metin no: [91b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsper v. İstefan’ın alacak hususunda Mahmud Efendi b. Hızır ve oğlu İbrahim Efendi ile 21.500 akçe üzerine sulh olduğu</b><br><br>Sulh, ibrâ.<br><br>Medîne-i Konya’da İç Kal‘a sâkinlerinden İsper v. İstefan nâm zimmî meclis-i şer‘de sâbıkā medîne-i mezkûrede hâkimü’ş-şer‘ olup kendi tarafından asîl ve necl-i mükerremleri İbrahim Efendi tarafından ikrâr-ı âti’z-zikri tasdîka vekîl olan umdetü’l-mevâlü’l-kirâm Mahmud Efendi b. Hızır mahzarında ikrâr ve takrîr-i kelâm edip mukaddemâ mûmâ-ileyh efendi hazretleri hâkim iken babam mezbûr İstefan nâm zimmî hâlik olup benden kısmet nâmına otuz bin akçe kendi ve beş bin akçe gāib ani’l-meclis oğlu İbrahim Efendi aldı deyü da‘vâ ve kendiler aldıkları otuz bin akçeyi muvâcehesinde şuhûd-ı udûl ile isbât edip oğlu merkūm İbrahim Efendi’nin ahz eylediği beş bin akçeyi isbât sadedinde iken beynimize Müslimûn-ı muslihûn tavassut edip meblağayn-i mezbûreyn da‘vâsından mezbûr Mahmud Efendi bi’l-asâle ve bi’l-vekâle benimle yirmi bir bin beş yüz akçe üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûr yirmi bir bin beş yüz akçeyi mûmâ-ileyh Mahmud Efendi yedinden bi’t-tamam ahz u kabz edip meblağayn-i mezbûreyne müte‘allika âmme-i da‘vâdan mûmâ-ileyh Mahmud Efendi’yi ve oğulları İbrahim Efendi’yi ibrâ-i âm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sâdis min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mahmud Çavuş b. Nasuh, el-Hâc Mustafa b. el-Hâc Veli, Mehmed Çavuş b. Osman el-mübâşir, Nasrullah b. Abdurrahman, Osman Bey b. Abdullah, Mehmed Ağa b. Mustafa, Hasan Çelebi b. Ali Bey, Mustafa Eendi el-imâm, Ali Bey b. ( ) el-bevvâb, Mehmed b. ( ) el-Arab, Mustafa b. ( ) çukadâr, Mehmed Çelebi el-müezzin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25605"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25607"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b622"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o974"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>