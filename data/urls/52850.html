﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 160<br>Hüküm no: 248<br>Orijinal metin no: [42b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beykoz sakinelerinden Sâliha bt. Eyüb ile vasî Mustafa’nın vekili Hasan b. Mehmed arasındaki Örümce köyünde bulunan Velioğlu İbrahim Ağa Çiftliği’nin tapu davasında vekilin muarazadan men edildiği</b><br><br>Ma‘rûz,<br><br>Yoros kazâsına tâbi‘ kasaba-i Beykoz sâkinelerinden zâtı vech-i şer‘î üzere mu‘arrefe olan Sâliha bt. el-Hâc Eyüb nâm hatun sahib-i arzuhâl vasî Mustafa tarafından vekâleti sâbit Hasan b. Mehmed ile Dîvân-ı âlîlerinde ma‘kūd meclis-i şer‘de ba‘de’t-terâfu‘ Üsküdar’a havâle olundukta târih-i i‘lâmdan altı sene mukaddem li-ebeveyn kız karındaşım Eyüb fevt oldukta mutasarrıf olduğu Örümce karyesinde Velioğlu İbrahim Ağa Çiftliği demekle ma‘rûf arâzî tapuya müstahak oldukta hakk-ı tapu benim olup târih-i mezbûrda zevcim olup Mehmed Beşe hîleye sâlik ve bana olmak üzere arâzî-i mezbûru fuzûlî kendi üzerine tapu temessüğü alıp işbu hazır bi’l-meclis Sipâhi Mehmed Çavuş b. Haydar’dan temessük alıp iki sene mürûrunda Ada senesi şehîden vefât eyledikte zevce-i âhardan olan sulbî sagīr oğlu Ahmed’e vasî olan mezbûr Mustafa zabt murâd eyledikte tarlalarımızdır deyü iddi‘â eylediğimde ve iki yüz elli guruş tapuya verdiği ve nef‘an li’s-sagīr yüz guruş dahi mezbûr sagīr Ahmed için vasîyy-i mezbûr[a] teslîm eylediğimde vasîyy-i mezbûr dahi sipâhiden temessüğü sana alıvereyim deyü tarlaları bana teslîm ve hâlâ üç buçuk senedir zabt ve tasarruf ve zirâ‘at ve öşr-i resmin işbu sipâhiye beher teslîm ederim deyü iddi‘â eyledikte vasîyy-i mezbûrun vekîl-i mezbûr Hasan müdde‘iyye-i mezbûra üç buçuk seneden beri tarlaları zabt ve zirâ‘at ve öşr-i resmin sahib-i arz[a] edâ eylediklerini ikrâr lâkin senede kırkar guruş ücret ile istîcâr ve kabûl eylemişlerdir deyü def‘le mukābele edecek, def‘-i meşrûhuna mutâbık mübeyyine beyyine taleb olundukta mehl-i şer‘île emhel ve bi’d-defa‘ât imhâl olundukta ityân-ı beyyine etmemekle müdde‘iyye-i mezbûreden müdde‘âsı üzere şâhid taleb oldukta Beykoz kasabası ve Yalı karyesi ahâlîlerinden Abdurrahman Ağa b. Mehmed ve Hüseyin Bey b. Mustafa ve el-Hâc Ali b. İsmail ve sâir mazbûtü’l-esâmî Müslimîn cemm-i gafîr ve cem‘-i kesîr cümlemiz muvâcehesinde vasîyy-i mezbûr iki yüz elli guruş sipâhiye verilen tapu akçesi ve sagīr için yüz guruş cem‘an üç yüz elli guruş vasîyy-i mezbûr[a] teslîm ve rızâlarıyla çiftlik-i mezbûru işbu müdde‘iyeye teslîm ve tapu temessüğünü alıvermek üzere ve bi’d-defa‘ât müdde‘iye işbu Mehmed Çavuş b. Haydar arâzî-i mezbûrun sipâhisi olmağla mürâfa‘a ve tâlib ve da‘vâ ve hâlâ [43a] kendi mülkü olmak üzere üç buçuk senedir zabt ve tasarruf eder deyü tevâtür vech üzere muvâcehesinde edâ-i şehâdet-i şer‘iye edip hakk-ı tapu beş sene ye[dinde] olup zevc-i mezbûr hîle ile aldığı tapu temessüğü altı seneye varıp iddi‘âsına ve arâzî-i mezbûreyi zabta i‘tibâr ile hakk-ı tapu sâkıt <<değil lâkin yedinde sipâhi temessüğü>> olmamağla resm-i tapu ile hakk-ı makbûzu olup vekîl-i mezbûr mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu, bâkī <<bu makūle arâzî-i mîrîye emr-i veliyü’l-emre mevkūf olup ma‘lûm-ı devletleri oldukta kangı tarafa zabtı fermânları olursa ol bâbda>> emr hazret-i veliyü’l-emrindir.<br><br>Fî 23 Muharrem sene 1155<br><br>İ‘lâm-ı mezbûrun tafsîlen hücceti dahi verilmiştir.</p>          <br><a title="Önceki sayfa" style="text-decoration:none" href="./ayrmetin.php?idno=52849"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52851"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o266"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>