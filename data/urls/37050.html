﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 192<br>Hüküm no: 106<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mahmud Reis’in Ahmed Beşe’ye olan borcunun terekesinden ödenmesi</b><br><br>Kezâlik akd-i meclis-i şer‘-i şerîf ettikde fi’l-asl Vilâyet-i Anadolu’da Trabzon sancağında Arhavi? kazâsına tâbi‘ Kini nâm karyeden olup mahrûse-i Galata muzâfâtından kasaba-i Tophane’de Firuz Ağa mahallesinde sâkin iken bundan akdem vefât eden Mahmud Reis b. el-Hâc Ömer’in verâseti zevce-i menkûha-i metrûkesi Âişe Hatun bt. Abdullah’a ve vâlidesi olup karye-i mezbûrede sâkine Âişe Hatun bt. Ömer’e ve li-ebeveyn karındaşı olup kezâlik karye-i mezbûrede sâkin Hüseyin Reis nâm kimesneye münhasıra oldukdan sonra işbu bâ‘isü’l-kitâb Ahmed Beşe meclis-i ma‘kūd-ı mezbûrda müteveffâ-yı mezbûrun zevcesi ve terekesine vâzı‘atü’l-yed olan mezbûre Âişe Hatun bt. Abdullah tarafından husûs-ı âti’l-beyânda husûmet ve redd-i cevâba vekîl olduğu zât-ı mezbûreyi ma‘rifet-i şer‘iyye ile ârifân Mehmed Çelebi b. Mustafa ve Ahmed Beşe b. Abdüllatif şehâdetleriyle mahzar-ı hasm-ı câhidde sâbit ve sübût-ı vekâletine hükmolunan el-Hâc İsmail Ağa b. Ahmed mahzarında üzerine da‘vâ ve takrîr-i kelâm edip müteveffâ-yı mezbûr Mahmud Reis [b.] el-Hâc Ömer zimmetinde cihet-i karz-ı şer‘îden üç yüz yirmi sekiz buçuk guruş hakkım olup hattâ hâl-i kemâl-i sıhhatinde zikr olunan Firuz Ağa mahallesinde sâkin olduğu menzilinde ikrâr ve işhâd dahi edip kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûr Ahmed Beşe’den sıdk-ı makāline beyyine taleb olundukda udûl-ı ahrâr-ı ricâl-i Müslimînden mahalle-i mezkûrda sâkin el-Hâc Osman b. Hasan ve Osman Çelebi b. Abdullah li-ecli’ş-şehâde meclis-i ma‘kūd-ı mezbûra hâzırân olup istişhâd olundukda fi’l-hakīka müteveffâ-yı mezbûr Mahmud Çelebi b. el-Hâc Ömer hâl-i kemâl-i sıhhatinde mârrü’z-zikr sâkin olduğu menzilinde işbu müdde‘î-i mezbûr Ahmed Beşe b. Kaya’ya cihet-i mezkûreden üç yüz yirmi sekiz buçuk guruş deynim vardır deyü huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîf mûcebiyle ba‘de’l-hükm vâki‘ hâli kezâlik inhâ etmeğin mâ-vaka‘a kayd-şüd.<br><br>Fî gurre-i Ramazani’l-mübârek sene 1109<br><br>Şuhûdü’l-hâl: Es-sâbikūn es-sâbikūn es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=37049"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37051"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1213"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>