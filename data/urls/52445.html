﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 140<br>Hüküm no: 135<br>Orijinal metin no: [42b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim’i yaralayarak ölümüne sebep olan Mehmed Emin ve İsmail’in diyet cezası ödemeleri gerektiği</b><br><br>Medîne-i Üsküdar’da Reis mahallesinde sâkin iken bundan akden katîlen fevt olan İbrahim b. İsmail b. Ahmed’in verâseti zevce-i menkûha-i metrûkesi Fâtıma bt. Halil ve sulbiye ve sagīre kızı Havva ve babası mezbûr İsmail ile anası Hadîce bt. Abdullah nâm hatuna münhasıra olduğu şer‘an tahakkukundan sonra zâtları Mehmed b. Ahmed ve Mustafa b. İbrahim nâm kimesneler ta‘rîfleriyle mu‘arrefe mezbûretân Fâtıma ve Hadîce nâm hatunlar asâleten ve sagīre-i mezbûrenin ceddi mezbûr İsmail asâleten ve velâyeten meclis-i şer‘-i şerîf-i enverde [ve] mahfil-i dîn-i münîf-i ezherde medîne-i mezbûrede Aşçıbaşı mahallesi sâkinlerinden Mehmed Emin b. el-Hâc Mustafa ve İsmail b. Eyüb nâm kimesneler mahzarlarında bi’l-asâle ve bi’l-velâye üzerlerine da‘vâ ve takrîr-i kelâm edip târîh-i kitâbdan beş gün mukaddem sülesâ gecesi akşam namazından sonra medîne-i Üsküdar’da Çinili Câmi‘-i şerîf kurbünde köşebaşında tarîk-i âmda işbu mezbûr İsmail sopa ta‘bîr olunur asâ-yı kebîr ile mûrisimiz maktûl-i mezbûr İbrahim b. İsmail b. Ahmed’in başının sağ cânibine amden darb ve kara bere ve mezbûr Mehmed Emin dahi yatağan ta‘bîr olunur âlet-i câriha ile amden tepesine darb ve cerh ve mezbûrân İsmail ve Mehmed Emin’in darb u cerhinden nâşî mûrisimiz mezbûr İbrahim ol anda fevt olmağla mûcib-i <<şer‘î>> şer‘îsi[ni] bi’l-as[âle] ve bi’l-velâye mezbûrân İsmail ve Mehmed Emin’den taleb ederiz suâl olunsun dediklerinde gıbbe’s-suâl ve akībe’l-inkâr müdde‘iyyûn-ı mezbûrûndan müdde‘âlarına mübeyyine beyyine taleb olundukda udûl-ı ahrâr-ı ricâl-i Müslimînden medîne-i mezbûrede Şeyh Selami Efendi mahallesi sâkinlerinden es-Seyyid Ömer Çelebi b. Ahmed ve Solak Sinan mahallesi sâkinlerinden diğer Ömer Beşe b. Mahmud ve Mehmed Paşa mahallesi sâkinlerinden İbrahim Beşe b. Mustafa nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-hakīka katîl-i mezbûr İbrahim b. İsmail b. Ahmed’i târîh-i [merkūmdan] beş gün mukaddem sülesâ gecesi akşam namazından sonra medîne-i Üsküdar’da Çinili Câmi‘-i şerîfi kurbünde köşebaşında tarîk-i âmda işbu mezbûr İsmail sopa ta‘bîr olunur asâ-yı kebîr ile maktûl-i mezbûr İbrahim’in başının sağ cânibine amden darb ve kara bere ve mezbûr Mehmed Emin dahi yatağan ta‘bîr olunur âlet-i câriha ile âmden tepesine darb ve cerh ettiklerinden sonra mezbûrân İsmail ve Mehmed Emin’in darb u cerhinden nâşî mezbûr İbrahim ol anda müteessiren vefât eyledi biz bu husûsa bu vech üzere şâhidleriz şehâdet ederiz deyü her birimiz [her biri] edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle oldukdan sonra mezbûr Mehmed Emin ile mezbûr İsmail üzerlerine diyet lâzım geldiği kütüb-i fetâvâ-i mu‘teberâtda mastûr ve musarrah bulunmağla mûcebince mezbûrân üzerlerine diyet ile ba‘de’l-hükm ve’t-tenbîh mâ hüve’l-vâki‘ bi’t-taleb ketb olundu.<br><br>Fî 26 min-Zilhicce sene 1150<br><br>Şuhûdü’l-hâl: Ali Ağa b. Mahmud, Hüseyin Ağa b. Kâfî Mehmed Efendi, Mehmed Beşe b. Hızır, Feyzullah Beşe b. Mehmed, Hüseyin Beşe [b.] Mehmed, Mehmed Beşe b. Hüseyin diğer Mehmed Beşe b. Ahmed, Veli Beşe b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=52444"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52446"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o296"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>