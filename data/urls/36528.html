﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 94<br>Hüküm no: 76<br>Orijinal metin no: [18b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal kasabasından Avanis'in bağını Danyel'e satması</b><br><br>Medîne-i Üsküdar muzâfâtından Adalar nâhiyesine tâbi‘ Kartal nâm kasaba sâkinler[in]den Avanis v. Yason nâm Ermeni tarafında[n] husûs-ı âti’l-beyânı ikrâr ve bey‘ ve tasdîka vekîl olduğu Balita v. Lertic ve Avadik v. Kirkor nâm zimmîler şehâdetleriyle sâbit ve sübût-ı vekâletine hükm-i şer‘î lâhık olan Gaspar v. Karabet nâm Ermeni meclis-i şer‘-i hatîr-i lâzımü’t-tevkīrde işbu bâ‘isü’s-sifr Danyel v. Vartalamoz nâm zimmî mahzarında bi’l-vekâle ikrâr-ı tâm ve takrîr-i kelâm edip müvekkil-i mesfûrun yedinde silk-i mülkünde münselik olup kasaba-i mezbûre sınırı dâhilinde Rahman toprağında vâki‘ bir tarafı Mustafa nâm kimesne yetîmi bağı ve bir tarafdan Dimo oğulları bağı ve bir tarafdan el-Hâc Mehmed bağı ve bir tarafdan tarîk-i âm ile mahdûd ve mümtâz tahmînen sekiz bin çubuk yerli? bağımı Deli İbrahim münâdî yediyle sûk-ı sultânîde ve mecma‘-ı nâs olan yerlerde on gün mikdârı nidâ ve mezâd ve inkıtâ‘i’r-rağbe semen-i misli olan yüz yirmi guruşa eşcâr-ı müsmire ve gayr-ı müsmireyi müştemil bağı tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile bi-safkatin vâhidetin meblağ-ı mezbûr yüz yirmi guruş[a] müşteri-i mesfûr Danyel zimmîye bey‘ ve teslîm ol dahi ber-vech-i muharrer iştirâ ve tesellüm ve kabz [u] kabûl eyledikden sonra semeni olan meblağ-ı mezbûr yüz yirmi guruşu Danyel yedinden müvekkilim mesfûrdan tamâmen alıp ahz u kabz eyledi, ba‘de’l-yevm zikri sebkat eden bağ-ı mahdûd-ı mezbûrede müvekkilim mesfûrun alâkası ve medhali kalmayıp müşteri-i mesfûrun mülk-i müşterâsı ve hakk-ı sırfıdır, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî min-şehri Ramazani’l-mübârek li-sene ihdâ ve ışrîn ve mi'e ve elf.<br><br>Şuhûdü’l-hâl: Hüseyin Beşe b. Mehmed, Berber İbrahim b. Mehmed, Hasan Beşe b. İsmail sâkin-i Soğanlık, İbrahim b. Receb, Arab el-Hâc Mehmed b. Hasan, Murad b. Abdülkerim, İbrahim b. Halil sâkin-i Yakacık, Alova v. Dini, Yanaki v. Lorika, Balita v. Lernic, Varita v. Kuzi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=36527"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36529"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>