﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 315<br>Hüküm no: 287<br>Orijinal metin no: [41a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Muslı Beşe’nin sattığı cariye bedelinden Mehmed b. Osman’dan yüz otuz beş guruş alacağı olduğu</b><br><br>Esirci tâifesinden işbu sâhibü’l-kitâb Muslı Beşe b. Mehmed mahfil-i kazâda tâife-i mezbûreden Mehmed b. Osman nâm kimesne mahzarında üzerine takrîr-i da‘vâ edip mezbûr Mehmed’e işbu açık kaşlı göğ elâ gözlü orta boylu Rusiyyetü’l-asl Molade câriyemi târih-i kitâbdan yedi gün mukaddem üç (...) değin muhayyer olmak üzere yüz otuz beş kıt‘a riyâlî guruşa bâtten bey‘ ve teslîm edip ol dahi minvâl-i muharrer üzere iştirâ ve kabûl ve tesellüm eylemişidi hâlâ müddet-i hıyâr münkaziye olmuşiken semen-i mezkûru edâda ta‘annüd eder suâl olunup alıverilmesin taleb ederim dedikde gıbbe’s-suâl mezbûr Mehmed cevâbında fi’l-hakīka câriye-i mezkûreyi târih-i kitâbdtan yedi [gün] mukaddem müdde‘î-i mezkûr Muslı Beşe’den muhayyer olmak üzere yüz otuz beş kıt‘a riyâlî guruşa iştirâ ve kabz edip müddet-i hıyâr dahi münkaziye olduğunu ikrâr ve i‘tirâf etmeğin ikrârı mûcebince semen-i mezbûr yüz otuz beş kıt‘a riyâlî guruşu müdde‘î-i mezkûra edâya mezbûr Mehmed’e tenbîh olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: El-hâc Mustafa b. Abdullah kethüdâ, Halil Çavuş b. Osman, Murad b. Mustafa, Osman Çavuş b. Ahmed, Osman Beşe çukadâr, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40565"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40567"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b315"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o872"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>