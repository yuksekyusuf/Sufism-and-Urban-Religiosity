﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 393<br>Hüküm no: 407<br>Orijinal metin no: [51a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Plepos v. Cömerd’in pamuk ipliği parasından Mardiros v. Avadik’te olan alacağının varisleri’ne ödenmesi</b><br><br>Yemîn.<br><br>Mahmiye-i İstanbul’da Vâlide Hanı’nda sâkin iken bundan akdem hâlik olan Plepos v. Cömerd nâm Ermeninin verâseti li-ebeveyn er karındaşı Agya ve li-ebeveyn kız karındaşları Benefşe ve Zeçel nâm Nasrâniyelere münhasıra olup kable’l-kısme Agya dahi hâlik olup verâseti zevce-i metrûkesi Hanzaka’ya ve sulbî sagīr oğlu Kirkor’a münhasıra olduğu şer‘an zâhir ve müte‘ayyin oldukdan sonra sagīr-i mezbûrun kıbel-i şer‘den mansûb vasîsi ve merkūmân Hanzaka ve Zeçel ve Benefşe taraflarından husûs-ı âti’l-beyâna vekîlleri olan mezbûre Benefşe’nin zevci işbu bâ‘isü’s-sifr Matos v. İskender nâm Ermeni mahfil-i kazâda Mardiros v. Avadik nâm Ermeni muvâcehesinde vesâyeten ve vekâleten üzerine da‘vâ ve takrîr-i kelâm edip hâlik-i merkūm Plepos’un mersûm Mardiros zimmetinde beynlerinde ma‘lûm penbe ipliği semeninden bâkī altmış guruş hakkı olup kable’l-ahz merkūm Plepos hâlik olmağla meblağ-ı mezbûr verese-i merkūmûna ırsen intikāl eylemiş idi. Hâlâ meblağ-ı mezbûru vesâyeten ve vekâleten taleb [ederim] suâl olunsun dedikde gıbbe’s-suâl mezbûr Mardiros cevâbında kazıyye vech-i muharrer üzere olduğunu ikrâr lâkin târih-i kitâbdan üç gün mukaddem meblağ-ı mezbûr altmış guruşu gāib ani’l-meclis Mardiros v. İskender nâm Ermeniden vekîl-i mezbûra üçümüz bu meclisde iken havâle-i şer‘î ile havâle edip ol dahi kabûl eyledi deyü def‘le mukābele edecek gıbbe’l-istintâk ve’l-inkâr mezbûr Mardiros’a def‘-i mezbûru mübeyyin beyyine taleb olundukda ityân-ı beyyineden izhârı acz edip istihlâf etmeğin fi’l-vâki‘ mezbûr Mardiros meblağ-ı mezbûr altmış guruşu merkūm Mardiros’dan üçü bir meclisde iken târih-i mezbûrda havâle edip ol dahi havâle-i mezbûreyi kabûl etdikde merkūm Matos’a yemîn teklîf olundukda ol dahi alâ-vefki’l-mesûl yemîn billâhillezî enzele İncîle alâ-İsa aleyhi’s-selâm etmeğin mûcebince meblağ-ı mezbûr altmış guruşu vekîl-i mezbûr Matos’a edâ ve teslîme tenbîh birle mâ-vaka‘a bi’t-taleb ketb olundu.<br><br>Fi’s-sâdis aşer min-şehri Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=25293"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25295"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b393"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1016"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>