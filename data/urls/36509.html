﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 84<br>Hüküm no: 57<br>Orijinal metin no: [15a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eski Yeniçeri Kâtibi Yeğen Mustafa'nın Karaaliler köyündeki korusuna Kurd, Şeyhli, Kurna ve Kavaklı köyleri ahalisince yapılan müdahalenin önlenmesi</b><br><br>Kıdvetü’n-nüvvâbi’l-müteşerri‘în Adalar nâhiyesinde nâibü’ş-şer‘ olan Mevlânâ ( ) -zîde ilmuhû- tevkī‘-i refî‘-i hümâyûn vâsıl olıcak ma‘lûm ola ki, sâbıkā yeniçeri kâtibi olan dârende-i fermân-ı vâcibü’l-iz‘ân kıdvetü’l-emâcid ve’l-a‘yân Yeğen el-Hâc Mustafa -zîde mecdühû- südde-i sa‘âdetime arzuhâl edip nâhiye-i mezbûra tâbi‘ Karaaliler nâm karyede vâki‘ mutasarrıf olduğu çiftliğin resimlü ve temessüklü mahsûs ve müstakıl korusu yerlerinde âharın bir vechile alâkası yoğiken yine nâhiye-i mezbûra tâbi‘ Kurd ve Şeyhli ve Kurna ve Kavaklı ( ) nâm karye ahâlîlerinden bazıları mahsûs ve resimlü korusunun fuzûlî ve kadîme mugāyir eşcârın kat‘ ve iskelelerine indirip fürûht edip ta‘addî eylediklerin bildirip kadîme mugāyir ta‘addîleri men‘ u def‘ olunmak bâbında emr-i şerîfim ricâ eylediği ecilden buyurdum ki, hükm-i şerîfimle mûmâ-ileyhin âdemîsi vardıkda husûs-ı mezbûra tamâm hak üzere mukayyed olup göresin, nizâ‘ olunan mahâll-i mezbûrlar ve herkesin odun ve sâir kereste kat‘ edegeldikleri mübâh dağlardan olmayıp fi’l-vâki‘ mûmâ-ileyhin mutasarrıf olduğu çiftliğin resimlü ve temessüklü mahsûs ve müstakıl korusu yerleri iken mezbûrlar kadîme mugāyir fuzûlî eşcârın kat‘ ve iskelelerine indirip âhara fürûht eyledikleri vâki‘ ise vech-i meşrûh üzere olan korusu yerlerinde mezbûrları ve âharı kadîme mugāyir fuzûlî eşcârın kat‘ etdirmeyip min-ba‘d kānûna ve kadîme ve emr-i hümâyûnuma muhâlif ta‘addîlerin men‘ u def‘ edesin, eslemeyip inâd ve muhâlefet üzere olanları ism ü resmleriyle vukū‘u üzere yazıp Âsitâne-i sa‘âdetime arz ü i‘lâm edip husûs-ı mezbûr içün bir dahi emrim varmalı eylemeyesin, şöyle bilesin, alâmet-i şerîfe i‘timâd kılasın.<br><br>Tahrîren fî-evâhiri şehri Rebî‘i’l-âhir sene hamse ve ışrîn ve mi'e ve elf.<br><br>Kazâ-i Adalar, saman kantar, 60 akçe<br><br>el-Hâc Ebubekir Ağa Yeniçeriyân-ı Dergâh-ı âlî.<br><br>(Mühür)</p>          <br><a title="Önceki sayfa" style="text-decoration:none" href="./ayrmetin.php?idno=36508"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36510"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>