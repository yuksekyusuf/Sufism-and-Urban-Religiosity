﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 255<br>Hüküm no: 245<br>Orijinal metin no: [45a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hanım’ın talebiyle boşandığı kocasından çocuğu için nafaka talebi</b><br><br>Husûs ile nafaka-i sagīr<br><br>Kezâlik ettikde mezbûre Şerife Emine Hatun’un kerîmesi Şerife Lübabe Hanım bt. el-Hâc Mahmud meclis-i ma‘kūd-ı mezkûrda zevc-i mutallıkı Zecriye kalemi ketebesinden Mehmed Şakir Efendi b. Osman tarafından vekîl-i müsbit-i şer‘îsi işbu râfi‘u’l-kitâb Mehmed Emin Efendi b. Mustafa mahzarında takrîr-i kelâm ve ta‘bîr ani’l-merâm edip müvekkil-i mezbûr Mehmed Şakir Efendi ile bundan akdem zevciyyet beynimizde kāime iken merkūmun firâşından hâsıl ve benden mütevellid ve bi-hakkı’l-hıdâne hâlâ hacr u terbiyemde olan işbu hâzır bi’l-meclis sagīr oğlu Mehmed Vahid’in aslâ mâlı olmayıp nafakaya eşedd-i ihtiyâcı olmağla sagīr-i mezbûrun nafakası’çün babası müvekkil-i mezbûr Mehmed Şakir Efendi üzerine kıbel-i şer‘den kadr-ı ma‘rûf meblağ farz ve takdîr olunmak bi’l-hıdâne matlûbumdur dedikde gıbe’t-tasdîki’ş-şer‘î mevlânâ-yı merkūm dahi sagīr-i mezbûrun ancak nafakası’çün babası müvekkil-i mezbûr üzerine işbu târîh-i vesîkadan beher şehr altmış guruş nafaka farz ve takdîr <<buyurup>> ve meblağ-ı mefrûz beher şehr altmış guruşu sagīr-i mezbûrun nafakasına harc ü sarfa ve lede’l-iktizâ istidâneye ve inde’z-zafer babası müvekkil-i mezbûr Mehmed Şakir Efendi üzerine rücû‘a vâlidesi ve hâdınesi mezbûre Şerife Lübabe Hanım’a izin verdiğini ketb ü tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîri tenfîz olunmağın mâ-vaka‘a [bi’t-taleb ketb olundu]<br><br>Fî 27 Ra sene 1247<br><br>Şuhûdü’l-hâl: Eş-şâhidûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=34422"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34424"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b255"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o519"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>