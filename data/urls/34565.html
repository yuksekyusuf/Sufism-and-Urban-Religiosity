﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 398<br>Hüküm no: 387<br>Orijinal metin no: [72b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Despino ile kızları Uğuri ve Sultane’nin bakkal dükkânı gediklerindeki hisselerini Dimitri’ye sattıkları</b><br><br>Bakkāl Balipaşa’da<br><br>Mahmiye-i İstanbul hısnı ebvâbından Edirnekapısı dâhilinde Sarmaşık kurbünde mütemekkineler Despino bt. Hıristo ve sadriye kebîre kızları Uğuri ve Sultane bintey Dimitri nâm Nasrâniyelerden mersûme Despino Nasrâniyenin li-ebeveyn er karındaşı ve taraflarından husûs-ı âti’l-beyânda vekîl olduğu şahıslarını ârifân Kostandi v. Dimo ve Ligor v. Kostandi nâm zimmîler şehâdetleriyle sâbit olan bakkāl ustabaşılarından Ananosti v. Hıristo nâm zimmî meclis-i şer‘-i hatîrde müvekkilât-ı mersûmâtdan mersûm[e] Despino Nasrâniyenin sadrî kebîr oğlu işbu bâ‘isü’s-sifr Dimitri v. Yani nâm zimmî muvâcehesinde bi’l-vekâle ikrâr-ı tâm ve takrîr-i kelâm edip mahmiye-i mezbûrede Kumkapı civârında Balipaşa nâm mahâlde çeşme karşısında kâin Sarrâcbaşı dükkânı denmekle arîf bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla altmış sehmi İbrahim Efendi’nin ve otuz yedi sehmi mesfûr Dimitri zimmînin ve altı sehmi müvekkilât-ı mersûmâtdan mersûme Despino Nasrâniyenin ve sekizer buçuk sehmden on yedi sehmi mersûmetân Uğuri ve Sultane Nasrâniyelerin akd-i âti’z-zikrin sudûruna değin yedlerinde mülkleri olmağla ben müvekkillerim mersûmâtın ber-minvâl-i muharrer mâlikeler oldukları cem‘an yirmi üç sehm hisse-i şâyi‘alarını tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mersûm Dimitri zimmîye dokuz yüz elli guruşa bi’l-vekâle bey‘ ü temlîk ve teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl edip semen-i mezkûr dokuz yüz elli guruşu bana def‘ ü teslîm ve ben dahi yedinden bi’l-vekâle ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini bi’l-vekâle ve bi’l-asâle kabûlü hâvî ibrâ-i âm ile ibrâ ve iskāt eyledik fîmâ-ba‘d gedik-i mezkûrun otuz yedi sehmi mukaddemâ ve yirmi üç sehmi hâlâ ki cem‘an altmış sehm hisse-i şâyi‘alarında müvekkillerim mersûmâtın aslâ ve kat‘â alâka ve medhalleri olmayıp müşteri-i mesfûr Dimitri zimmînin mülk-i müşterâsı ve hakk-ı sırfıdır dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 8 Ramazan sene 1247<br><br>Şuhûdü’l-hâl: Pazarbaşı Süleyman Ağa, [Bölükbaşı] Abdi Çelebi.<br><br>Bakkāl Kostandi v. Nikolaki, Yorgi v. Yani, Todori v. İstemol.</p>          <br><a title="Önceki sayfa" style="text-decoration:none" href="./ayrmetin.php?idno=34564"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34566"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>