﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 347<br>Hüküm no: 347<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Duhancı Mehmed’in varislerinin İmam Süleyman Efendi’deki alacakları ile alakalı davaya sulh bedeli karşılığı son verildiği</b><br><br>İbrâ<br><br>Mahmiye-i İstanbul’da Karabaş mahallesinde sâkin iken bundan akdem vefât eden Bostanlıoğlu demekle arîf Duhâncı Mehmed b. Hüseyin b. Abdullah’ın verâseti zevce-i metrûkesi Zahide bt. Abdullah ile sulbî sagīr oglu Mustafa ve sulbiye kebîre kızları Rukiye ve Hadîce’ye münhasıra olduğu ba‘de’t-tahakkukı’ş-şer‘î sagīr-i mezbûrun vâlidesi ve vasiye-i mansûbesi olup zâtı ta‘rîf-i şer‘î ile mu‘arrefe olan mezbûre Zahide asâleten ve vesâyeten ve yine kendi tarafından asîl ve li-ebeveyn kız karındaşı mezbûre Hadîce tarafından husûs-ı âti’l-beyânda sulh ve ibrâya vekîl olduğu zâtlarını ma‘rifet-i şer‘iyye ile ârifân Halil Çelebi b. Hasan ve ve Ali Çelebi b. Mehmed nâm kimesneler şehâdetleriyle şer‘an sâbit olan mezbûre Rukiye asâleten ve vekâleten meclis-i şer‘-i şerîf-i enverde sâhib-i hâzihi’l-vesîka İmâm Süleyman Efendi b. Zeynelabidin nâm kimesne mahzarında her biri ikrâr-ı tâm ve takrîr-i kelâm edip mûrisimiz müteveffâ-yı mezbûrun merkūm Süleyman Efendi zimmetinde duhân bahâsından elli iki bin yedi yüz yirmi akçe hakkı olup kable’l-ahz vefât ve meblağ-ı mezbûr bizlere mevrûs olmağla hâlâ asâleten ve vekâleten ve vesâyeten mezbûr Süleyman Efendi’den taleb ve da‘vâ eylediğimizde ba‘de vukū‘ü’l-münâza‘âti’l-kesîre sulh, sagīr-i mezbûr hakkında her vechile evlâ ve enfa‘ olmağla beynimizde muslihûn tavassut edip da‘vâ-yı mezkûremizden bizi mezbûr Süleyman Efendi ile yüz yirmi guruş üzerine sulh eylediklerinde biz dahi ber-vech-i muharrer sulh-ı mezkûru kabûl ve sulh olan meblağ-ı mezkûr yüz yirmi guruşu mezbûr Süleyman Efendi yedinden asâleten ve vesâyeten ve vekâleten bi-kadri’l-hısâs bi’t-tamâm ahz u kabz edip mâ‘adâsına ve gayre müte‘allıka âmme-i de‘âvî ve kâffe-i mutâlebâtdan mezbûr Süleyman Efendi zimmetini asâleten ve vekâleten ibrâ-i âm ile ibrâ ve ıskāt eyledik fîmâ-ba‘d mezbûr Süleyman Efendi ile vechen mine’l-vücûh ve sebeben mine’l-esbâb da‘vâ ve nizâ‘ımız yokdur dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 23 S sene 1153.<br><br>Şuhûdü’l-hâl: İsmail Beşe b. Mehmed, el-Hâc Ali b. İbrahim, Mehmed b. İbrahim, İbrahim b. Ramazan, Molla Mehmed b. İbrahim, es-Seyyid Ahmed b. İbrahim, Mustafa b. Osman, Mustafa b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6562"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6564"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b347"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>