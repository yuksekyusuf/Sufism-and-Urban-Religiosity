﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 566<br>Hüküm no: 666<br>Orijinal metin no: [81a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülkadir Beşe b. Mustafa’nın mudarabe yoluyla Mustafa b. Mehmed’e verdiği paradan dokuz bin akçe alacağı kaldığı</b><br><br>İsbât-ı meblağ: 9.000 aded.<br><br>Mahmiye-i İstanbul’da Bali Paşa mahallesinde sâkin el-Hâc Abdülkadir Beşe b. Mustafa mahfil-i kazâda Mustafa b. Mehmed nâm kimesne mahzarında üzerine da‘vâ ve takrîr-i kelâm edip târih-i kitâbdan bir sene mukaddem mezbûr Mustafa’ya bi-tarîkı’l-mudârabe altmış bin akçe def‘ ü teslîm ol dahi yedimden ahz u kabz edip hatta meblağ-ı mezbûru yedimden ahz u kabzını alâ-re’si’l-işhâd ikrâr ve işhâd etmişdi. Meblağ-ı mezbûr altmış bin akçenin elli bir bin akçesini yedinden kabz edip meblağ-ı mezbûrdan merkūm Mustafa yedinden bâkī kalan dokuz bin akçei hâlâ taleb eyledimde vermede ta‘allül eder suâl olundukda udûl-i Müslimînden el-Hâc Abdülcelil b. Ali ve Mustafa Beşe b. Mehmed nâm kimesne li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ mezbûr Mustafa târih-i mezbûrda merkūm el-Hâc Abdülkadir Beşe yedinden bi-tarîkı’l-mudârabe altmış bin akçe alıp kabz eyledim deyü ikrâr ve bizi işhâd eyledi biz bu husûsa şâhidleriz ve şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle olmağın mûcebince meblağ dokuz bin akçe[y]i müdde‘î-i mezbûr el-Hâc Abdülkadir Beşe’ye edâ ve teslîme merkūm Mustafa’ya tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Şevvali’l-mükerrem li-sene isneteyn ve seb‘în ve elf.<br><br>Şuhûdü’l-hâl: Ali Beşe b. Mehmed el-mübâşir, Şaban Beşe b. Ahmed, Abdi Çelebi b. Hüseyin, Mehmed b. Ramazan ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25552"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25554"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b566"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o986"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>