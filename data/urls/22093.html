﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 324<br>Hüküm no: 354<br>Orijinal metin no: [51b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Çelebi b. Abdülmennan’nın icareteyn ile tasarrufunda olan debbağhaneyi ve içindeki eşyaları Ali Çelebi b. İbrahim’e sattığı</b><br><br>Bir def‘a ihrâc olunmuşdur.<br><br>Mahmiye-i İstanbul’da Çelebioğlu mahallesinde sâkin Abdullah Çelebi b. Abdülmennân nâm kimesne meclis-i şer‘de işbu râfi‘u’l-vesîka Ali Çelebi b. İbrahim nâm kimesne mahzarında ikrâr ve takrîr-i kelâm edip merhûm Sinan Paşa Vakfı’ndan icâreteyn ile taht-ı tasarrufumda olup mahrûse-i Galata a‘mâlinden kasaba-i Kasımpaşa’da Câmi‘-i Kebîr mahallesinde vâki‘ ma‘lûmü’l-hudûd vakıf debbâğhânemi mezbûr Ali Çelebi’ye üç yüz elli guruş bedel mukābelesinde ma‘rifet-i mütevellî ile ferâğ ve tefvîz edip ve zikr olunan debbâğhâne derûnunda mevcûd eşyâ-i memlûkemden bir kazgan ve sekiz tekne ve bir kürek ve iki yüz kara sığır gönlerimi ve bir mikdâr palamut vesâir âlât-ı lâzime-i ma‘lûmemi dahi bi-safkatin vâhidetin tarafeynden îcâb ve kabûlü hâvî bey‘-i bâtt-ı sahîh-i şer‘î ile dört yüz guruşa bey‘ u teslîm edip ol dahi ber-vech-i muharrer iştirâ ve tesellüm ve kabûl eyledikden sonra bedel-i mezkûr üç yüz elli guruş ile semen-i mezbûr dört yüz guruş ki cem‘an yedi yüz elli guruşu mezbûr Ali Çelebi yedinden tamâmen ahz u kabz eyledim ba‘de’l-yevm sâbıku’z-zikr debbâğhâne ile eşyâ-i muharrere-i mezkûre mezbûr Ali Çelebi’nin mülk-i müşterâsı ve hakk-ı müfevvezi olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-ışrîn min-Muharremi’l-harâm sene 1138.<br><br>Şuhûdü’l-hâl: Mehmed Çelebi b. Ali, el-Hâc Mehmed b. Resul, Abdurrahman Çelebi b. Abdurrrahman, İbrahim Çelebi b. Muharrem, Halil Çelebi b. Mustafa, İbrahim b. Mustafa, Mustafa b. Ahmed, Mustafa b. Receb, Mehmed Çelebi b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=22092"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22094"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b324"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o430"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>