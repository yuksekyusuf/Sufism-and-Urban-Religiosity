﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 121<br>Hüküm no: 121<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yayalar köyünden Osman Beşe'nin kardeşi Ali Beşe tarafından el konulan iki oda ve bahçesini geri almak istemesi</b><br><br>Medîne-i Üsküdar muzâfâtından Adalar nâhiyesine tâbi‘ Yayalar karyesi sükkânından Osman Beşe b. Hüseyin nâm kimesne meclis-i şer‘-i hatîr-i lâzımü’t-tevkīrde işbu bâ‘isü hâze’l-kitâb karındaşı Ali Beşe mahzarında üzerine da‘vâ ve takrîr-i kelâm edip müteveffâ babam Hüseyin’in metrûkâtından karye-i mezbûrede vâki‘ ma‘lûmü’l-hudûd ve’l-cîrân menzilin nısf-ı şâyi‘asını ki iki bâb oda ve karye-i mezbûrede vâki‘ bir tarafdan Tavukçu Hüseyin menzili ve bir tarafdan Rıza menzili ve iki tarafdan tarîk-i âm ile mahdûd tahmînen bir dönüm eşcâr-ı müsmire ve gayr-ı müsmire bağçeyi târîh-i kitâbdan sekiz sene mukaddem mezbûr Ali Beşe bana vermiş iken şimdi zabtıma mâni‘ olur, suâl olunup tenbih olunması matlûbumdur dedikde gıbbe’s-suâl akībe’l-inkâr mezbûr Ali Beşe cevâbında müteveffâ babası Hüseyin’in metrûkâtından menzil-i merkūmenin nısf hisse-i şâyi‘ası ile bağçe-i merkūmeyi târîh-i kitâbdan sekiz sene mukaddem mezbûr Osman Beşe’ye verdiğini inkâr edicek, müdde‘î-i mezbûr Osman Beşe’den sıdk-ı makāline mutâbık [ve] mübeyyin beyyine taleb olundukda udûl-ı ahrâr-ı ricâl-i Müslimînden karye-i mezbûre sükkânından Mehmed Beşe b. Musli ve Ahmed b. Yahya ve diğer Mehmed Beşe b. Mustafa nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-hakīka mezbûr Ali Beşe merkūm Osman Beşe’ye târîh-i kitâbdan sekiz sene mukaddem müteveffâ babaları Hüseyin’in metrûkâtından menzilin nısf hisse-i şâyi‘ası ve bağçe-i merkūmu mezbûr Osman Beşe’ye bizim huzûrumuzda i‘tâ eyledi ve hâliyâ menzil-i merkūmun nısfı ile bağçe-i merkūm mezbûr Osman Beşe’nin zabtındadır, bizler bu husûsa bu vech üzere şâhidiz ve şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri hayyiz-i kabûlde vâkı‘a oldukdan sonra şehâdet-i merkūm mûcebince menzil-i mezbûrenin nısf hisse-i şâyi‘ası ve bağçe-i merkūm mezbûr Osman Beşe’nin zabtına tenbîh birle mâ-hüve’l-vâki‘ bi’t-taleb ketb olundu.<br><br>Hurrire fi’l-yevmi’s-sâdis min-Şevvâli’l-mükerrem li-sene ışrîn ve mi'e ve elf.<br><br>Şuhûdü’l-hâl: Hüseyin Beşe, Serdâr Mahmud Çavuş, Mehmed Beşe b. Mustafa, Hüseyin Çelebi Hüddâm, Mehmed Beşe b. Musli, Ahmed b. Yahya ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=36572"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36574"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>