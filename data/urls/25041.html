﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 199<br>Hüküm no: 154<br>Orijinal metin no: [16b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kirmasti mahallesinden Havva Hatun bt. Abdullah’ın mirasının taksimi</b><br><br>İbrâ.<br><br>Mahmiye-i İstanbul’da Kirmasti mahallesinde sâkine iken bundan akdem vefât eden Havva Hatun bt. Abdullah Efendi’nin verâseti anasının anası Kerîme Hatun bt. Abdüsselam ve li-ebeveyn kız karındaşları Fâtıma ve Emine ve Sâliha’ya münhasıra ve tashîh meseleleri on beş sehm i‘tibâr olunup sihâm-ı mezbûrenin üç sehmi mezbûre Kerîme Hatun’a ve dörder sehmi mezbûrâtdan her birine isâbet ve intikāl eylediği şer‘an zâhir ve müte‘ayyin oldukdan sonra mezbûre Kerîme Hatun meclis-i şer‘de tereke-i müteveffât-ı mezbûreye vâzı‘atü’l-yed olan merkūmât Fâtıma ve Emine ve Sâliha taraflarından husûs-ı âti’z-zikri tasdîka ve bedel-i sulhu i‘tâya sâbitü’l-vekâle vekîlleri olan merkūme Fâtıma’nın zevci işbu bâ‘isü’l-kitâb Receb Efendi b. Mehmed mahzarında bi-tav‘ihâ ikrâr ve takrîr-i kelâm edip müteveffât-ı merkūmenin nukūd ve akār ve menkūl ve sâir kalîl ve kesîr ve celîl ve sagīr terekesinden bana isâbet eden üç sehm hisse-i şer‘iyem mukābelesinde şerâ’it-i sıhhat-ı sulhu hâvî ve mevâni‘-i müfsideden ârî tahârüc-i şer‘î tarîki üzere mezbûrât benimle sekiz bin akçe üzerine sulh olup bedel-i sulh-ı mezbûru vekîl-i mezbûr Receb Efendi yedinden tamamen ahz u kabz edip müteveffât-ı mezbûrenin cemî‘ terekesinden merkūmâtın zimmetlerini ibrâ-i âmm ile ibrâ ve ıskāt eyledim. Ba‘de’l-yevm müteveffât-ı merkūme Havva’nın terekesine müte‘allika da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’s-sânî ve’l-işrîn min-Recebi’l-ferd li-sene isneyn ve seb‘în ve elf.<br><br>Şuhûdü’l-hâl: Şeyh Karaca Mustafa Efendi b. Mehmed, Ali Beşe b. Osman, Mehmed Çelebi b. Abdurrahman, es-Seyyid Mehmed Çelebi b. es-Seyyid ( ), Hasan Çelebi b. Mehmed, Ahmed b. Yusuf, İbrahim b. Abdi, Mehmed b. Abbas, Şükrullah b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25040"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25042"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1050"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>