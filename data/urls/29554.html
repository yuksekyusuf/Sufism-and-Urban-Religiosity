﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 259<br>Hüküm no: 263<br>Orijinal metin no: [119-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sinan Bey v. Yavuzer Vakfı Mütevelli Kaymakamı Mustafa’nın, Çorum’daki Eşen Paşa evladından Hasan b. Mehmed Vakfı’nın mütevellisi İbrahim ile olan davasının Çorum’da görüşülmesi</b><br><br>Sinan Bey Vakfı’nın mahâlline irsâli için emir iltimâsı<br><br>Ma‘rûz,<br><br>Mahmiye-i İstanbul’da nezâret-i dâ‘îlerinde olan evkāfdan Kapan-ı dakīk kurbünde Sinan Bey v. Yavuzer Vakfı’nın Kāimmakām-i Mütevellîsi Mustafa’nın Çorum sancağında Karahisar-ı Demirli [Mecidözü] nâhiyesinde vâki‘ Eşen Paşa evlâdından Hasan b. Mehmed Vakfı’nın evlâdiyet üzere mütevellîsi olan sâhib-i arzuhâl İbrahim ile nâhiye-i mezbûrede Mikada ma‘a Çıkrıkçılar karyesine ve Kızılkır ve Kuyucak ve Taşağıl ve Karavdar ve Kıroğlu mezra‘alarına müte‘allık nizâ‘ları olup ve Kıroğlu cesîm karye olup ve mezbûr İbrahim inkâr edip zahr-ı arzuhâlde izzetlü Reisülküttâb Efendi ve Defter Emîni Efendi i‘lâmlarında ve Defterhâne-i âmire kuyûdâtı mûceblerince zikr olunan kurâ ve mezâri‘ zikr ü beyan ve tarafeynin arazisi tasrîh ve tefrîk olunup lâkin husûs-ı mezkûr arazi da‘vâsı olup ve mezbûr İbrahim’in dahi Çorum a‘yânından avenesi olmağla bundan akdem Çorum kādısı huzûrunda murâfa‘a esnâsında mezbûr İbrahim’in akrabâsından Ömer nâm kimesne zecr ü men‘ ve hançer ile darb ü cerh etmekle ihkāk-ı hak mümkün olmadığını kāimmakām-ı mütevellî-i mezbûr inhâ ve bu tarafdan bir müvellâ ta‘yîn olunmasını iltimâs edip lâkin mahâll-i mezkûr mesâfe-i ba‘îde olmağla mahâll-i mezkûra karîb olan Sivas kādısı husûs-ı mezkûra mütevellî ta‘yîn buyrulup ve mezbûr İbrahim Çavuş ma‘rifetiyle Sivas’a irsâl ve tarafeyn gadr ve himâyeden sıyânet ve gereği gibi tarafeynin arazisi sûret-i Defter-i hâkānî mantûkunca mütebeyyin ve tefrîk olunarak ve madde-i mezkûrede alâkaları olmayanlar karışmamak için eyâlet vâlisi tarafından mübâşir ma‘rifetiyle husûs-ı mezkûr mahâllinde vech-i şer‘î üzere istimâ‘ ve fasl ü hasm olunmak için izzetlü reis efendi i‘lâmındaki tafsîl derc olunarak emr-i âlîşân ihsân buyrulmak bâbında emr ü fermân hazret-i veliyyü’l-emrindir.<br><br>Fî-selhi Safer sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29553"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29555"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>