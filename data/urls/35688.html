﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 61<br>Hüküm no: 13<br>Orijinal metin no: [4a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Magdeleni bt. Petro’nun annesinden kendisine miras kalan şerbethâne hisselerini Avram v. Anaştaş’a satması</b><br><br>Şerbethâne gediği 15000 guruşa<br><br>Kezâlik vilâyet-i Anadolu’da Bereketlü nâm-ı diğer Çamardı kazâsına tâbi‘ Fertek karyesinde sâkine iken bundan mukaddem fevt olan teba‘a-i Devlet-i aliyye’nin Rum milleti nisvânından Despino bt. Londos v. Adam’ın sadriye-i kebîre kızı teba‘a-i Devlet-i aliyye’nin Rum milleti nisvânından olup hasren vârisesi olduğu bi’l-ihbâr lede’ş-şer‘i’l-enver zâhir ve mütehakkık olan karye-i mezkûrede sâkine Magdeleni bt. Petro v. Bünyad tarafından husûs-ı âti’l-beyânda ikrâra bâ-hüccet-i şer‘iyye kabûlüne mevkūfe vekil olduğu merkūme Magdeleni’nin şahsını bilirler her biri teba‘a-i Devlet-i aliyye’nin Rum milletinden ve karye-i mezkûre ahâlisinden olup mahmiye-i İstanbul’da Mercan Çarşısı nâm mahalde vâki‘ Ali Paşa hânında kâin şerbethâne ustası Damyanos v. Polinhoron ve mahmiye-i mezkûrede Eminönü nâm mahalde mağazacı olan Anaştaş v. Yasef şehâdetleriyle ber-nehc -i şer‘î sâbit olanteba‘a-i Devlet-i aliyye’nin Rum milletinden ve şerbethâneci esnâfı ustabaşılarından Kurtoğlu Bünyad v. Pretomos meclis-i şer‘-i şerîf-i hatîrde karye-i merkūmede sâkine esnâf-ı mezkûreden ve teba‘a-i Devlet-i aliyye’nin Rum milletinden olduğu bâ-ilmühaber mütehakkık olan bâ‘isü’r-rakīm Avram v. Anaştaş tarafından husûs-ı âti’l-beyânda tasdîka vekîl-i şer‘îsi teba‘a-i Devlet-i aliyye’nin Rum milletinden ve esnâf-ı mezkûreden Abraham v. Kiryako muvâcehesinde teba‘a-i Devlet-i aliyye’nin Rum milletinden ve esnâf-ı merkūme ustabaşılarından Kumkapılı Anaştaş v. Nikola hâzır olduğu hâlde bi’l-vekâle ikrâr ve takrîr-i kelâm edip müvekkilem merkūme Magdeleni merhûme Çinili cedîd Valide Sultan tâbe serâhâ Evkāfı celîlesi müsakkafâtından mahmiye-i mezkûrede vâki‘ Valide Hanı demekle arîf hân-ı kebîr derûnunda fevkānî bâb-ı vasatda kâin beher şehr altı guruş icâre-i müecceleli benimle Yorgi ve Sarafim ve Makrane ve Anaştaş’ın bi’l-icâreteyn taht-ı tasarruflarımızda olan şehriye yirmi guruş kirâlı pîşgâhında vâki‘ bir matbah ve ittisâlinde kâin camlı peykeyi hâvî beşinci bir bâb şerbethâne derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûme yüz yirmi sehm i‘tibârıyla yüz sehm hisse-i şâyi‘ası âharların ve on yedi buçuk sehm hisse-i şâyi‘ası yedimde olup işbu sene-i mübâreke Şevvali’l-mükerreminin dokuzuncu günü târihiyle müverrah hâlâ rüsûm-i zecriye nâzırı izzetlü Hüseyin Ağa’nın mührüyle memhûr bir kıt‘a i‘lâmı mantûkunca yedimde mülküm ve mâ‘adâ iki buçuk sehm hisse-i şâyi‘ası dahi anam merkūme Despino’nun hayâtında yedimde olan şehr-i mezkûrun yirmi yedinci günü târihiyle müverrah nâzır-ı mûmâ-ileyhin mührüyle memhûr diğer bir kıt‘a i‘lâmı mantûkunca ile’l-fevt yedinde mülkü ve ba‘de fevtihâ iki buçuk sehm hisse-i şâyi‘a-i âlât-ı gedik-i mezkûr ancak bana mevrûs olmağla ben âlât-ı gedik-i mezkûrdan ber-minvâl-i muharrer mâlike olduğum cem‘an yirmi sehm hisse-i şâyi‘asını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-izn-i şürekâ müvekkil-i merkūm Avram’a on beş bin guruşa bey‘ ve temlîk vech-i lâyıkıyla teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı mezkûr on beş bin guruşu tamamen bana def‘ u teslîm ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm âlât-ı gedik-i mezkûrun cem‘an yirmi sehm hisse-i şâyi‘a-i merkūmesinde benim aslâ ve kat‘â alâka ve medhalim kalmayıp müvekkil-i merkūm Avram’ın mülk-i müşterâsı ve hakk-ı sırfı olmuşdur dedikde gıbbe.<br><br>Fî Selh-i Şevval sene 1278<br><br>Şuhûdü’l-hâl: Muhzır Feyzullah Ağa b. ( ), Muhzır el-Hâc Salih Ağa b. ( ), Muhzır Mehmed Ağa b. ( ), Muhzır Mustafa Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>