﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 250<br>Hüküm no: 284<br>Orijinal metin no: [54a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Çobanoğlu Mardıros ve ortağı Simaven’in Vidin Valisi Halil Paşa’nın Kapıkethüdası Numan Ağa’da olan alacaklarının tahsili</b><br><br>Bâ-hatem-i hazret-i efendi,<br><br>Ma‘rûz,<br><br>Vezir Hanı’nda Sarrâf Çobanoğlu Mardıros v. Arotin ve şerîki Simaven v. Asvador arz odasında ma‘kūd meclis-i şer‘-i münîrde Vidin vâlîsi vezîr-i mükerrem Halil Paşa merhûmun hayatında kapıkethüdâsı Numan Ağa b. Abdullah mahzarında mezbûr Numan Ağa merhûm-ı müşârün-ileyh Halil Paşa hazretlerinin hayatında kapıkethüdâsı olmağla bin yüz altmış altı senesi Recebi’nin on altıncı gününden altmış sekiz senesi Zilka‘desi evâsıtına gelince mezbûr Numan Ağa’nın imzâ ve hatemini hâvîler tahvîlât ta‘bîr olunur temessükâtı mantûkunca merhûm-ı müşârün-ileyhin Sakız muhassıllığı ve İstanbul Duhân Gümrüğü ve Avârız bedel-i nüzûl ve âdet-i ağnâm-ı Selanik ve Muhassıllık-ı Mora ve Mukāta‘ât-ı sâiresi mâl-ı mîrîleri ve masârıf-ı mühimmelerine mezbûr Numan Ağa’nın bi-şartı’r-rücû‘ emriyle malımızdan medfû‘ât ve masrûfâtımız yüz doksan iki bin yüz kırk beş guruşa bâliğ olmağla meblağ-ı mezbûrun Sakız Muhassıllığı malından yedi bin beş yüz guruş ve Tokat Mukāta‘asından yirmi üç bin iki yüz kırk yedi guruş ve Mora malından Uzun Ali yediyle bir def‘a otuz dört bin iki yüz eli guruş ve bir def‘a on beş bin yedi yüz elli guruş ve Selanik memlahası malından dört bin guruş ki cem‘an seksen dört bin yedi yüz kırk yedi guruş mezbûr Numan Ağa bize edâ ve teslîm, biz dahi ahz ve zikr olunan altmış sekiz senesi Muharremi’nde dahi on sekiz bin beş yüz guruşunu bize edâ ve karz unvânıyla yedimizden temessük alıp bu vechile yüz üç bin iki yüz kırk yedi guruşunu istîfâ eylediğimizden sonra mezbûr Numan Ağa yetmiş senesi Şevvâli’nde Ma‘den cânibine Zile’ye azîmet eyledikde biz rikâb-ı hümâyûna arzuhâl ve haraç Başbâkīkulu Mustafa Ağa mübâşeretiyle Eyüb’de merhûm-ı müşârün-ileyhin hayatında mezbûr Numan Ağa’dan sonra kapı kethüdâsı olan Bayburdî Mustafa Ağa’nın menzilinde tahvîlât mantûklarınca mezbûr Numan Ağa ile hesâbımız rü’yet ve meblağ-ı mezkûr on sekiz bin beş yüz guruş hesâbımıza mahsûb olunup mezbûr Numan Ağa ba‘de külli’l-hesâb bâkī zimmetinde bize edâsı vâcib seksen sekiz bin sekiz yüz doksan sekiz guruş deyni olduğunu alâ-ruûsi’l-işhâd ikrâr ve işhâd eyledikden sonra yetmiş bir senesi Rebî‘ülevveli’nde on beş bin guruş dahi kapı kethüdâsı merkūm Bayburdî Mustafa Ağa’dan verdiği tahvîl mûcebince ahz ve bize edâ ve teslîm, biz dahi ahz u kabz etmiş idik. Hâlâ zimmetinde bâkī yetmiş üç bin sekiz yüz doksan [54b] sekiz guruşu dahi taleb ederiz deyü da‘vâ ve mezbûr Numan Ağa cevâbında tahvîlât-ı mezkûreyi verdiğini ikrâr, lâkin meblağ-ı mecmû‘-ı mezkûr merhûm-ı müşârün-ileyhin umûruna sarf olunmağla bâkīyi terekesinden mutâlebe eylesinler, benim deynim değildir deyüp minvâl-i meşrûh üzere emrini ve târîh-i mezkûrda hesâb ve kitâb vukū‘unu ve meblağ-ı bâkī-i mezkûru kendinin zimmetinde deyni olduğunu ikrârını ba‘de’l-inkâr müdde‘iyân-ı mesfûrân Mardıros ve Simaven ber-minvâl-i muharrer müdde‘âlarını lede’t-tezkiye şehâdetleri makbûle olan Emin Bey mahallesinde mûmâ-ileyh Bayburdî Mustafa Ağa’nın kâtibi Ömer Efendi b. Ahmed ve Çukadâr İbrahim Ağa b. el-Hâc Mehmed ve Küçük Ayasofya mahallesinden ve mültezimînden İbrahim Ağa b. Hüseyin şehâdetleriyle yine arz odasında huzûr-ı hazret-i Sadrı‘azamîde ma‘kūd meclis-i şer‘de mezbûr Numan Ağa muvâcehesinde vech-i şer‘î üzere isbât eyledikden sonra mezbûr Bayburdî Mustafa Ağa dahi ber-vech-i muharrer hesâb ve kitâb vukū‘unu ve meblağ-ı bâkī-i mezkûr müdde‘iyân-ı mesfûrâna zimmetinde deyni olduğuna mezbûr Numan Ağa’nın ikrârını haber verip li-ecli’l-ihtimâm lisânen sâdır olan fermân-ı âlîlerine imtisâlen tefahhus için mürsel tezkiye nâibimiz Ali Efendi ve mübâşir Ali Çavuş ve Çukadâr Mustafa ve Muhzır Ali merkūm Bayburdî Mustafa Ağa hasta olmağla ittibâ‘ından Dalkıran Ali Ağa b. Mustafa ve el-Hâc Süleyman b. İbrahim nâm kimesnelerden mezbûr Numan Ağa muvâcehesinde istifsâr eylediklerinde târîh-i mezkûrda minvâl-i muharrer üzere hesâb ve kitâb vukū‘unu ve meblağ-ı bâkī-i mezkûr kendi zimmetinde müdde‘iyân-ı mesfûrâna deyni olduğuna mezbûr Numan Ağa’nın ikrârını her biri haber verdiklerini meclis-i şer‘a gelip inbâ etmeleriyle mûcebiyle meblağ-ı bâkī-i mezkûr yetmiş üç bin sekiz yüz doksan sekiz guruşu müdde‘iyân-ı mesfûrân Mardıros ve şerîki Simaven zimmîlere edâ ve teslîme mezbûr Numan Ağa’ya tenbîh olunduğu huzûr-ı âlîlerine i‘lâm olundu.<br><br>Fî-gurreti Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42389"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42391"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>