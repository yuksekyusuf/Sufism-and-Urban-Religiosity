﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 230<br>Hüküm no: 270<br>Orijinal metin no: [58a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mimar Ayas mahallesinden Emine bt. El-Hac Ali’nin eşi İbrahim Beşe b. Abdullah’ın eşya bedelinden dolayı olan zimmetini ibra etmesi</b><br><br>Mahmiye-i İstanbul’da Mimar Ayas mahallesinde sâkin Emine bt. el-Hâc Ali nâm hatun zâtını ma‘rifet-i şer‘iyye ile ârifân Ahmed Bey b. İbrahim ve Ali Beşe b. Mehmed nâm kimesneler ta‘rîfleriyle mu‘arrefe oldukdan sonra meclis-i şer‘-i şerîf-i enverde işbu râfi‘ü’l-vesîka İbrahim Beşe b. Abdullah mahzarında ikrâr-ı tâm ve takrîr-i kelâm edip mezbûr İbrahim Beşe zevcim olup bundan akdem fevt olan Ahmed Çavuş b. Zülfikar’ın hayâtında zimmetinde olmağla zevcim mezbûr Ahmed Çavuş elli üç guruş kıymetli bir çift altın bilezik ve bir çift zümrüd küpemi gasb ve ahz ve deyni mukābelesinde mezbûr İbrahim Beşe’ye teslîm etmekle hâlâ eşyâ-yı mezkûre mevcûd ise aynlarını müstehlek ise kıymet-i şer‘iyyelerini taleb eylediğimde ba‘de’l-münaza‘a muslihûn tavassut edip da‘vâ-yı mezkûremden mezbûr İbrahim Beşe ile otuz guruş üzerine beynimizde akd-i musâlaha olundukda ben dahi sulh-ı mezbûru kabûl ve bedel-i sulh olan meblağ-ı mezbûr otuz guruşu üçümüz bir meclisde iken işbu hâzır bi’l-meclis Mahmud Ağa üzerine havâle-i sahîha-i şer‘iyye ile havâle eyledikde herbirimiz dahi havâle-i mezbûreyi ba‘de’l-kabûl husûs-ı mezbûra müte‘allika cemî‘ da‘vâdan mezbûr İbrahim Beşe’yi ibrâ vü ıskāt eyledim, min ba‘d mezbûr İbrahim Beşe ile da‘vâ ve nizâ‘ım kalmadı dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Saferi’l-hayr li-sene mi’e ve elf.<br><br>Şuhûdü’l-hâl: Ali Beşe b. Mehmed, İsmail Beşe b. Mehmed, Mustafa Çelebi b. Ali, İbrahim Çelebi b. Ahmed, Ahmed Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=28294"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28296"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o342"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>