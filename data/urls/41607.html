﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 110<br>Hüküm no: 77<br>Orijinal metin no: [16a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sunullah Efendi’nin aldığı borç karşılığında evini rehin vermesi (istiğlal)</b><br><br>Mahmiye-i İstanbul’da Beyceğiz mahâllesi sükkânından umdetü’l-müderrisîni’l-kirâm Sunullah Efendi b. Ali mahmiye-i mezbûrede meclis-i şer‘-i hatîr-i lâzımü’t-tevkīrde merhûm Mehmed Bahri nâm sâhibü’l-hayrın nukūd-ı mevkūfesine evlâdiyet ve meşrûtiyet üzere mütevellîye olan Şerîfe Hibetullah nâm hatun bt. el-merhûm Mehmed Said Efendi tarafından ikrâr-ı câ’i’z-zikri tasdîka vekîl-i müsecceli olan râfi‘atü’l-kitâb Hoca Emine Hatun bt. Hasan muvâcehesinde ikrâr ve takrîr-i kelâm edip akd-i âtî sudûruna değin yedimde mülküm ve hakkım olup mahâlle-i mezbûrede Debbâğzâde Hasan Çelebi mahâllesinde vâki‘ bir tarafdan Mehmed Efendi b. Süleyman mülkü ve bir tarafdan sadık Efendi menzili ve bir tarafdan Yedekçi Mehmed’in Ağa’nın utekāsına meşrûta vakıf menzil [16b] ve bir tarafı [tarîk-i] âm ile mahdûd iki bâb tahtânî oda ve bir matbâh ve cüneyneyi müştemil menzilimi yüz elli guruşa bi-tarîkı’l-istiğlâl müvekkile-i mezbûre Şerîfe Hibetullah Hatun’a bey‘ ve teslîm ol dahi ber-vech-i muharrer iştirâ ve tesellüm ve kabûl eylediğinden sonra semeni olan meblağ-ı mezbûr yüz elli guruşu mâl-ı vakf-ı mezbûrdan müvekkile-i mezbûre Şerîfe Hibetullah Hatun bana def‘ ü teslîm, ben dahi yedinden ahz u kabz eylediğimden sonra mütevellîye-i mezbûre Şerîfe Hibetullah Hatun ba‘de’t-tahliye ve’t-takābuz menzil-i mezbûru târîh-i kitâbdan bir sene tamâmına değin yirmi iki buçuk guruşa bana icâr ve teslîm ben dahi iştirâ ve tesellüm ve kabûl eyledim dedikde, gıbbe’t-tasdîki’ş-şer‘î mûmâ-ileyh <<Sunullah Efendi mâ-vaka‘a bi’t-taleb ketb olundu. Fi’l-yevm>> Sunullah Efendi’nin oğlu Ali Efendi meclis-i mezkûrda menzil-i mezbûr hakīkatde rehin olmağla meblağ-ı merkūm yüz elli guruşa ve icâre-i mezkûreye emr u kabûlü hâviye kefâlet ile kefil olmağın mâ-hüve’l-vâki‘ bi’t-taleb ketb olundu. Fi’l-yevmi’l-isneyn min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Fahrü’l-müderrisîn Mehmed Efendi b. Süleyman, Umdetü’l-müderrisîn el-Hâc Mehmed Efendi b. Rasul, el-Hâc Mustafa b. Mehmed, Şaban b. Bayram, Mustafa Bey b. Osman, Halil Efendi b. Ali, el-Hâc Rasul b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=41606"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41608"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o677"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>