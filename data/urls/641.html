﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 317<br>Hüküm no: 458<br>Orijinal metin no: [67b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Mehmed Reis’in alacağına el-Hâc Ramazan’ın vekil tayin edildiği</b><br><br>Mahrûse-i Galata’da el-Hâc Kasım odalarında sâkin iken bundan akdem vefât eden Mehmed Reis b. Süleyman nâm kimesnenin verâseti hâlâ cezîre-i Tunus sâkinelerinden olan vâlidesi Zeyneb nâm hatun ile sulbî kebîr oğlu Ramazan’a münhasıra olduğu şer‘an sâbit ve mütehakkık oldukdan sonra mezbûrân Zeyneb ve Ramazan taraflarından husûs-ı âti’l-beyânı da‘vâ ve taleb ve ahz u kabza ve kendilere îsâle ve kabz [ve] îsâl mütevakkıf olduğu umûrun cem‘îsine kabûlüne mevkūfe vekâlet-i mutlaka ile iddi‘â eden işbu bâ‘isü’l-kitâb el-Hâc Ramazan b. Mehmed mahfil-i kazâda tüccârdan Fakih Yahya b. Salih mahzarında üzerine da‘vâ edip mezbûr Fakih Yahya müteveffâ-i mezbûrun gāib ani’l-meclis Salim Reis nâm cezzâr zimmetinde cihet-i deyn-i şer‘îden olan dört bin akçe hakkını ahz u kabz etmişdir, vekâlet-i mezbûreyi kabûl eylemediğime binâen meblağ-ı mezbûreyi taleb ederim, suâl olunsun dedikde gıbbe’s-suâl mezbûr Fakih Yahya cevâbında hâl minvâl-i muharrer üzere olduğunu ikrâr edip lâkin müdde‘î-i mezbûrun mezbûre Zeyneb Hatun ile merkūm Ramazan taraflarından vekîl olduğunu inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden ve sikāt-ı muvahhidînden es-Seyyid Kasım b. es-Seyyid Mehmed ve el-Hâc Mansur b. Abdülaziz nâm kimesne li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müdde‘î-i mezbûr el-Hâc Ramazan’ı mezbûre Zeyneb ve merkūm Ramazan [68a] müteveffâ-i mezbûrun vâzı‘u’l-yed olanlardan muhallefâtını ve zimem-i nâsda olan nukūdunu da‘vâ ve taleb ve ahz u kabz ve kendilere îsâle ve kabz ve îsâl mütevakkıf olduğu umûrun cem‘îsine taraflarından bizim huzûrumuzda mezbûr el-Hâc Ramazan’ın kabûlüne mevkūfe vekâlet-i mutlaka ile vekîl ve menâbına nâib nasb ve ta‘yîn eylediler, biz bu husûsa bu vech üzere şâhidleriz şehâdet dahi ederiz deyü herbiri edâ-yı şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûru müdde‘î-i mezbûr el-Hâc Ramazan’a edâ ve teslîm etmek üzere mezbûr Fakih Yahya’ya tenbîh olunup mâ-hüve’l-vâki‘ gıbbe’t-taleb ketb ü sebt olundu.<br><br>Fi’l-yevmi’s-sâlis aşer min-şehri Ramazani’l-mübârek li-sene erba‘a ve sittin ve elf.<br><br>Şuhûdü’l-hâl: el-Hâc Ahmed b. el-Hâc Said b. Ali, el-Hâc Ebûbekir b. Ebuzeyd, el-Hâc Salim b. Cum‘a, Pîrî Beşe b. Hüseyin ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=640"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=642"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b317"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>