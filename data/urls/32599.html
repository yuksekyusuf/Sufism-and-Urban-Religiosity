﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 201<br>Hüküm no: 173<br>Orijinal metin no: [34a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gazi Yahya Paşa vakfı hamamının kiracısı Musa Ağa b. İsmail’in evlere giden içme suyuna müdahale etmeyeceğini taahhüt ettiği</b><br><br>Keşf ile mâ’ın cereyânına ta‘ahhüd<br><br>Ma‘rûz[-ı dâ‘î-i devlet-i aliyyeleridir ki]<br><br>Sâdır olan fermân-ı âlîlerine imtisâlen zikri câ‘î husûsun mahallinde lede’l-mu‘âyene ketb ü tahrîri içün savb-ı şer‘-i enverden irsâl olunan Kâtib Mehmed Hidâyetullah Efendi dâ‘îleri hâlâ Su Nâzırı es-Seyyid Mustafa Hâmid Ağa bendeleri ile İstanbul’da Kadırga limanı kurbünde Bostancıbaşı Ali Ağa Mahallesinde vâki‘ Kadırga limanı hamamı demekle ma‘rûf çifte hamama varup ceridede mazbûtü’l-esâmî Müslimîn huzûrlarında akd-i meclis-i şer‘-i âlî ettikte ashâb-ı arzuhâlden Rumeli kuzâtından Mehmed Said Efendi b. Feyzullah ile câr-ı mülâsıkı es-Seyyid Ahmed Ağa b. Üveys nâm kimesneler meclis-i ma‘kūd-ı mezkûrda zîr-i nezâret-i dâ‘îlerinde olan evkāfdan Vezîriazâm-ı esbak merhûm Gāzi Yahya Paşa Vakfı müsakkafâtından hamam-ı mezkûra [34b] bâ-temessük-ı mütevellî bi’l-icâreteyn mutasarrıf olan derûn-ı arzuhâlde mezkûrü’l-ism el-Hâc Musa Ağa b. İsmail nâm kimesne muvâcehesinde vakf-ı mezbûrun kāimmakām-ı mütevellîsi ricâl-i devlet-i aliyyeden hâlâ tersâne-i âmire emini Sa‘âdetlü Salih Efendi b. Mehmed Said Efendi tarafından mürsel vekîli câbî-i vakf Hasan Efendi b. İsmail hâzır olduğu hâlde işbu derûnunda akd-i meclis-i şer‘-i âlî olunan hamam-ı mezkûrun iki masura acı suyu ve iki masura mâ-i lezîzi olup ol vechile dört masura sudan ancak acı suyun menzilimizde isti‘mâle kifâyet mikdârına ben beher şehr on akçe icâre-i müeccele ile bâ-temessük-ı mütevellî ve mezbûr es-Seyyid Ahmed Ağa dahi şehriye beş akçe icâre-i müeccele ile bâ-temessük-ı mütevellî bi’l-icâreteyn mutasarrıflar olmamızla zikr olunan acı su hamam-ı mezkûrun külhanda menba‘ı olan mahalde n hamam-ı mezkûrun memşâ ve sâir mahallerine cârî oldukda bizim menzil-i mezkûrlarımızda dahi cereyân ile gelmiş iken bundan akdem vukū‘ bulan harîkde menzil-i mezkûrlar muhterik oldukdan sonra menzil-i mezkûrları binâ ve inşâ eylediğimizde mezbûr el-Hâc Musa Ağa kadîmden menzillerinize mâ-i mezkûrun cereyânı yokdur deyü kat‘ edüp ol vechile cereyânına mümâna‘at etmekle ke’l-evvel mâ-i merkūmun cereyânına mümâna‘at etmemek üzere mezbûr el-Hâc Musa Ağa’ya tenbîh olunmak murâdımızdır deyü bundan akdemce Çarşamba günü arz odasında huzûr-ı hazret-i Sadâret-penâhîde bi’l-muvâcehe da‘vâya tasaddî etmişdik el-hâletü hâzihî muslihûn tavassutuyla beynimiz tevfîk ve ısla[h] olunup zikr olunan acı suya hamam-ı mezkûrun külhanda menba‘ı olan mahalde n metîn ve müstahkem olarak kurşun boru ferşiyle fîmâ ba‘d mâ-i mezbûru menzil-i mezkûrlarımızda cereyân ettirip kat‘ etmemek üzere mezbûr el-Hâc Musa Ağa ta‘ahhüd eylediğinde biz dahi kabûl ve bu vechile kat‘-ı münâza‘a eyledik deyü takrîrlerini mezbûr el-Hâc Musa Ağa ve vekîl-i hâzır-ı merkūm tasdîk eylediklerini kâtib-i merkūm dâ‘îleri mahallinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelüp tarafeyn hâzır oldukları hâlde alâ-vukū‘ihi inhâ ve takrîr eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 22 Ra sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32598"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32600"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b201"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>