﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 480<br>Hüküm no: 565<br>Orijinal metin no: [83b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. İbrahim’in, Sultan Abdülhamid Han vakfından icareli üç bab kasap dükkânı gediğini Mehmed b. İsmail’e devrettiği</b><br><br>Kasab<br><br>Ma‘rûz<br><br>Hüdâvendigâr-ı sâbık cennet-mekân firdevs-âşiyân Sultan Abdülhamid Hân hazretlerinin evkāf-ı şerîfesi mülhakātından Yedikule hâricinde kâin on aded ganem selhhânelerinden birinci selhhâneye merbût kasab dükkânlarından medîne-i Üsküdar’da Toptaşı nâm mahalde bir bâb ve Atpazarı nâm mahalde bir bâb ve kapı altı nâm mahalde bir bâb cem‘an üç bâb kasab dükkânları derûnlarında mevcûde beyne’l-esnâf gedik tâ‘bir olunur âlât-ı lâzıme-i ma‘lûmelerin nısf-ı şâyi‘lerine vakf-ı müşârun-ileyh mütevellîsi temessüküyle mutasarrıf olan Mustafa b. İbrahim meclis-i şer‘-i münîrde hâssa kasabbaşısı İzzetlü Mustafa Ağa tarafından mürsel kasablar kethüdâsı İsmail vesâir kasab ustaları hâzır oldukları hâlde âlât-ı lâzıme-i mezkûrelerini nısf-ı şâyi‘larına mutasarrıf olan bâ‘isü’l-i‘lâm Mehmed b. İsmail muvâcehesinde takrîr-i kelâm edip zikr olunan üç bâb dekâkîn derûnlarında mevcûde gedik tâ‘bir olunur âlât-ı lâzıme-i mezkûrelerden mutasarrıf olduğum nısf hisse-i şâyi‘a-i mezkûrelerimi hüsn-i rızâ ve tayyib-i hatırımla bedel-i ma‘lûm ve makbûz mukābelesinde bâ-re’y-i mütevellî mezbûr Mehmed’e ferağ-ı mu‘teber-i kat‘îyle ferağ ve tefvîz eylediğimde ol dahi tefevvüz ve kabûl edip ba‘de’l-yevm âlât-ı lâzıme-i merkūmelerde benim kat‘an alâka ve medhalim kalmayıp mecmû‘u [84a] mezbûr Mehmed’in hakk-ı müfevvezi ve dâhil-i havza-i tasarrufu olmuşdur dediğini mezbûr Mehmed tasdîk etmeğin nısf-ı âlât-ı mezkûreler fâriğ-i merkūm Mustafa’nın temessükü taraf-ı vakıfdan terk ve hıfz olunup ferağından mezbûr Mehmed üzerine yedinde olan temessükü hâmişine tahrîr ve temhîr ve defter-i vakf-ı şerîfe ba‘de’l-kayd temessükü i‘tâ buyrulmak bâbında istid‘â eylediği İslâmbol Mahkemesi’nden huzûr-ı âlîlerine i‘lâm olundu.<br><br>Fî-11 min-Şevvâli’l-mükerrem sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31318"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31320"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b480"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>