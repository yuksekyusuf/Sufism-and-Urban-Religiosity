﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 250<br>Hüküm no: 187<br>Orijinal metin no: [42a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraylı Afife Hatun’un vefat eden kocası Hasan Efendi’nin terekesinden mehrini alması</b><br><br>Mahmiye-i İstanbul’da Aydın Kethüdâ mahâllesi ahâlîsinden olup bundan akdem medîne-i Tebriz defterdârı iken bundan akdem vefât eden Hasan Efendi b. Hüseyin’in zevce-i menkûha-i metrûkesi olup zâtı ta‘rîf-i [şer‘î] ile mu‘arrefe olan işbu bâ‘isetü’l-kitâb Saraylı Afife Hatun bt. Abdullah meclis-i şer‘-i şerîf-i enverde müteveffâ-yı mezbûrun sulbiye kebîre kızı olmağla terekesine bi’l-verâse vâzı‘atü’l-yed olan Fâtıma Hatun tarafından vekîl olduğu Mustafa Efendi b. Hüseyin Efendi ve Osman Çelebi b. Ali şehâdetleriyle mahzar-ı hasm-ı câhidde sâbit ve sübût-ı vekâletine hükm-i şer‘î lâhık olan Mustafa b. Abdullah mahzarında üzerine da‘vâ ve takrîr-i kelâm edip zevcim müteveffâ-yı mezbûr <<hâl-i kemâl-i sıhhatinde fevtinden beş sene mukaddem>> Hasan Efendi b. Hüseyin b. Abdullah zimmetinde mütekarrer ve ma‘kūdün-aleyh üç yüz guruş mehr-i müeccel hakkım olup hattâ zevcim müteveffâ-yı mezbûr hâl-i kemâl-i sıhhatinde fevtinden beş sene mukaddem medîne-i Tebriz’e gider oldukda meblağ-ı mezbûr cihet-i mezbûreden zimmetinde bana vâcibü’l-edâ deyni olduğunu huzûr-ı Müslimînde ikrâr ve işhâd edip kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘iye-i mezbûreden müdde‘âsına beyyine taleb olundukda udûl-i ahrâr-ı ricâl-i Müslimînden mahâlle-i mezbûre imamı el-Hâc Abdullah Efendi b. Mahmud ve Saraç Doğan mahâllesinde sâkin Hüseyin Ağa b. İbrahim li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka müteveffâ-yı mezbûr Hasan Efendi b. Hüseyin b. Abdullah hâl-i kemâl-i sıhhatinde fevtinden beş sene mukaddem medîne-i Tebriz’e gider oldukda zevcesi işbu müdde‘iye-i mezbûre Saraylı Afife Hatun zimmetinde mütekarrer ve ma‘kūdün-aleyh üç yüz guruş mehr-i müeccel zimmetinde vâcibü’l-edâ deyni olduğunu huzûrumuzda ikrâr ve bizi işhâd eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fî 22 min-Cumâdelâhire sene 1143.<br><br>Şuhûdü’l-hâl: Ebubekir Ağa b. İbrahim, Mehmed Ağa b. İbrahim, el-Hâc İbrahim b. Hüseyin, Salih Çelebi b. Halil, Mehmed Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=37991"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37993"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>