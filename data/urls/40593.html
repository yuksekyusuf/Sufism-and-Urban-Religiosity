﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 336<br>Hüküm no: 314<br>Orijinal metin no: [44b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gemici Mehmed b. Abdi’ye kefaletlerinden dolayı olan borçlarını ödemeleri için Marat ve Sara’ya iki ay süre verildiği</b><br><br>Mahmiye-i İstanbul’da Nişancı Paşa kurbünde Soğanağa mahallesi sâkinlerinden Marat v. Hobyar nâm Ermeni ve Sara bt. Ahmad nâm Ermeniye meclis-i şer‘-i hatîrde fi’l-asl medîne-i İzmir’de Musa Bâli mahallesinde olup mellâh tâifesinden bâ‘isü’l-kitâb Mehmed b. Abdi nâm kimesne mahzarında herbiri tav‘an ikrâr ve i‘tirâf edip mahmiye-i mezbûrede mahalle-i mezbûre sükkânından gāib ani’l-meclis Safer v. Hobyar nâm Ermeni’nin merkūm Mehmed’e mülkü olup yedinden iştirâ ve kabz eylediği elâ gözlü açık kaşlı Rusiyyü’l-asl Yusuf nâm şâbb-ı emred semeninden yetmiş dört riyâlî guruş deyni olmağla meblağ-ı mezbûrdan herbirimiz otuz yedişer riyâlî guruşa kefîl olduğumuzda mezbûr Mehmed kefâletimizi kabûl etmeğin meblağ-ı mezbûru bi-hükmi’l-kefâle mezkûr Mehmed’e edâya isti‘câl eylediğimizde ol dahi târih-i kitâbdan altmış gün tamâmına değin ecel-i sahîh ile bizi te’cîl eyledi dediklerinde merkūm Mehmed dahi kefâlet-i mezbûreyi kabûl ve te’cîl-i mezkûru tav‘an ikrâr ve i‘tirâf edicek mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Mustafa b. Hüseyin, Hüseyin Beşe b. Abullah, Mehmed b. Ramazan, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40592"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40594"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o868"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>