﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 284<br>Hüküm no: 298<br>Orijinal metin no: [58a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Mustafa’nın Cafer Paşa Sarayı kurbünde vakfettiği menzillerin hüccet olunması</b><br><br>Mahmiye-i İstanbul’da Küçük Mescid mahallesinde vâki‘ mescid-i şerîfin bi’l-fi‘l imâmı olan bâ‘isü’l-kitâb fahrü’l-eimme ve’s-sulehâ mevlânâ es-Seyyid Nesimi Efendi b. es-Seyyid Mirza meclis-i şer‘a gelüp takrîr-i kelâm edip erbâb-ı hayrâtdan el-Hâc Mustafa nâm sâhibü’l-hayr mahmiye-i merkūmede Dizdarzâde mahallesinde merhûm Cafer Paşa Sarayı kurbünde vâki‘ birbirine muttasıl ve mülâsık olup ınde’l-ahâlî ve’l-cîrân ma‘lûmü’l-hudûd olan üç bâb menzilini vakf edip vakfiye-i ma‘mûlün bihâsında zikr olunan üç menzilin vasatında vâki‘ olup bir serdâbı müştemil olan menzilin süknâsı kendü ihtiyâr eylediği bir recül-i sâliha tevcîh olunup ol dahi mukābelesinde yevmî bir cüz’-i şerîf tilâvet ede deyü şart etmiş idi ba‘dehû vâkıf-ı müşârun-ileyh zikr olunan menzilin süknâsını târih-i kitâb senesi şehri Ramazâni’l-mübârekinin evâilinde bana tevcîh ve ta‘yîn edip yedime hat ve hatemini müştemil temessük verdi idi nazar olunup mûcebince cânib-i şer‘den dahi hüccet olunmasın taleb ederim deyü yedinde olan temessükü ibrâz eyledükde nazar olunup fi’l-hakīka mazmûnu takrîrine mutâbık ve muvâfık bulunmağın mûcebince bu hurûf ketb olundu li-ecli’t-temessük yedine def‘ olundu.<br><br>Tahrîren fî-evâsıtı Zilhicceti’ş-şerîfe li-sene selâse ve selâsîn ve elf.<br><br>Şuhûdü’l-hâl: Abdülgaffâr Efendi b. Mehmed el-imâm, Veli Halife b. el-müezzin, Hızır Bey b. Ali el-yâver, Hüseyin b. Abdullah el-haffâf, Muharrem b. Hasan, Ali Efendi, el-Hâc Mehmed b. el-müezzin, Mehmed Beşe b. er-râcil ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39589"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39591"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>