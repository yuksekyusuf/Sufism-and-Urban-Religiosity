﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 160<br>Hüküm no: 108<br>Orijinal metin no: [23a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe’nin terekesi</b><br><br>Mahmiye-i İstanbul’da Haraççı Muhyiddin mahâllesinde sâkin iken bundan akdem vefât eden Hamal Hüseyin Beşe b. Süleyman’ın verâseti zevce-i menkûha-i metrûkesi Âişe Hatun bt. Abdullah ile kebîr oğlu Hasan’a ve sulbiye sagīre kızı Emine’ye ve vilâyet-i Anadolu’da Kengiri kazâsına tâbi‘ Pamukören nâm karyede sâkin âhar kebîr oğlu Süleyman ve kebîre kızı Raziye’ye münhasıra olduğu şer‘an zâhir oldukdan sonra sagīre-i mezbûre Emine’nin tesviye-i umûruna ve mezbûrân Süleyman ve Raziye’nin hisse-i ırsiyelerini ahz u kabz ve zabt u hıfza kıbel-i şer‘den vasî ve kayyım nasb olunan mezbûre Âişe Hatun ve mezbûr Hasan taleb ve ma‘rifetleriyle tahrîr ve tevzî‘ ve taksîm olunan tereke-i müteveffâ-yı mezbûrdur ki ber-vech-i âtî zikr olunur.<br><br>Fi’l-yevmi’t-tâsi‘ min-şehri Cemâziyelâhire sene 1143.<br><br>Köhne beledî döşek 1 270 akçe Beledî döşek yüzü 100 akçe Köhne çakşır 1 136 akçe Çizme ma‘a kalçık? 145 akçe Köhne dolama 46 akçe Köhne destâr 1 ve kavuk 1 46 akçe Köhne yasdık 1 19 akçe [23b] Alaca kilim 1 100 akçe Köhne kebe 36 akçe Def‘a köhne kebe 120 akçe Köhne dizlik 30 akçe Köhne heğbe 10 akçe Köhne yağmurluk 2 52 akçe Köhne yeşil biniş 36 akçe Yemenî yorgan ma‘a çarşeb 190 akçe Def‘a yemenî yorgan 60 akçe Köhne sepet sandık 21 akçe Sagīr kazgan 350 akçe Kebîr tencere 240 akçe Tepsi 295 akçe Demir sac 30 akçe Sagīr tencere ma‘a kapak 120 akçe Sagīr tencere ma‘a kapak 86 akçe Tâbe 2 81 akçe Sahan 2 56 akçe Sahan 3 205 akçe Tas, sagīr lenger, kahve ibriği 65 akçe Köhne ibrik 33 akçe Bargir 1 re’s 1.320 akçe Nukūd-ı mevcûd 9.202 akçe<br><br>Yekûn: 13.495 akçe<br><br>Minhe’l-ihrâcât<br><br>Techîz ve tekfîn 1.275 akçe Mehr-i müeccel-i müsbet li’z-zevceti’l-mezbûre 720 akçe Deyn-i müsbet Seyyid Abdullah 368 akçe Deyn-i müsbet Ahmed Çelebi 1.440 akçe Deyn-i müsbet Derviş Mehmed 379 akçe Deyn-i müsbet Bakkāl Veli 90 akçe Harc-ı defter ve kalemiye ve hüddâmiye 300 akçe Harc-ı hüccet-i vesâyet 90 akçe Dellâliye-i eşyâ 40 akçe Kaydiye 45 akçe<br><br>Cem‘an yekûn: 4.847 akçe<br><br>Sahhü’l-bâkī<br><br>Hissetü’z-zevceti’l-mezbûre 1.081 akçe Hissetü’l-ibni’l-mezbûr 2.522 akçe Hissetü’l-ibni’l-mezbûr 2.522 akçe Hissetü’l-binti’l-mezbûre 1.261 akçe Hissetü’l-binti’l-mezbûre 1.261 akçe</p>          <br><a title="Önceki sayfa" style="text-decoration:none" href="./ayrmetin.php?idno=37912"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37914"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>