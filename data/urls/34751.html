﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 145<br>Hüküm no: 98<br>Orijinal metin no: [41-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Aci Yasef’in inşâat masraflarından dolayı Süleyman Fehim Efendi’ye açtığı davanın haksız bulunarak reddedildiği</b><br><br>Ma‘rûz<br><br>Keresteci tâifesinden arzuhâl eden Aci Yasef v. Yuvan nâm zimmî m. hâcegân-ı Dîvân-ı Hümâyûn’dan derûn-ı arzuhâlde ismi mezkûr Süleyman Fehim Efendi b. Hüseyin tarafından husûs-ı âtîde vekîl-i sâbitü’l-vekâlesi es-Seyyid Mehmed Şakir Ağa b. Mehmed Ârif muvâcehesinde hammâmî kalfalarından Barsim v. Agop nâm zimmî hâzır olduğu hâlde müvekkil-i mûmâ-ileyhin İstanbul’da Karagümrüğü kurbünde Debbâğzâde mahallesinde vâki‘ mutasarrıf olduğu bir bâb menzili derûnunda bir bâb câmekân odası ve bir sofa ve bir memşâ inşâsına müvekkil-i mûmâ-ileyhin bi-şarti’r-rücû‘ emriyle hâzır-ı mersûm Barsim zimmî işbu târihden üç ay mukaddem şürû‘ eylediği hînde kendinin mahâll-i âharda ebniyeler inşâsına dâir meşgalesi olduğundan hâzır-ı mersûm oda-i mezkûra ve müştemilâtımı inşâya bana emr etmekle ben dahi mâlımdan hâzır-ı mersûmun ve gerek müvekkil-i mûmâ-ileyhden husûs-ı mezkûr zımnında bâ-defter-i müfredât kereste ve mismâr ve döşeme ve amele yevmiyelerine masrûfuma mahsûben hîn-i inşâda refte refte hâzır-ı mersûmdan ve gerek mûmâ-ileyhden üç bin sekiz yüz altmış guruş ahz ve ebniye-i mezkûre itmâm olundukdan sonra hâzır-ı mersûm müvekkil-i <<mersûm>> mûmâ-ileyh ile rü’yet-i hesâb ve bir mikdâr dahi akçe alıp tebrie-i zimmet etmiş idi el-hâletü hâzihî hâzır-ı mersûm emr etmiş ise de mücerred ebniye-i mezkûre müvekkil-i mûmâ-ileyhin olduğuna binâen masrûfum on bin guruşa resîde olmağla makbûzum olan meblağ-ı mezkûr üç bin sekiz yüz altmış guruş fürû-nihâde tenzîl olunup bâkīsi olan altı bin yüz kırk guruşu müvekkil-i mûmâ-ileyhe izâfetle bana edâya vekîl-i merkūm es-Seyyid Mehmed Şakir Ağa’ya tenbîh olunmak murâdımdır deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmamağın müdde‘î-i mersûm Yasef zimmîye tefhîm ve da‘vâ-yı mezkûresiyle müvekkil-i mûmâ-ileyh Süleyman Fehim Efendi’ye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 18 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34750"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34752"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>