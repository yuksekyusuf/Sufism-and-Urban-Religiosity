﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 590<br>Hüküm no: 770<br>Orijinal metin no: [97b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanaki v. Miyo’nun borcuna kefil olan Belhoron v. Yorgi’nin parayı Panayot v. Hıristo’ya ödemesi</b><br><br>Bakkāl tâifesinden Panayot v. Hıristo nâm zimmî Davudpaşa Mahkemesi’nde meclis-i şer‘de yine tâife-i mezbûreden Belhoron v. Yorgi nâm zimmî muvâcehesinde yine tâife-i mezbûreden gāib ani’l-meclis Yanaki v. Miyo nâm zimmî zimmetinde mukaddemâ yedimden istidâne ve kabz eylediği cihet-i karzdan ber-mantûk-ı temessük iki yüz on altı guruş seksen akçe alacak hakkımın edâsına tarafeynden bi’l-emr ve’l-kabûl kefâlet-i sahîha ile işbu merkūm Belhoron zimmî kefîl ve zâmin olmağla meblağ-ı mezbûr iki yüz on altı guruş seksen akçeyi kefâletine binâen merkūm Belhoron zimmîden hâlâ taleb ederim deyü da‘vâ etdikde ol dahi cevâbında fi’l-vâki‘ kaziyye vech-i muharrer üzere olduğunu ikrâr ve i‘tirâf edip lâkin müdde‘î-i mesfûr Panayot zimmî meblağ-ı mezbûrun on guruşunu gāib-i merkūm Yanaki zimmî yedinden ahz ü kabz edip ancak iki yüz altı guruş seksen akçe bâkī kalmış idi deyü eylediği def‘ini müdde‘î-i mesfûr Panayot zimmî inkâr etmeğin merkūm Belhoron zimmî def‘-i mezkûrunu beyândan âciz ve talebiyle müdde‘î-i mesfûr Panayot zimmîye yemîn teklif olundukda ol dahi yemînden nükûl etmeğin mûcebince meblağ-ı bâkī-i mezbûr iki yüz altı guruş seksen akçeyi müdde‘î-i mesfûr Panayot zimmîye bi-hükmi’l-kefâle edâ ve teslîme merkūm Belhoron zimmîye tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 27 min-C sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11312"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11314"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b590"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>