﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 102<br>Hüküm no: 53<br>Orijinal metin no: [20-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm Hatun’un Rumelikavağı’ndaki kasap dükkânındaki âletlerini kasap Yorgaki ile Yanko’ya sattığı</b><br><br>Rumelikavağı’nda kasab<br><br>Ma‘rûz-ı dâ‘î<br><br>Hudâvendigâr-ı esbak cennet-mekân firdevs-âşiyân merhûm ve mağfûrun-leh Sultan Abdülhamid Hân-ı Gāzi -tâbe serâhû- hazretlerinin evkāf-ı şerîfeleri müstegallâtından Yedikule hâricinde vâki‘ gayrı ez selhhâne-i mîrî on aded ganem selhhânelerinden üçüncü selhhâneye merbût kasab dükkânlarında Rumelikavağı’nda kâin ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmeye mutasarrıfe olan zâtı mu‘arrefe Ümmügülsüm bt. Ahmed nâm hatun meclis-i şer‘-i münîrde kasab tâifesinden olup kendiden asıl ve eniştesi Yorgaki v. Todori nâm zimmî tarafından husûs-ı âti’l-beyânda tasdîka vekîli Yanko v. Anastaş nâm zimmî muvâcehesinde Kasablar Kethudâsı el-Hâc İbrahim Ağa ve ustalarından mazbûtü’l-esâmî Müslimîn hâzır oldukları hâlde takrîr-i kelâm edip ben ber-minvâl-i muharrer mâlik olduğum gedik-i mezkûru hüsn-i rızâ ve tayyib-i ihtiyârım ve ferâğ-ı mu‘teber-i kat‘î ile bedel-i ma‘lûm ve makbûz mukābelesinde asıl ve müvekkil-i mersûmâna bâ-re’y-i mütevellî ber-vech-i iştirâk ferâğ ve tefvîz eylediğimde onlar dahi ber-minvâl-i muharrer tefevvüz ve kabûl ve hisse-i tevzî‘ini tamamen almağa ta‘ahhüd etmeleriyle fîmâ-ba‘d gedik-i mezkûrlarda benim aslâ ve kat‘a alâka ve medhalim kalmayıp asıl ve müvekkil-i mersûmânın dâhil-i havza-i tasarrufları olmuşdur dedikde gıbbe’t-tasdîk fâriğa-i merkūme Ümmügülsüm Hatun’un ferâğ ve kasr-ı yedinden asıl ve müvekkil-i mersûmân üzerlerinde defter-i vakf-ı şerîfe kayd olunup asıl ve müvekkil-i mersûmân zikr olunan gediği civârında vâki‘ Sarıyer kasabasında bi’l-icâreteyn mutasarrıflar oldukları bir tarafdan Dülger İlya ve bir tarafdan diğer dülger Parloy(?) zimmîler menzilleri ve bir tarafdan leb-i deryâ ve bir tarafdan tarîk-i âm ile mahdûd âhar gedikden ârî bir dükkâna nakl ve icrâ olunmak üzere temessüğü hâmişine şerh ve tahrîr ve temhîr ve mersûmân yedlerine i‘tâ buyurulmak esnâf-ı mezkûrenin nizâmlarından idiği İstanbul Mahkemesi’nden huzûr-ı [âlîlerine i‘lâm olundu]<br><br>Fî 2 Ramazani’l-mübârek sene 1257</p>          <br><a title="Önceki sayfa" style="text-decoration:none" href="./ayrmetin.php?idno=34705"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34707"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>