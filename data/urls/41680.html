﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 207<br>Hüküm no: 150<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia Hatun’un menzil ve su hissesini İbrahim b. Abdülkerim’e satması</b><br><br>Mahmiye-i İstanbul’da İbrahim Paşa-i atik mahâllesinde sâkine olup zâtı ta‘rîf-i şer‘î ile mu‘arrefe olan Rabia bt. Mehmed Efendi nâm hatun mahmiye-i mezbûrede meclis-i şer‘-i hatîr-i lâzımü’t-tevkīrde işbu bâ‘isü’l-kitâb el-Hâc İbrahim b. Abdülkerim nâm kimesne mahzarında ikrâr ve takrîr-i kelâm edip mahâlle-i mezbûrede vâki‘ hudûdu beynimizde ma‘lûm Çadırcı Hayreddin Vakfı’ndan olup [nısfı] benim ve nısf-ı âharı zevcim Mehmed b. Ahmed nâm kimesnenin tasarrufunda olan dâhiliye ve hâriciye büyût-ı adîde ve kârgîr mahzen ve kuyuyu müştemil vakıf menzilimizi zevcim mezbûr Mehmed ile ben izn-i mütevellî ile bundan akdem iki bin sekiz yüz altmış guruş bedel mukābelesinde mezbûr el-Hâc İbrahim’e ferâğ ve tefvîz ol dahi tefevvüz ve kabûl eyledikden sonra menzil-i mezbûrda benim mülküm olup kanevât-ı müsennât ile muharrere bir çuvaldız mâ-i cârîyi mezbûr el-Hâc İbrahim’e ben bey‘ etmeyip yedimde kalmağın hâlâ zikr olunan suyu dahi mezbûr el-Hâc İbrahim’e yüz yetmiş guruşa bey‘ ol dahi iştirâ ve tesellüm ve kabûl edip semeni olan meblağ-ı mezbûr yüz yetmiş guruşun yetmiş guruşunu beynimizde ma‘lûm menzil ücretinden mezbûr el-Hâc İbrahim’e deynim olan yetmiş guruşa takās, ol dahi mukāssa ve kabûl ve yüz guruşunu dahi mezbûr el-Hâc İbrahim yedinden nakid alıp kabz edip bu vech üzere meblağ-ı mezbûr yüz yetmiş guruşu mezbûr el-Hâc İbrahim yedinden tamâmen ahz u istîfâ eyledim ba‘de’l-yevm zikr olunan suda ve menzil-i mezbûrda alâka ve medhalim kalmadı. Husûs-ı mezbûra müte‘allıka âmme-i da‘vâdan ben mezbûr el-Hâc ibrâhim’in zimmetini ibrâ-i âm ile ibrâ ve iskāt edip ol dahi ber-vech-i muharrer benim zimmetimi ibrâ ve iskāt eyledi dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Hacı Osman b. Hacı Mehmed, Hacı Mehmed b. İbrahim, Mustafa Çelebi b. Ali, Hacı Mehmed Usta b. ( ). Yusuf Çavuş mübâşir, Ahmed Bey b. Ahmed, Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41679"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41681"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>