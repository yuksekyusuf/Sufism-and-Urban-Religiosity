﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 66<br>Hüküm no: 29<br>Orijinal metin no: [7b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Ali’nin kasap dükkanındaki gedik hissesi ve aletlerini Mehmed Tahir’e sattığı</b><br><br>Ma‘rûz<br><br>Evkâf-ı hazret-i şehriyârîden Birinci Selhhâne’ye merbût olup mahrûse-i Galata’ya muzâfa kasaba-i Kasımpaşa’da köprü üstünde vâki‘ bir bâb kasab dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin nısf hisse-i şâyi‘alarına bâ-temessük-ı mütevellî mutasarrıf olan Ahmed b. Ali tarafından husûs-ı âtîde vekîl olduğu Hasan b. Abdullah ve Ali b. Mehmed nâm kimesneler şehâdetleriyle sâbit olan Mustafa b. Mehmed nâm kimesne meclis-i şer‘-i münîrde Kasabbaşı Mehmed Emin Ağa tarafından vekîli Kasablar Kethüdâsı el-Hâc Ali Ağa hâzır olduğu hâlde âlât-ı mezkûrenin nısf-ı âharına mutasarrıf olan kasab ustalarından Mehmed Tahir b. Ahmed muvâcehesinde bi’l-vekâle takrîr-i kelâm edip müvekkilem mezbûr Ahmed ber-vech-i muharrer mutasarrıf olduğu nısf âlât-ı mezkûresini hüsn-ı rızâ ve ihtiyârıyla bedel-i ma‘lûm mukâbelesinde bâ-ma‘rifet-i mütevellî mezbûr Mehmed Tahir’e ferâgat ve kasr-ı yed edip nısf âlât-ı mezkûrda müvekkil-i mezbûrun alâka ve medhali kalmayıp mezbûr Mehmed Tahir’in hakk-ı mufavvazı olmuşdur dedikde ol dahî ba‘de’t-tasdîk nısf âlât-ı mezkûre nısf-ı âhırının mutasarrıfı merkûm Mehmed Tahir üzerine defter-i vakfa kayd birle yedine temessük i‘tâ olunmak ricâsında oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî 13 Saferü’l-hayr sene 1202.<br><br>Derkenar: Kasab</p>          <br><a title="Önceki sayfa" style="text-decoration:none" href="./ayrmetin.php?idno=30487"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30489"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o339"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>