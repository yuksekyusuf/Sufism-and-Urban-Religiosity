﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 193<br>Hüküm no: 243<br>Orijinal metin no: [60a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>el-Hâc Mehmed b. Ahmed’in el-Hâc Hasan b. İsmail’de alacağı olduğu</b><br><br>Budur ki Bundan akdem kazâ-i Galata müzâfâtından kasaba-i Kasımpaşa’da Câmi‘-i kebîr mahallesinde fevt olan el-Hâc Mehmed b. Ahmed ed-Debbâğ’ın zevce-i metrûkesi ve kız-ı sagīresi Fâtıma ve Âişe’nin vasîsi hâmiletü hâze’l-kitâb Nisâ Hâtun bt. Mustafa meclis-i mutahharda kasaba-i mezbûreden el-Hâc Hasan b. İsmail ed-Debbâğ mahzarında takrîr-i da‘vâ edip müteveffâ-yı mezbûrun mezbûr el-Hâc Hasan zimmetinde esbâb ve bâğât bahâsından doksan üç bin akçe hakkı olup zevcim mezbûr el-Hâc Mehmed vefât ettikde mahzar-ı müslimînde i‘tirâf dahi edip semen yetmiş üç bin akçeyi bi’d-defe‘ât vesâyetim ve verâsetim hasebiyle yedinden bana vâsıl ve zimmetinde yirmi bin akçesi bâkī olup hâlâ meblağ-ı bâkī yirmi bin akçeyi taleb ederim dedikde gıbbe’s-suâl mezbûr el-Hâc Hasan mecmû‘-ı deynim seksen üç bin akçeden zâid değildir diye ziyâdeyi münkir olucak müdde‘iye-i mezbûreden sıdk-ı makāline beyyine taleb olundukda udûl-i müslimînden ve fuhûr-i muvahhidînden Ahi Baba demekle ma‘rûf Mehmed b. Mustafa ed-Debbâğ ve Kemal b. Hüseyin ed-Debbâğ ve Hasan b. Mahmud ed-Debbâğ meclis-i şer‘a li ecli’ş-şehâde hâzırûn olup fi’l-vâki‘ müteveffâ-yı mezbûrun muhallefâtı taksîm olunup tahrîr-i defter olundukda müteveffâ-yı mezbûr zimemi yoklandıkda mezbûr el-Hâc Hasan benim müteveffâ-yı mezbûra esbâb ve bâğât bahâsından doksan üç bin akçe deynim vardır diye i‘tirâf eyleyip bizi işhâd eyledi biz bu husûsa şahidleriz şehâdet dahi ederiz diye edâ-i şehâdet-i şer‘iyye ettiklerinde ba‘de ri‘âyeti şerâiti’l-kabûl şehâdetleri hayyiz-i kabûlde vâki‘ olup mûcebi ile hükm ve mâ vaka‘a zabt olundu. Tahrîren fi’l-yevmi’t-tâsi‘ min Recebi’l-mürecceb sene sitte aşere ve elf.<br><br><br>Şuhûdü’l-hâl: Ahmed Çelebi b. Hızır ...?, İbrahim Çelebi b. Mustafa Çelebi ...?, Mustafa b. Mehmed, Mehmed b. Yusuf, Ahmed Çelebi Sofu ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19807"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19809"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o222"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>