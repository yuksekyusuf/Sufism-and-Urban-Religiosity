﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 93<br>Hüküm no: 52<br>Orijinal metin no: [33-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostaniçi mahallesi imamı müteveffâ Hüseyin Efendi’nin kızı Lütfiye Hanım’ın rüşdünü ispat etmesi</b><br><br>el-Hâc Hüsnü, isbât-ı rüşd<br><br>Hudâvendigâr-ı esbak cennet-mekân Sultan Ahmed Hân-ı evvel -tâbe serâhû- hazretlerinin evkāf-ı şerîfeleri hudûdu dâhilinde Galata’ya muzâfe kasaba-i Tophâne’de Bostaniçi mahallesinde sâkin iken bundan akdem vefât eden mahalle-i mezkûre imâmı Hüseyin Efendi b. Mustafa b. Abdullah’ın sulbiye kızı olup mahalle-i mezkûre imâm ve muhtârlarının memhûr ilmühaberleri mûcebince el-yevm yirmi yaşını mütecâvize ve bulûğunu mukırre ve mu‘terife olarak ber-vech-i âtî rüşdünü iddi‘â eden mahalle-i mezkûrede sâkine zâtı ta‘rîf-i şer‘î ile mu‘arrefe olan işbu bâ‘isetü’l-kitâb Lütfiye Hanım m. li-ebeveyn hâli ve tesviye-i umûruna bâ-hüccet-i şer‘iye vasîyy-i mansûbu olup zikri âtî mâlına vâzı‘ü’l-yed olan Saray-ı Hümâyûn tablakârlarından Yusuf Ağa b. Ali b. Abdullah mahzarında üzerine da‘vâ ve takrîr-i kelâm edüp hâlâ ben yirmi yaşını mütecâvize olarak âkıle ve bâliğa ve rüşdüm bulûğuma munzama olup umûrumu bi’n-nefs rü’yete kādire ve i‘âne-i vasîden müstağniye olmamla ber-mûceb-i defter-i kassâm pederim müteveffâ-yı mezbûrdan mevrûs olup vasîyy-i mezbûrun vâzı‘ü’l-yed olduğu mâlımı hâlâ taleb ederim deyü da‘vâ etdikde vasîyy-i mezbûr Yusuf Ağa dahi cevâbında müdde‘iye-i mezbûrenin ber-vech-i muharrer mâlına bi’l-vesâye vâzı‘ü’l-yed olduğunu tâyi‘an ikrâr mâ‘adâ rüşd müdde‘âsını inkâr edicek, müdde‘iye-i mezbûreden ber-vech-i muharrer müdde‘âsına mutâbık beyyine taleb olundukda ahrâr-ı ricâl-i Müslimînden ve Saray-ı Hümâyûn teberdârlarından Hasan Efendi b. Hüseyin ve İsmail Efendi b. Ali nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müdde‘iye-i mezbûre Lütfiye Hanım hâlâ yirmi yaşını mütecâvize olarak âkıle ve bâliğa ve rüşdü bulûğunu munzam olup umûrunu bi’n-nefs rü’yete kādire ve i‘âne-i vasîden müstağniyedir, biz bu husûsa bu vech üzere şâhidiz, şehâdet dahi ederiz deyü herbiri müttefikü’l-lafz ve’l-ma‘nâ bi’l-muvâcehe edâ-yı şehâdet-i şer‘iye etdiklerinde şâhidân-ı mezbûrân ser-teberdâr-ı zülfiyân el-Hâc Ahmed Efendi b. İdris ve teberdâr Mehmed Efendi b. Ali’den evvelâ bâ-varaka-i mestûre sırran lede’t-tezkiye adl ve makbûlü’ş-şehâde idiklerini mübeyyin müzekkiyân-ı mûmâ-ileyhimâ zîr-i varakayı ba‘de’t-temhîr alenen dahi teberdârân imâmı Hafız Mustafa Efendi b. Ahmed ve herbiri teberdârândan Ahmed Ağa b. Abdullah ve Hasan Ağa b. Mehmed ve Ali Efendi b. Abdullah’dan lede’t-tezkiye şehâdetleri makbûle olduğu ihbâr olunmağın mûcebince ba‘de’l-hükm vâzı‘ü’l-yed olduğu mâlı mezbûre Lütfiye Hanım’a teslîme vasîyy-i mezbûr Yusuf Ağa’ya tenbîh eylediğini Evkāf-ı Hümâyûn Mahkeme-i Teftîş Beytü’l-mâl kassâmı fazîletlü efendi inhâ etmeğin mâ-vaka‘a bi’t-taleb ketb olundu.<br><br>Fî 21 Zilka‘de sene 1300<br><br>Şühûd[ü’l-hâl]: Ömer Ağa b. Kadri, Muhzır Mehmed Ağa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11969"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11971"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o353"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>