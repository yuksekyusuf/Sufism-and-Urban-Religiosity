﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 297<br>Hüküm no: 426<br>Orijinal metin no: [62b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cerbe ahalisinden olup İstanbul’da vefât eden el-Hâc Said’in mallarını vârislerine ulaştırmak üzere Ömer b. el-Hâc Süleyman’ın vekil tayin edildiği</b><br><br>Diyâr-ı Mağrib’de Cezîre-i Cerbe ahâlîsinden işbu bâ‘isü’l-kitâb Ömer b. el-Hâc Süleyman nâm kimesneden hasm-ı münkir mahzarında vech-i âtî üzere da‘vâ-yı sahîha-i şer‘iyye ile mesbûk istişhâd-ı şer‘î sudûrundan sonra yine Cerbe ahâlîsinden Şerif Muhammed b. Şerif Muhammed ve el-Hâc Şerif Muhammed b. Şerif es-Sekî mahfil-i kazâda li-ecli’ş-şehâde hâzırân olup cezîre-i mezbûreden olup bundan akdem vefât eden merhûm el-Hâc Said b. el-Hâc Abdurrahman’ın bi’l-inhisâr vârisleri olan zevcesi Süleyman bt. Yusuf ve vâlidesi Selime bt. Ya‘kub ve li-ebeveyn karındaşları Mesude ve Hadice ve Lü’lü’ nâm hatunlar taraflarından vekâlet-i âmme-i mutlaka ile vekîl ve âharı tevkîle me’zûn olan el-Hâc Mehmed b. Amr nâm kimesne müteveffâ-i mezbûrun mahmiye-i İstanbul’da zimem-i nâsda olan hukūkunu da‘vâ ve talebe ve ahz u kabz ve verese-i mezbûreye îsâle ve lede’l-hükkâmi’l-kirâm kabz ve îsâle mütevakkıf olan umûra müsteşhed-i mezbûr Ömer b. el-Hâc Süleyman’ı kezâlik vekâlet-i âmme-i mutlaka ile bizim huzûrumuzda tarafından vekîl ve nâib-i menâb nasb ve ta‘yîn edip ol dahi vekâlet-i mezbûreyi kabûl ve merâsimini edâya müte‘ahhid oldu, biz bu husûsa şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de ri‘âyet-i şerâyiti’l-kabûl şehâdetleri makbûle olmağın mûcebince mezbûr Ömer’in vekâletine hüküm-birle mâ-vaka‘a gıbbe’t-taleb ketb ü sebt olundu.<br><br>Tahrîren fî-13 [Ramazan] sene 1064.<br><br>Şuhûdü’l-hâl: el-Hâc Selim b. Cum‘a, el-Hâc Ramazan b. Mehmed, Mehmed Çelebi b. Said, el-Hâc Ebûbekir b. Ebîzeyd, el-Hâc Selim ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=608"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=610"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b297"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>