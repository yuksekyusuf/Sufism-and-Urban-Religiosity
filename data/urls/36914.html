﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 298<br>Hüküm no: 462<br>Orijinal metin no: [91b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Abdullah'ın terekesinden olan evin satılarak beytülmal hakkının verildiği</b><br><br>Medîne-i Üsküdar muzâfâtından Adalar nâhiyesine tâbi‘ Kartal nâm kasaba sâkinlerinden iken bundan akdem vefât eden İbrahim b. Abdullah’ın verâseti zevce-i menkûha-i metrûkesi Meryem bt. Mehmed nâm hatundan gayri zâhirde vâris-i ma‘rûf olmayıp selâse-i erbâ‘ı cânib-i beytülmâle âid ve râci‘ olduğu müte‘ayyen olup kasaba-i merkūmede hâlâ beytülmâl emîni olup tereke-i müteveffâ-yı mezkûr İbrahim’in selâse-i erbâ‘ına bi-hükmi’l-emâne vâzı‘u’l-yed olduğu mütehakkık olan Mehmed Ağa b. el-Hâc Hüseyin meclis-i şer‘-i şerîf-i enverde işbu sâhibeyi’l-kitâb İmâm İsmail Efendi b. Mehmed ile mezbûre Meryem bt. Mehmed nâmân kimesneler mahzarlarında bi’l-emâne ikrâr ve takrîr-i kelâm edip müteveffâ-yı mezbûr İbrahim’in terekesinden olup yine kasaba-i merkūmede vâki‘ olup bir tarafı Şekerci Mehmed Beşe mülkü ve bir tarafı Bilaoğlu mülkü ve bir tarafı Ömeroğlu mülkü ve bir tarafı tarîk-i âm ile mahdûd olup iki bâb fevkānî oda ve bir tahtapûş ve bir mikdâr bağçe ve eşcâr-ı müsmire ve gayri müsmireyi müştemil mülk menzili ânifen zikr olunan vech üzere cânib-i beytülmâle âid ve râci‘ olmağın mecâlis-i tâlibînde ve mecma‘-ı nâs olan sûk-ı sultânîde kirâren ve mirâren nidâ ve müzâyede olundukda bi’l-külliye ragabât-ı nâs münkatı‘ oldukdan sonra meblağ-ı câi’l-beyânda mezkûr İmâm İsmail Efendi ile mezbûre Meryem Hatun üzerlerine karâr edip bir akçe ve bir habbe ziyâde ile tâlib-i âhar zuhûr etmemeğin menzil-i mahdûd-ı mezkûru karâr-dâde olan on beş bin yüz yirmi akçeye mezkûrân İmâm İsmail Efendi ile mezbûre Meryem Hatun ale’l-iştirâki’s-seviyy tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile bi’l-emâne bey‘ ü temlîk ve teslîm edip ol dahi ber-vech-i muharrer iştirâ ve temellük ve tesellüm ve kabûl edip semeni olan meblağ mezkûrü’n-na‘t on beş bin yüz yirmi akçeyi emânet-i mahkiyem hasebiyle yedlerinden bi’t-tamâm ahz u kabz edip menzil-i mahdûd-ı mezkûru mahâllinde kabza taslît eyledim, fîmâ-ba‘d menzil-i mahdûd-ı mezkûr mezbûrân İmâm İsmail Efendi ile mezbûre Meryem Hatun’un ale’l-iştirâki’s-seviyy mülk-i müşterâlarıdır, keyfe mâ yeşâ ve yahtâr mutasarrıfân olsunlar dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Tahrîren fi’s-sâbi‘ min-şehri Receb sene selâse ve selâsîn ve mi'e ve elf.<br><br>Şuhûdü’l-hâl: İbrahim Çelebi b. Mehmed, el-Hâc Ebubekir b. Halil, Halil Ağa b. Mehmed, Serdâr Mehmed Ağa b. Ahmed ve gayruhum mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=36913"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36915"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>