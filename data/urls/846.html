﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 136<br>Hüküm no: 129<br>Orijinal metin no: [26a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Otak kazası Ayvacık köyü camii hatipliğini usulsüz olarak üzerine alan Halil b. Mehmed’in azledilerek yerine Mehmed Emin b. Osman’ın tayini</b><br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda vilâyet-i Anadolu’da Otak kazâsına tâbi‘ Ayvacık karyesinde vâki‘ câmi‘-i şerîfde yevmî nîm akçe vazîfe ile hitâbete cihetsiz mutasarrıf olan pederim Osman fevt oldukda mahlûlünden sulbî oğlu olmadığına binâen bana tevcîh iktizâ ederken mezkûrü’l-ism Halil b. Mehmed nâm kimesne beni ketm [ve] ihfâ ile hilâf-ı vâki‘ inhâsıyla iki yüz kırk beş senesi Zilka‘de’sinde bir-takrîb üzerine tevcîh etdirmekle mağdû[ri]yetinden bahisle sahib-i arzuhâl Mehmed Emin dâ‘îlerine cihet-i mezkûre merkūm Halil’in ref‘inden peder-i müteveffâ-yı merkūmun mahlûlünden kendüye tevcîh olunmasını fi’l-hakīka cihet-i mezkûre merkūm Halil b. Mehmed’in işbu arzuhâl ile istid‘â eder üzerinde olduğu derkenârdan müstebân ve merkūm Mehmed Emin müteveffâ-yı merkūm Osman’ın sulbî kebîr oğlu olduğu ve her vechile hitâbete ehil ve müstehık idiği kazâ-i mezbûr ahâlîsinden Der-aliyye’de müsâfiren sâkinler Halil b. İbrahim ve Mehmed b. Mustafa nâm kimesnelerin alâ-tarîkı’ş-şehâde haber vermeleriyle istihkākı zâhir ve nümâyân olmağın bu sûretde cihet-i mezkûre merkūm Halil b. Mehmed’in ref‘inden pederi müteveffâ-yı merkūmun mahlûlünden sahib-i arzuhâl merkūm Mehmed Emin b. Osman’a tevcîh ve yedine berat-ı şerîf-i âlîşân i‘tâsı husûsu re’y-i sâmîlerine menût idiği huzûr-ı âlîlerine i‘lâm olundu.</p>          <br><a title="Önceki sayfa" style="text-decoration:none" href="./ayrmetin.php?idno=845"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=847"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o184"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>