﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 145<br>Hüküm no: 117<br>Orijinal metin no: [16b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Durmuş b. Abdullah’ın vârislerinden Ali hissesini Mustafa b. Abdullah’a sattığı</b><br><br>Vilâyet-i Anadolu’da Rize kazâsına tâbi‘ Hansa nâm karye sâkinlerinden iken bundan akdem vefât eden Hüseyin b. Durmuş b. Abdullah’ın verâseti zevc-i metrûkesi Âişe bt. Ali nâm hâtun ile sulbî sagīr oğulları Ahmed ve Mustafa’ya münhasıra olup kable’l-kısme sagīr-i mezbûr Ahmed dahi vefât edip verâseti anası mezbûre Âişe ile li-ebeveyn er karındaşı sagīr-i mezbûr Mustafa’ya ve li-ümmin er karındaşı sagīr-i mezbûr Mustafa’ya ve li-ümmin er karındaşı İsmail nâm sagīre münhasıra olup kable’l-kısme sagīr-i mezbûr Mustafa dahi vefât edip verâseti anası mezbûre Âişe ile li-ümmin er karındaşı sagīr-i mezbûr İsmail’e ve li-ebin ammi Mehmed b. Durmuş nâm kimesneye münhasıra olup kable’l-kısme sagīr-i mezbûr İsmail dahi vefât edip verâseti anası mezbûre Âişe ile babası Mustafa b. Abdullah nâm kimesneye münhasıra olup kable’l-kısme mezbûr Mehmed dahi vefât edip verâseti zevce-i metrûkesi İsmihan bt. Abdullah nâm hâtun ile kebîr oğlu olup hâlâ mahrûse-i Galata’da Yolcuzâde mahallesinde sâkin Ali nâm kimesneye münhasıra ve tashîh-i mes’eleleri bi-hükmi’l-münâsahati’ş-şer‘iyye altı bin dokuz yüz on iki sehimden i‘tibâr olunup sihâm-ı mezbûreden 3496 sehmi mezbûre Âişe Hâtun’a 1896 sehmi mezbûr Mustafa’ya 315 sehmi mezbûre İsmihan Hâtun’a 2205 sehmi mezbûr Ali’ye isâbet eylediği lede’ş-şer‘i’l-enver zâhir ve mukarrer oldukdan sonra mezbûr Ali meclis-i şer‘de işbu râfi‘u’l-kitâb mezbûr Mustafa mahzarında ikrâr ve takrîr-i kelâm edip müteveffâ-yı evvel-i mezbûr Hüseyin’in ile’l-vefât mülkü olup vefâtı hasebiyle bize mevrûs olan karye-i mezbûrede vâki‘ bir tarafdan Osman nâm kimesne mülkü ve bir tarafdan Mehmed nâm kimesne mülkü ve bir tarafdan Mustafa nâm kimesne mülkü ve bir tarafdan tarîk-i âm ile mahdûd tahtânî bir bâb oda ve bir anbar ve bir ahuru müştemil mülk menzil ile karye-i mezbûre kurbünde vâki‘ ma‘lûmü’l-hudûd üç kıt‘a mülk tarlalarda olan tashîh-i mezkûr üzere 6912 sehimden bana isâbet eden 2205 sehm hisse-i irsiyye-i şer‘iyyelerimi tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Mustafa’ya on dokuz guruşa bey‘ u temlîk eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr on dokuz guruşu mezbûr Mustafa yedinden tamâmen ahz u kabz edip menzil-i mahdûd-ı mezkûr ile üç kıt‘a tarlalarda olan 2205 sehm hisse-i irsiyye-i şer‘iyyem mezbûr Mustafa’nın mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-ışrîn min-Şa‘bâni’l-mu‘azzam sene 1137.<br><br>Şuhûdü’l-hâl: el-Hâc İbrahim b. Mehmed, el-Hâc Mustafa b. Ali, el-Hâc İbrahim b. Ahmed, Mehmed Beşe b. Osman, Halil Beşe b. Ahmed, Ali Beşe, Halil Çelebi b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21855"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21857"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o465"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>