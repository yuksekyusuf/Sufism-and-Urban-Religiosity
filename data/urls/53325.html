﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 279<br>Hüküm no: 300<br>Orijinal metin no: [27a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yaşları küçük olup nikâhlanan Mehmed Arif ile Esma’nın nikâhlarının iptali</b><br><br>Ma‘rûz<br><br>Medîne-i Üsküdar’da Ahmedçelebi mahallesi sükkânından olup on bir yaşında olup cüssesinin bulûğa tahammülü olmayan Mehmed Ârif b. Hüseyin nâm sagīrin tesviye-i umûruna kıbel-i şer‘den bâ-hüccet-i şer‘iye mansûb vasîsi olan el-Hâc Mustafa b. Mehmed Tâhir nâm kimesne medîne-i mezbûrede mahfil-i bâbda meclis-i şer‘-i hatîrde Esma bt. Ali nâm sagīrenin babası ve velîsi mezbûr Ali tarafından ber-vech-i âtî vekîl olan Molla Ahmed b. Veli nâm kimesne mahzarında vasîsi olduğum sagīr-i mezbûr Mehmed Ârif’in evliyâsından kimesnesi olmayıp velâyet-i tezvîci ancak hâkimü’ş-şer‘a müfevvez iken mezbûr Molla Ahmed târih-i i‘lâmdan iki gün mukaddem sagīre-i mezbûreyi babası mezbûr Ali tarafından vekâleten sagīr-i mezbûr Mehmed Ârif’e yüz elli guruş mehr-i müeccel tesmiyesiyle tezvîc eyledim sagīr-i mezbûr dahi bizzât tezevvüc eyledi deyü sagīr-i mezbûr Mehmed Ârif’i menziline alıp imsâk ve emlâkinden bir sîmli hançerini dahi ahz etmekle suâl olunup sagīr-i mezbûrdan keff-i yed ve zikr olunan hançerini bana teslîme tenbîh olunmak bi’l-vesâye matlûbumdur deyü da‘vâ ve vekîl-i mezbûr Molla Ahmed cevâbında sagīr-i mezbûr Mehmed Ârif ben on altı yaşında olup hâlâ bâliğ oldum deyü bulûğunu mu‘terif oldukdan sonra ben dahi sagīre-i mezbûre Esma’yı babası mezbûr Ali tarafından vekâleten mehr-i mezkûr ile sagīr-i mezbûr Mehmed Ârif’e tezvîc edip ol dahi tezevvüc ve kabûl ve zikr olunan hançeri mehr-i mu‘accel mukābelesinde ahz etmiş idim deyü ikrâr ü i‘tirâf edip lâkin sagīr-i mezbûr Mehmed Ârif el-yevm on bir yaşında olup ve cüssesinin dahi bulûğa tahammülü olmadığından mâ‘adâ bulûğunu dahi i‘tirâf etmeyip ve bulûğunu i‘tirâf eylediği sûretde dahi şer‘an tasdîk olunmayıp zâhir-i hâl vekîl-i mezbûru tekzîb etmekle mûcebiyle nikâh-ı mezkûr sahîh olmayıp bâtıl olmağla vekîl-i mezbûrun makbûzu olan hançeri vasîyy-i mezbûra teslîme vekîl-i mezbûr Molla Ahmed’e tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 27 min-Zilhicce sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53324"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53326"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1072"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>