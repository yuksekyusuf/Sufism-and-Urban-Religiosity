﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 134<br>Hüküm no: 51<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı cariye Fersa’nın hür olduğunu ispat ettiği</b><br><br>Kezâlik akd-i meclis-i şer‘-i şerîf ettikde mezbûr el-Hâc Mustafa’nın zevce-i menkûhası olup menzil-i mezkûrda sâkine iken bundan akdem vefât eden Afife bt. Receb’e rıkka-i sâbıkını mu‘terife işbu uzun boylu açık kaşlı kara gözlü Rusiyyetü’l-asl bâ‘isetü’l-kitâb Fersa bt. Abdullah meclis-i ma‘kūd-ı mezbûrda müteveffât-ı mezbûrenin vâlidesi olmağla kendüye rıkka olmak üzere vaz‘-ı yed edip zâtı ma‘rifet-i şer‘iyye ile ârifân mahmiye-i mezbûrede Hamamcı Muhyiddin mahallesinde sâkin Eyüb Çelebi b. Hasan ve el-Hâc Mustafa b. Kahraman ta‘rîfleriyle mu‘arrefe olan Saliha Hatun bt. Ali mahzarında üzerine da‘vâ ve takrîr-i kelâm edip seyyidem müteveffât-ı mezbûre Afife hâl-i marazında hasbeten lillâhi te‘âlâ mülkü iken malından beni âzâd ve i‘tâk ve kayd-ı rıkdan ıtlâk edip ve malının sülüsü fetâ kıymetimin nısfı olan elli guruşa dahi kâfî olmağla ben sâir harâir-i asliyât gibi hürre olmuş iken mezbûre Saliha Hatun rıkka olup terekeden olmak üzere bana bi-gayr-ı hakkın vaz‘-ı yed eder suâl olunup kasr-ı yedine tenbîh ve sebîlim tahliye olunmak matlûbumdur dedikde gıbbe’s-suâl mezbûre Saliha vech-i muharrer üzere mevsûfe-i mezbûreye vaz‘-ı yedini ikrâr ve vech-i meşrûh üzere müdde‘âsını inkâr edicek müdde‘iye-i mezbûreden müdde‘âsına beyyine taleb olundukda udûl-ı Müslimînden mu‘arrifân-ı mezbûrân li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffât-ı mezbûre Afife bt. Receb hâl-i marazında işbu mevsûfe-i mezbûreyi yedinde mülkü iken huzûrumuzda malından âzâd ve i‘tâk ve silk-i harâir-i asliyâta idrâc ve ilhâk edip ve malının sülüsü mevsûfe-i mezbûrenin fetâ kıymetinin nısfı olan elli guruşa vâfî ve kâfî olmağla mevsûfe-i mezbûre sâir harâir-i asliyât gibi hürre olmuşdur biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mevsûfe-i mezbûreden kasr-ı yedine mezbûre Saliha’ya tenbîh birle vâki‘ hâli mevlânâ-yı mezbûr kezâlik inhâ etmeğin mâ-vaka‘a kayd-şüd.<br><br>Fî 3 Muharrem sene 1110<br><br>Şuhûdü’l-hâl: Es-sâbikūn es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=36994"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36996"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1227"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>