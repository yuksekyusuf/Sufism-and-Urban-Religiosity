﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 243<br>Hüküm no: 203<br>Orijinal metin no: [24b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yamandi v. Hırsoven’in hizmetçilerinin Ali Paşa-yı Atik mahallesinden Hacı Hüseyin. b. Hamza’nın parasını çalmaları üzerine ikame edilen dava ve tarafların birbirini ibra etmesi</b><br><br>Mahmiye-i İstanbul’da Vâlide Hamamı kurbünde Ali Paşa-yı Atîk mahallesi ahâlîsinden el-Hâc Hüseyin b. Hamza nâm kimesne meclis-i şer‘de bâ‘isü’l-vesîka Yamandi v. Hırsoven nâm zimmî tarafından husûs-ı câ’îye vekîl olup müezzin el-Hâc Mehmed b. Ali ve Şaban Beşe b. Abdullah nâm kimesneler şehâdetleri ile vekâleti sâbite olan Mihail v. Yani nâm zimmî muvâcehesinde tav‘an takrîr-i kelâm edip apardıcı tâifesinden gāibûn ani’l-meclis isimleri ma‘lûmum olmayan kimesneler abd-i memlûküm gāib ani’l-meclis Hasan b. Abdullah’ı apardıklarında mezbûr Hasan dahi târih-i kitâbdan otuz dört gün mukaddem Cum‘a günü kable’l-asr mukaffel dolabım içinden altmış bin akçemi hufyeten ahz eyledikden sonra müvekkil-i mezbûrun hizmetkârları İstefan ve Semo ile âşinâ olmağla mezbûr Hüseyin’i menziline götürdüklerinden sonra ol kūtumı mezbûrun menzilinde bulup yedinde mevcûd bulunan altı bin akçemi kabz edip meblağ-ı mâ‘adâ kırk dört bin akçemi dahi müvekkil-i mezbûrdan da‘vâ ve taleb eylediğimde mezbûr Yamandi dahi inkâr edip ben dahi müdde‘âmı isbât sadedinde iken beynimizde münâza‘ât-ı kesîre ve muhâsamât-ı şedîde vâkı‘a olmuş idi, vesâtet-i muslihîn ile meblağ-ı mâ‘adâ kırk dört bin akçe da‘vâsından an-inkâr vekîl-i mezbûr Mihail zimmî ile yirmi üç bin akçe üzerine sulh olup ol dahi ba‘de’l-kabûl bedel-i sulh olan meblağ-ı mezbûr yirmi üç bin akçemi yedinden kabz edip müvekkil-i mezbûr Yamandi ile …? husûs-ı mezbûra müte‘allika de‘âvî ve mutâlebât ve eymân ve muhâsamâtdan ibrâ-i âm ile ibrâ ve ıskāt eyledim min-ba‘d benden veyâ vekîlimden husûs-ı mezbûra müte‘allika da‘vâ sudûr ederse lede’l-hükkâmi’l-kirâm makbûle ve mesmû‘a olmasın dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sâdis aşer min-Şa‘bâni’l-mu‘azzam sene 1072<br><br>Şuhûdü’l-hâl: Hüseyin Efendi el-Burûsî el-kâtib, Mehmed Çelebi b. Ali, Mustafa Çelebi b. Mehmed, Mustafa Çelebi b. İsa el-muhzır, Ahmed Çelebi b. Mahmud kethudâ-i muhzırîn, Şükrullah b. Mustafa, Ahmed Çelebi b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=25089"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25091"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b243"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1042"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>