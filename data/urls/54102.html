﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 669<br>Hüküm no: 1077<br>Orijinal metin no: [88b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Ağa b. Halil’in terekesinin vârislerine taksimiyle ortaya çıkan alacak davasının halledilmesi</b><br><br>Ma‘rûz;<br><br>Medîne-i Üsküdar’da Turbali mahallesinde sâkin iken bundan akdem vefât eden Ömer Ağa b. Halil nâm kimesnenin verâseti vâlidesi Fatıma bt. Mehmed nâm hatun ile li-ebeveyn er karındaşı İbrahim Çelebi’ye münhasıra ve terekesinin üç sehm i‘tibârıyla bir sehmi anası mezbûre Fatıma’ya ve iki sehmi karındaşı mezbûr İbrahim Çelebi’ye isâbeti tahakkukundan sonra ah-i mezbûr İbrahim Çelebi medîne-i mezbûrede meclis-i şer‘-i hatîrde diğer İbrahim b. Şaban nâm kimesne mahzarında mezbûr diğer İbrahim işbu yedimde olan bin iki yüz bir senesi Cumâdelulâ’sının sekizinci günü târihiyle müverrah bir kıt‘a temessük mantûkunca karındaşım müteveffâ-yı mezbûr Ömer Ağa yedimden iktirâz ve kabz ve umûruna sarfla istihlâk eylediği iki yüz seksen guruş hakkımın doksan guruşunu hayatında ahz ü istifâ ve yüz doksan guruşunu kable’l-ahz vefât edip bize mevrûs olmağla meblağ-ı merkūmdan ber-tashîh-i merkūm bana isâbet eden hisse-i irsiyemi taleb ederim deyü da‘vâ ve mezbûr diğer İbrahim cevâbında fi’l-hakīka ber-mantûk-ı temessük müteveffâ-yı mezbûra ol-mikdâr deyni olduğunu ikrâr lâkin kabzını mu‘terif olduğu doksan guruşdan mâ‘adâ altmış guruşunu zevcem Fatıma Hatun yediyle ve yüz guruşunu şerîkim yediyle müteveffâ-yı mezbûra edâ ve teslîm ve bâkī otuz guruşdan benim zimmetimi ibrâ ve ıskāt edip hatta yed ve zimmetimde aslâ hakkı bâkī kalmadığını huzûr-ı Müslimînde ikrâr ve işhâd etmiş idi deyü ba‘de’d-def‘ ve’l-inkâr dâfi‘-i mezbûr diğer İbrahim def‘-i mezkûrunu udûlden Yusuf b. el-Hâc Mustafa ve el-Hâc İbrahim b. el-Hâc Osman nâm kimesneler şehâdetleriyle vech-i şer‘î üzere isbât etmeğin mûcebiyle müdde‘î-i mezbûr İbrahim da‘vâ-yı mezkûresiyle mezbûr diğer İbrahim’e bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 7 min-Ca sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54101"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54103"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b669"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1010"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>