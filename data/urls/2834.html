﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 423<br>Hüküm no: 516<br>Orijinal metin no: [95b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Emine’nin varisi Emetullah’ın terekedeki hissesini Afife’den teslim alması</b><br><br>Mahmiye-i İstanbul’da Defterdâr Ahmed Çelebi mahallesi sâkinelerinden iken bundan akdem vefât eden Emine bt. el-Hâc Ramazan nâm sagīrenin verâseti vâlidesi Afife bt. Abdullah ile li-ebin kız karındaşı Emetullah nâm sagīreye münhasıra olduğu şer‘an mütehakkık oldukdan sonra merkūme Emetullah’ın vâlidesi ve kıbel-i şer‘-i şerîfden mansûbe vasîsi olan Hesna nâm hatunun babası olup tarafından husûs-ı âti’l-beyâna vekîli olduğu mahalle-i mezbûre imâmı Mustafa Efendi b. Şa‘bân ve ahâlîsinden Ahmed Beşe b. Abdullah nâm kimesneler şehâdetleri ile şer‘an sâbit Mehmed Beşe b. Mustafa nâm kimesne meclis-i şer‘-i şerîf-i enver ve mahfil-i dîn-i münîf-i ezherde tereke-i müteveffât-ı mezbûreye vâzı‘atü’l-yed olan mezbûre Afife Hatun’un zevci ve tarafından husûs-ı câi’l-beyâna vekîli olduğu şâhidân-ı mezbûrân şehâdetleriyle şer‘an sâbit olan Mahmud Beşe b. Mustafa nâm kimesne mahzarında ikrâr-ı tâm ve takrîr-i kelâm edip tereke-i müteveffât-ı mezbûreden sagīre-i merkūme Emetullah’ın hisse-i irsiye-i şer‘iyyesine isâbet eden yüz yirmi kıt‘a esedî guruşu sagīre-i merkūme Emetullah’ın vasîsi müvekkilem merkūme Hesna müvekkile-i mezbûre Afife Hatun yedinden tamâmen ahz u kabz edip tereke-i müteveffât-ı mezbûreden sagīre-i merkūme Emetullah’ın hissesinden müvekkile-i merkūme Afife Hatun yedinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mâ-vaka‘a bi’l-ibtigā ketb ü imlâ olundu.<br><br>Fî 18 min-Şa‘bâni’l-mu‘azzam sene 1081.<br><br>Şuhûdü’l-hâl: Şa‘bân b. Receb, Yusuf b. Mehmed, Şükrullah Bey b. Mustafa, Abdi b. Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=2833"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2835"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b423"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>