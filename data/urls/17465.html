﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 326<br>Hüküm no: 512<br>Orijinal metin no: [52b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un borcunu ödemesi</b><br><br>Maʻrûz-ı dâʻî-i Devlet-i aliyyeleridir ki;<br><br>Sâhib-i arzuhâl Ali b. Mustafa nâm kimesne dîvân-ı âlî çavuşlarından el-Hâc Süleyman kulları mübâşeretiyle Medîne-i Ebâ Eyüb el-Ensârî’de Baba Haydar Mahallesi sâkinelerinden meclis-i şerʻa ihzâr olunan derûn-ı arzuhâlde mastûrü’l-ism Fâtıma bt. Mehmed nâm hatun ile terâfuʻ etdiklerinde işbu deyn temessükü mûcebince cihet-i karz-ı şerʻîden üç yüz guruş mezbûre Fâtıma zimmetinde hakkı olup hatta cihet-i mezbûreden zimmetinde meblâğ-ı mezbûr üç yüz guruş edâsı lâzım deyni olduğunu şuhûd muvâcehesinde kirâren [ve] mirâren ikrâr dahi etmiş iken taleb eyledikde edâda taʻallül eder baʻde’s-suâl alıverilmek matlûbumdur deyü baʻde’d-daʻvâ ve’l-istintak mezbûre Fâtıma Hatun husûs-ı merkūmu bi’l-külliye münkire olmağla müddeʻî-i mezbûr Ali vech-i muharrer müddeʻâsını lede’t-tezkiye adâletleri zâhir olup mahmiye-i İstanbul’da Kumkapı dâhilinde Şeyh Ferhad Mahallesi sükkânından Hüseyin Ağa b. Ebûbekir ve Nişancı Atik Mahallesi sükkânından es-Seyyid Mehmed Ağa b. es-Seyyid Osman nâm kimesneler şehâdetleriyle vech-i şerʻî üzere münkire-i mezbûre Fâtıma Hatun muvâcehesinde isbât etmeğin mûcebince meblâğ-ı mezbûr üç yüz guruşu müddeʻî-i mezbûr Ali’ye edâ ve teslîm etmek üzere mezbûre Fâtıma Hatun’a tenbîh-i şerʻî-birle tescîl olunup mübâşir-i merkūm iltimâsıyla huzûr-ı âlîlerine iʻlâm olundu. Bâkī fermân men-hazret-i veliyyü’l-emrindir.<br><br>Fi’l-yevmi’l-ışrîn min-şehri Cemâziyelevvel li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17464"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17466"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o719"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>