﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 115<br>Hüküm no: 75<br>Orijinal metin no: [16a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Mustafa’nın menzilini Kadı Mustafa Efendi’ye satması</b><br><br>Efendi hazretlerinin mülknâmesidir<br><br>Mahmiye-i İstanbul’da Debbâğ Yunus mahallesi ahâlîsinden el-Hâc Hasan b. Mustafa tarafından husûs-ı âti’l-beyâna vekîl olup vekâleti es-Seyyid Mehmed Efendi b. es-Seyyid Mehmed Efendi ve Muhâsebe Kâtibi Mehmed Efendi b. Mahmud şehâdetleriyle şer‘an zâhir ve sâbite olan Hasan Beşe b. Abdullah nâm kimesne meclis-i şer‘-i şerîf-i enverde hâlâ mahmiye-i mezbûrede hâkimü’ş-şer‘i’ş-şerîf olan a‘lemü’l-ulemâi’l-izâm efdalü’l-fudalâi’l-fihâm yenbû‘ü’l-fezâil ve’l-me‘âlî metbû‘ü’l-efâzıl ve’l-e‘âlî hallâlü’l-müşkilâti’d-dîniyye, keşşâfü’l-mufaddalâti’l-yakīniye a‘lemü’l-ilm ve’l-hüdâ menârü’l-fazl ve’t-tukâ fazîletli Mustafa Efendi hazretlerinin kethüdâları taraf-ı bâhirü’ş-şereflerinden tasdîk-i âti’z-zikre vekîl olup vekâleti bimâ-hüve tarîku’s-sübût şer‘an sâbite olan işbu râfi‘ü’l-kitâb umdetü’l-eşbâh Derviş Ağa b. Mehmed muvâcehesinde bi’l-vekâle ikrâr ve takrîr-i kelâm edip müvekkilim mezbûrun silk-i mülkünde münselik olup mahalle-i mezbûrede vâki‘ bir tarafdan ba‘zan Emrullah Kapudan ve ba‘zan Dülger Hasan ve bir tarafdan Çavuşzâde Ömer Ağa nâm kimesneler mülkleri ve bir tarafdan ba‘zan el-Hâc Mehmed Çelebi ve ba‘zan el-Hâc Ali nâm kimesneler menzilleri ve bir tarafdan tarîk-i âm ile mahdûd olup bir bab tahtânî oda ve bir sofa ve bir kenîf ve cüneyneyi müştemil mülk menzilini cemî‘ tevâbi‘ ve levâhıkı ve âmme-i hukūk ve merâfıkı ile tarafeynden îcâb ve kabûlü hâvî bey‘-i bâtt ile otuz bir bin akçeye bey‘ ve teslîm edip ol dahi iştirâ ve tesellüm ve kabûl eyledikden sonra semen-i mezbûr otuz bir bin akçeyi vekîl-i mezbûr Derviş Ağa yedinden tamâmen ahz u kabz edip ba‘de’l-yevm menzil-i mahdûd-ı mezbûr müvekkil-i müşârün-ileyh Mustafa Efendi Hazretlerinin mülk-i müşterâsıdır, keyfe mâ yeşâ ve yahtâr mutasarrıf olunsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min-Cumâdelâhir li-sene ihdâ ve semânîn ve elf.<br><br>Şuhûdü’l-hâl: Fahrü’l-eimme Abdurrahman Efendi b. Ömer, el-Hâc Veli Ağa b. Eyüb, Ramazan Efendi b. Ali, el-Hâc Mustafa b. Ahmed, Mehmed Ağa b. Abdullah, Ömer Çavuş b. Ahmed, Hasan b. Ali, Ali Çelebi b. Ramazan, Kasım Efendi b. Ali, Yusuf b. Oruç.</p>          <br><a title="Önceki sayfa" style="text-decoration:none" href="./ayrmetin.php?idno=2392"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2394"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o608"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>