﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 419<br>Hüküm no: 415<br>Orijinal metin no: [60a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ataullah Çelebi b. Mustafa’nın arsası vakıf mülk menzilini Seyyid Şeyh Mahmud Efendi’ye iki yüz guruşa satıp arsasını da vakıf mütevellisinin izniyle devrettiği</b><br><br>Mahmiye-i İstanbul’da Âşık Paşa mahallesinde sâkin Atâullah Çelebi b. Mustafa meclis-i şer‘-i hatîr-i lâzimü’t-tevkīrde işbu sâhibü’l-kitâb es-Seyyid Şeyh Mahmud Efendi b. es-Seyyid Mustafa mahzarında tav‘an ikrâr ve i‘tirâf edip mahalle-i mezbûrede vâki‘ bir tarafı el-Hâc Süleyman el-Mağribî mülküne ve bir tarafı Âşık Paşa Vakfı’ndan olup Kâtib Mustafa Çelebi tasarrufunda olan vakıf menzile ve bir tarafı bazen yine Âşık Paşa Vakfı’ndan olup Emine Hâtun tasarrufunda olan vakıf menzile ve bazen tarîk-ı hâssa müntehî dâhiliyede iki bâb tahtânî oda ve hâriciyede bir bâb tahtânî oda ve cüneyne ve kenîfi müştemil cemî‘ menzil merhûm es-Seyyid Ahmed ve es-Seyyid Velâyet vakıflarına icâre-i mu‘accele-i ma‘lûme ve senede altmış akçe arsasının mukāta‘ası olup binâsı mülküm olan menzil benim tasarrufumda idi hâlâ menzil-i mahdûd-ı mezbûrun mülküm olan binâsını müşârun-ileyh es-Seyyid Şeyh Mahmud Efendi’ye iki yüz kıt‘a riyâlî guruşa bey‘-i bâtt-ı sahîh-i şer‘î ile bey‘ ve teslîm edip ol dahi vech-i muharrer üzere iştirâ ve tesellüm ve kabûl eyledikden sonra semen-i mezbûr iki yüz kıt‘a riyâlî guruşu yedinden tamâmen ahz u kabz ve mütevelli ma‘rifetiyle arsasını dahi ferâğ u tefvîz edip ol dahi tefevvüz ve kabûl eyledi min ba‘d menzil-i mahdûd-ı mezkûrun binâsı mülk-i müşterâsı ve arsası dahi dâhil-i taht-ı müfevvezidir benim alâka ve medhalim yokdur keyfe mâ yeşâ ve yahtâr mutasarrıf olunsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Umdetü’l-müderrisîn Sefer Efendi b. Mehmed, Zahrü’l-kuzât Ahmed Efendi b. Mustafa, es-Seyyid Ahmed Efendi b. Mustafa, Kasım Beşe b. Yusuf, Mustafa Efendi b. Muharrem, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40693"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40695"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b419"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o853"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>