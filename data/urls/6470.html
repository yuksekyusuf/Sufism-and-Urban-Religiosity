﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 268<br>Hüküm no: 254<br>Orijinal metin no: [36a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ahmed’in eşi Salih’den muhâlaa yoluyla boşandığı</b><br><br>Muhâla‘a<br><br>Mahmiye-i Kostantıniyye mahallâtından Ördek Kasab mahallesinde sâkine Âişe bt. Ahmed nâm hatun zâtı Mehmed Çelebi b. Ahmed ve Solak Mustafa b. el-Hâc Mehmed nâm kimesneler ta‘rîfleriyle mu‘arrefe oldukdan sonra meclis-i şer‘-i şerîf-i Muhammedî’de zevc-i dâhili hâmil-i hâze’l-vesîka Salih Çelebi b. Mehmed nâm kimesne muvâcehesinde ikrâr-ı tâm ve takrîr-i kelâm edip zevcim mezbûr Salih Çelebi ile hüsn-i mu‘âşeretimiz olmamağla zimmetinde mütekarrer ve ma‘kūdün-aleyh altı bin akçe mehr-i müeccelimden fâriğa olup mezbûrun firâşından hâsıl hamlim olmağla vaz‘-ı haml edinceye değin nafaka-i iddetim üzerlerine ve me’ûnet-i süknâm dahi kendi üzerime olmak üzere zevcim mezbûr Salih Çelebi ile muhâla‘a-i sahîha-i şer‘iyye ile hul‘ olduğumdan ol dahi ber-vech-i muharrer hul‘-i mezkûru ba‘de’l-kabûl hukūk-ı zevciyete ve sâir hukūk-ı ma‘lûme ve mechûleye müte‘allıka kalîl ü kesîr ve celîl ü hakīr âmme-i de‘âvî ve muhâsamât ve kâffe-i eymân ve mutâlebâtdan her birimiz âharın zimmetini ibrâ-i âmm-ı râfi‘ü’l-hısâm ile ibrâ ve ıskāt eyledik dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 14 S sene 1153.<br><br>Şuhûdü’l-hâl: Mehmed Efendi el-imâm, Za‘îm Halil Ağa, Hüseyin b. el-Hâc Mehmed, Ahmed Çelebi b. Şa‘bân, Ahmed Çelebi b. Hasan, İbrahim Efendi el-mukayyid b. Mustafa Ağa, Mehmed b. Ahmed, Mehmed Ağa b. İsmail, diğer Mehmed Ağa b. İsmail, Mustafa b. el-Hâc Mehmed, el-Hâc Ahmed b. Mustafa, Molla Hüseyin b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6469"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6471"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>