﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 124<br>Hüküm no: 89<br>Orijinal metin no: [20a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ketânî Ömer Ağa b. İbrahim’in, Avanes v. Avanes aleyhine açtığı alacak davasında iddiasını ispat edemediği</b><br><br>Mu‘ârazadan men‘<br><br>Ma‘rûz[-ı dâ‘î-i devlet-i aliyyeleridir ki]<br><br>Sâhib-i arzuhâl Ketânî Ömer Ağa b. İbrahim meclis-i şer‘-i münîrde arzuhâlde ismi mastûr sarraf tâifesinden Andon oğlu Avanes v. Avanes nâm zimmî muvâcehesinde hâlâ Balçık kazâsında nâibü’ş-şer‘ olan Ahmed Reşid Efendi’nin sarraf-ı mersûma bin iki yüz otuz senesi Şa‘bânının on dokuzuncu günü ile müverrah bir kıt‘a deyn temessükü mantûkunca karzdan yedi yüz elli guruş deyni olup deyn-i nâib-i mûmâ-ileyhin umûrunu rü’yet eylediğimden nâib-i mûmâ-ileyhin bin iki yüz otuz beş senesi Zilka‘deti’ş-şerîfesinin on üçüncü günü ile müverrah bana vârid olan mektûbunda sarraf-ı mersûm meblağ-ı mezbûrun tahsîlini Silistre vâlisi hazretlerine ihâle etmiş meblağ-ı mezbûru Der-aliyye’de sen mersûm Avanes’e ver ve temessükü yedinden ahz eyle ba‘dehû ben sana bin guruş poliçe ederim deyü bana bi-şartü’r-rücû‘ emr eylediğine binâen ben mâlımdan sarraf-ı mersûma meblağ-ı mezbûr yedi yüz elli guruşu ol esnâda vermişdim lâkin nâib-i mûmâ-ileyh bir müddet sonra emrine nâdim olup bir akçe poliçe etmediğinden başka meblağ-ı mezbûr sarraf-ı mersûma benim deynim değildir verme deyü bana haber getirip deyn-i meblağ-ı mezbûru emr-i mezkûruna binâen sarraf-ı mersûma teslîmime nâdim olduğum ecilden meblağ-ı mezkûr yedi yüz elli guruşu sarraf-ı mersûmdan geri taleb ederim deyü takrîr-i meşrûhu üzere tasaddî eylediği da‘vâsını şer‘an mesmû‘a ve iltifâta şâyân olmayup müdde‘î-i merkūm meblağ-ı mezbûr yedi yüz elli guruşu da‘vâ-yı mezkûresiyle mersûm Avanes zimmîye bî-vech-i mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-selh-i Zilhicce sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32514"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32516"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>