﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 393<br>Hüküm no: 473<br>Orijinal metin no: [198-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kapan gemilerinden otuz sehim hisseye sahip olan İbrahim Yazıcı’nın firarı nedeniyle hissesine kayyım tayin olunması</b><br><br>Kapan sefînelerinden otuz sehim hisseye mutasarrıf İbrahim Yazıcı firâr etmekle<br><br>Ma‘rûz,<br><br>Hâlâ Galata’da kalafat yerinde merbût şayka ta‘bîr olunur on yedi zirâ‘ sefîne yüz yirmi sehim i‘tibârıyla kırk sehmi Kapan tüccârından sâhib-i arzuhâl el-Hâc İsmail’in ve on sehmi Makaracı el-Hâc İbrahim’in ve kırk sehmi Salih Ağa’nın ve otuz sehmi es-Seyyid İbrahim Yazıcı’nın, lâkin mezbûr es-Seyyid İbrahim Yazıcı bundan akdem firâr edip hayâtı ve memâtı ma‘lûm olmamağla hâli mütebeyyin oluncaya değin bir kayyım nasb olunup gerek sefînede hisse-i mezkûresi ve gerek sâir emvâl ve eşyâsı hıfz olunmak lâzım gelmekle mezbûr el-Hâc İsmail kayyım nasb olunmuş idi. Hâlâ sefîne-i mezkûre kapan sefâininden olup zahîre celbi için Karadeniz’e teseyyür iktizâ etmekle sefîne-i mezbûre takvîm olunup mefkūd-ı mezkûrun hissesinin kıymeti ifrâz ve ta‘yîn olunmasını kayyım-ı mezbûr azruhâliyle istid‘â etmeğin sâdır olan fermân-ı âlîlerine imtisâlen [199] kıbel-i şer‘den mürsel kâtib Numan Efendi dâ‘îleri sefîne-i mezkûre üzerine varıp kapan tüccârından ve sâir sefîne ahvâline vukūfu olan Müslimînden istihbâr eyledikde sefîne-i mezkûrenin âlât-ı mevcûdesiyle el-yevm kıymeti olan iki bin dört yüz guruş olup ve kıymet-i mezkûre üzere mefkūd-ı mezkûrun hissesi olan altı yüz guruş değer ziyâdeye tahammülü yokdur deyü ihbâr ve takvîmleri mezbûr dâ‘îleri mahâllinde ba‘de’t-tahrîr ümenâ-yı şer‘le gelip inhâ eylediği bi’l-iltimâs huzûr-ı âlîlerine i‘lâm olundu.<br><br>Fî 11 C sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29763"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29765"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b393"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o547"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>