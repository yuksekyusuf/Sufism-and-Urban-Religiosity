﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 207<br>Hüküm no: 236<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râziye bt. Abdullah’ın İstanbul’da Keçeci Piri mahallesinde sahibi olduğu evi eşi Abdi Çelebi b. Musa’ya satması</b><br><br>Mahmiye-i İstanbul’da Keçeci Piri mahallesinde sâkine Râzıye bt. Abdullah nâm hatun tarafından husûs-ı âti’l-beyâna vekîl olduğu zâtı ma‘rifet-i şer‘iyye ile ârifân Abdurrahim Efendi b. Hüseyin Efendi ve Mahmud Çelebi b. Musli nâm kimesneler şehâdetleriyle şer‘an sâbit olan el-Hâc Mustafa b. Ömer nâm kimesne meclis-i şer‘-i şerîf-i enverde müvekkilem mezbûrenin zevc-i dâhili bâ‘is-i hâze’l-kitâb Abdi Çelebi b. Musa nâm kimesne mahzarında bi’l-vekâle ikrâr ve takrîr-i kelâm edip müvekkilem mezbûre Raziye Hatun akd-i âti’z-zikrin sudûruna değin silk-i mülkünde münselik olup mahalle-i mezbûrda vâki‘ bir tarafdan merhûm Hüseyin Efendi ve bir tarafdan mersûme Hâce Hatun mülkü ve bir tarafdan Uzun Sadioğlu Bostanı ve bir tarafdan tarîk-i âm ile mahdûd iki bâb tahtânî oda ve bi’r-i mâ’ ve bir kenîf ve bir tahta havluyu müştemil mülk menzilini cümle-i tevâbi‘ ve levâhıkı ile ve kâffe-i hukūk ve merâfıkı ile zevci mezbûr Abdi Çelebi’ye yüz kıt‘a esedî guruşa bey‘ ve teslîm ol dahi ber-vech-i iştirâ ve tesellüm ve kabz u kabûl etdikden sonra semeni olan meblağ-ı mezbûr yüz guruşa müvekkilem mezbûre Râziye Hatun zevci mezbûr Abdi Çelebi yedinden tamâmen ahz u kabz eyledi, ba‘de’l-yevm menzil-i mahdûd-ı mezkûr mezbûr Abdi Çelebi’nin mülk-i müşterâsı olmuşdur, keyfe mâ yeşâ’ ve yehtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’l-hâmis aşer min-Saferi’l-hayr li-sene mi’e ve elf.<br><br>Şuhûdü’l-hâl: Mehmed Efendi b. ( ) el-İmâm, Mehmed Çelebi b. ( ) el-Müezzin, İbrahim Çelebi b. el-Hâc Mustafa, el-Hâc Hüseyin [b] İbrahim, Fincancı Ali Çelebi, Süleyman Çelebi b. Hüseyin, Hüseyin Çelebi b. Hasan, Masarcı? İbrahim Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=28260"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28262"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o350"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>