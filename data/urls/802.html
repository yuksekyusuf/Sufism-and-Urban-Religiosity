﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 107<br>Hüküm no: 85<br>Orijinal metin no: [19a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Develi kazası Ebekler mahallesi mescidi imamı Mehmed Ali b. Mehmed’in vefatıyla yerine Seyyid Mustafa Halîfe b. Ömer’in tayini</b><br><br>Ma‘rûz,<br><br>Sâdır olan fermân-ı âlîlerine imtisâlen işbu istid‘â ve derkenâra nazar olundukda Anadolu’da Develi kazâsı mahallâtından Ebekler mahallesinde vâki‘ mescid-i şerîfde vazîfe-i mu‘ayyene ile imâm olan Mehmed Ali b. Mehmed bilâ-veled fevt olup yeri hâlî ve hizmet-i lâzımesi mu‘attal kaldığından imâmet-i mezkûre müteveffâ-yı mezbûrun bilâ-veled mahlûlünden vücûhla ehliyet ve liyâkat ve istihkākı lede’l-imtihân nümâyân olan sahib-i arzuhâl es-Seyyid Mustafa Halîfe b. Ömer’e bi’n-nefs varıp mescid-i mezbûrda imâmet etmek ve bedel ile kasr-ı yedine i‘tibâr olunmayıp hizmet-i lâzımesinde tekâsül eder ise ref‘inden âhara tevcîh olunmak şartıyla bin iki yüz kırk sekiz senesi Receb’inin yedinci günü tevcîh ve berat olundukdan sonra es-Seyyid Mehmed b. İbrahim kazâ-i mezbûr nâibi Mustafa Efendi’den aldığı bir kıt‘a arz ile Der-aliyye’ye gelip merkūm es-Seyyid Mustafa şart-ı mezkûra ri‘âyet etmeyip hizmet-i mezkûresi mu‘attal kaldığından imâmet-i mezkûre merkūm Mustafa’nın ref‘inden kendüye tevcîhini istid‘â ve merkūm es-Seyyid Mustafa’nın gıyâbında üzerinden ref‘le sene-i mezbûre Zilka‘desi gurresinde kendüye tevcîh ve berat ettirdiği derkenârdan müstebân ve mezbûr es-Seyyid Mustafa bu def‘a zuhûra gelip benim hizmet-i celîle-i mezkûreyi edâda kusûrum yoğiken merkūm es-Seyyid Mehmed gıyâbımda bir-takrîb üzerimden ref‘le kendüye tevcîh ettirdiği imâmet-i mezkûre mezbûrun ref‘inden sahib-i evvel olduğuma binâen bana tevcîh olunup yedime berat-ı âlîşân i‘tâ olunsun deyü işbu arzuhâliyle istid‘â ve kazâ-i mezbûr ahâlîsinden Der-aliyye’de müsâfireten sâkinler ( ) nâm kimesnelerden istihbâr olundukda işbu merkūm es-Seyyid Mustafa tahsîl-i ulûm-ı nâfi‘a için şimdilik Der-aliyye’de sâkin ise de tarafından tevkîl eylediği pederi kazâ-i mezbûrda sâkin mezbûr es-Seyyid Ömer imâmet-i mezkûre hizmetini bi’l-vekâle edâda kat‘â tekâsülü yokdur deyü herbiri alâ-tarîkı’ş-şehâde haber vermeleriyle haberleri mûcebince bâbü’l-vekâle meftûh iken bi’n-nefs edâ-i hizmet eyle deyü merkūm es-Seyyid Mustafa’yı ta‘allüm-i ulûm-ı nâfi‘adan ahâlînin men‘leri meşrû‘ olmamağla bu sûretde imâmet-i mezkûre mezbûr es-Seyyid Mehmed’in ref‘inden tevcîh sebkat eden sahib-i evvel-i mezbûr es-Seyyid Mustafa’ya tevcîh ve tekmîl-i nesh edip kazâ-i mezbûra varıncaya kadar tarafından vekâleten edâ-i hizmet etdirmek üzere yedine berat-ı şerîf-i âlîşân inâyet ve ihsân buyurulmak husûsu re’y-i âlîlerine menût mevâddan idiği huzûr-ı âlîlerine i‘lâm olundu. Bâkī emr u fermân hazret-i men-lehu’l-emrindir.<br><br>Fî 15 S sene [1]249</p>          <br><a title="Önceki sayfa" style="text-decoration:none" href="./ayrmetin.php?idno=801"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=803"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o191"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>