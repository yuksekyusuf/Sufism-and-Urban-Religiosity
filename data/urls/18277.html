﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 7 Numaralı Sicil (H. 985 - 986 / M. 1577 - 1578)<br>cilt: 33,&nbsp;sayfa: 42<br>Hüküm no: 20<br>Orijinal metin no: [7-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kamer bt. Abdullah’ın muhallefâtında bulunan altın bilezik ve inci için Safiye adlı kızının istihkak iddiasının kabulü</b><br><br>Oldur ki Müeyyedzâde mahallesinde fevt olan Kamer bt. Abdullah nâm hâtunun Safiye nâm sıgārına intikāl eden hisse-i şer‘iyyesinin üzerine nâzır olan Nasuh b. Hasan mahfil-i kazâya müteveffât-ı mezbûrenin zevci olan İbrahim b. Abdullah nâm kimesneyi ve müteveffât-ı mezbûreden mevlâsı Hasan oğlu Hamza’ya intikāl eden hisseyi mezbûr Hamza gāibde olmağın emîn-i beytülmâl zabt etmeğin emîn-i beytülmâl Fazlı Çelebi’yi ihzâr edip muvâcehelerinde takrîr-i merâm edip müteveffât-ı mezbûre kızı Safiye’nin bir altın bileziğini on beş miskālden ziyâdedir ve bir çatma inci ve bir dizi inci dahi hurdadır mezbûre Safiye’nindir mezbûrân müteveffât-ı mezbûrenin metrûkâtını ilhâk edip mezbûre Safiye için zabtına mâni‘ olurlar dedikde ba‘de’s-suâl mezbûrân müteveffât-ı mezbûrenindir deyû bi’l-inkâr cevâb verdiklerinde da‘vâsına mutâbık Mustafa b. Şaban ve Mehmed b. Mustafa nâm kimesneler şehâdet edip müteveffât-ı mezbûre hâl-i sıhhatinde ikrâr eyledi ki işbu on beş miskālden ziyâde altın bilezik ve bir çatma inci ve bir dizi inci ki hurdadır mezbûre kızımındır babasından kendiye intikāl eden akçesiyle el-yevm kızımın mülküdür dedi şâhidleriz şehâdet dahi ederiz dediklerinde şehâdetleri ba‘de’t-tahlîf ve’t-tezkiyye hayyiz-i kabûlde vâki‘ oldukdan sonra mûcebiyle hükm olunub bi’t-taleb sicil olundu.<br><br><br>Şuhûdü’l-hâl: Dursun b. Hüseyin el-Kâtib, Latif b. Mehmed Sofu, Mehmed b. Mustafa, Yakub b. Abdullah, Mehmed b. Nasuh, Ali b. Abdullah, diğer Ali b. Abdullah Şâhidân-ı mezbûrân mu‘âmelede olan beş yüz akçe kızım Safiye’nin mülküdür babasından intikāl etmişdir deyû edâ-i şehâdet ettikleri kayd-ı sicil olundu.</p>          <br><a title="Önceki sayfa" style="text-decoration:none" href="./ayrmetin.php?idno=18276"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18278"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt007&bsm=glt007b042"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt007&bsm=glt007o163"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>