﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 142<br>Hüküm no: 118<br>Orijinal metin no: [24a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hayriye Tüccarından Mehmed Abdüllatif Bey çocuğunun annesi olan cariyesi Cezbidil’i azat etmesi</b><br><br>Nüsha-i sâniye<br><br>Ma‘rûz,<br><br>Mahrûse-i Galata’ya muzâfe İstinye nâhiyesine tâbi‘ Bebek nâm-ı diğer Hümâyûnâbâd karyesi ahâlîsinden ve Hayriye tüccârından Mehmed Abdüllatif Bey b. Abdurrahman mahfil-i şer‘iyyâtda ümm-i veledi olup İstanbul’da Lâleli Câmi‘-i şerîfi kurbünde Balaban Ağa mahâllesinde sâkine bâ‘isü’l-i‘lâm orta boylu kara kaşlı kara gözlü Yezîdiyyü’l-asl Cezbidil bt. Abdullah muvâcehesinde mevsûfe-i mezbûre Cezbidil Kadın yedimde rıkka münkāde câriye-i memlûkem iken mevsûfe-i mezbûre Cezbidil Kadın’ı bundan akdem istifrâş ve ahyâl? eylediğimden sonra işbu târîh-i i‘lâmdan sekiz ay mukaddem firâşımdan hâsıl mevsûfe-i mezbûreden bir veled-i zeker tevellüd edip Abdurrahman tesmiye olunup veled-i mezkûr yedindedir deyü da‘vet dahi eylediğimden sonra veled-i mezkûr sekiz gün mürûrunda fevt olmuş idi. El-hâletü hâzihi ben ümm-i veledim olan mevsûfe-i mezbûre Cezbidil Kadın’ı hasbeten lillâhi te‘âlâ ve taleben li-merzâti Rabbi’l-a‘lâ malımdan âzâd ve i‘tâk ve sâir harâir-i asliyât zümresine ilhâk ve idrâc edip ol vechile mevsûfe-i mezbûre Cezbidil Kadın sâir harâir-i asliyât gibi hürre olup üzerinde hakk-ı velâdan gayrı hakkım yokdur dedikde mukırr-ı mezbûr Mehmed Abdüllatif Bey’in sâdır olan bi’l-cümle takrîr-i meşrûhunu mevsûfe-i mezbûre Cezbidil Kadın tasdîk eylediği mübâşirleri Bâb-ı Zabtiye çavuşlarından Mehmed Çavuş mübâşeretiyle bi’l-iltimâs huzûr-ı [âlîlerine i‘lâm olundu].<br><br>Fî 4 R sene [12]74.<br><br>Ahmed Arif.</p>          <br><a title="Önceki sayfa" style="text-decoration:none" href="./ayrmetin.php?idno=38353"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38355"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o173"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>