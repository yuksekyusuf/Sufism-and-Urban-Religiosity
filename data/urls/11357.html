﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 84<br>Hüküm no: 26<br>Orijinal metin no: [6a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’na ait olup Fatma Hatun b. Abdülmennan’ın oturduğu evde yapılan keşif sonucu kirasında indirim yapıldığı</b><br><br>Mahrûse-i İstanbul mahallâtından Nahılbend mahallesinden zahrü’l-muvakkarât Fâtıma Hatun bt. Abdullah meclis-i şer‘-i hatîr-i lâzımü’t-tevkīrde takrîr-i kelâm ve ta‘bîr ani’l-merâm edip Haremeyn-i Şerîfeyn Evkāfı’ndan mahalle-i merkūmede vâki‘ olup bir tarafı mahalle-i mezbûre mescidi ile ve bir tarafı Kara Paşa Vakfı ile ve bir tarafı Odabaşı mülkü ile ve bir tarafı tarîk-i âm ile mahdûd olup iki bâb tahtânî odaları ve bir orta sofayı ve bir ıstablı ve fırını ve bir selâmlığı ve kenîfi ve bi’r-i mâyı ve eşcâr-ı müsmireyi ve muhavvatayı müştemil olup icâre-i mu‘accele ve yevmî altı akçe icâre-i müeccelesi olan vakıf menzil harâba müşrif olup yevmî altı akçe icâre ecr-i misliden ziyâde olmağın üzerine varılıp ecr-i misli keşf olunmak taleb ederin dedikde bu fakīr ve hâssa mi‘mârlardan üstâd Mustafa b. Abdullah ve Mehmed b. Ahmed ve Hüsrev b. Abdullah nâm kimesneler ve zeyl-i kitâbda mastûrü’l-esâmî bî-garaz Müslimânlar ile menzil-i mezbûrun üzerine varılıp mütevellî-i vakf mezkûr Hasan Bey el-bevvâb-ı sultânî muvâcehesinde keşf olundukda fi’l-vâki‘ gāyet eyle harâba müşrif olup yevmî altı ile akçe icâreye tahammülü almayıp ecr-i misli yevmî dört akçe olmak üzere Müslimânlar ittifâk ettikleri ecilden yevmî iki akçe icâresi hat olunup min-ba‘d menzil-i mersûmun ücreti dört akçe olup ve lâzım gelen meremmâtı kendi mâlıyla edip vakıfdan bir akçe taleb etmeyip menzil-i mezbûre binâ ihdâs ederse kendi sâkine olup kendiden sonra vakfın olmak üzere mütevellî-i mezkûr Hasan Bey izin verdikde mâ-vaka‘a alâ-vukū‘ihî gıbbe’t-taleb sebt olundu.<br><br>Tahrîren fî-evâhiri Şevvâli’l-mükerrem li-sene semân aşere ve elf.<br><br>Şühûdü’l-hâl: Kurt Bey b. Abdullah, Derviş b. Ramazan el-kayyım, Mustafa b. Abdullah, Mehmed b. Ahmed, Hüsrev b. Abdullah, Mahmud Halîfe el-imâm, Durmuş Dede, Ahmed Bey b. ( ) el-bevvâb-ı sultânî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11356"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11358"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o821"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>