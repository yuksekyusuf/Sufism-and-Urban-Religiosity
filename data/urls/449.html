﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 205<br>Hüküm no: 266<br>Orijinal metin no: [40b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emrullah Bey’in Kıbrıs’ta bulunan Halil Efendi’deki alacağını tahsil eden Ali Çavuş’a paranın bir kısmını yol masrafı olarak verdiği</b><br><br>Mahmiye-i İstanbul’da Kızıltaş Mahallesi’nde sâkin Emrullah Bey b. Nurullah mahfil-i kazâda dergâh-ı âlî çavuşlarından olup mahmiye-i mezbûrede Küçükpazar’da sâkin olan işbu bâ‘isü’l-kitâb Ali Çavuş b. Hasan mahzarında ikrâr-ı tâm ve takrîr-i kelâm edip cezîre-i Kıbrıs’da vâki‘ medîne-i Lefkoşe’de sâkin Halil Efendi b. Hasan Efendi zimmetinde cihet-i karz-ı şer‘îden bin yirmi üç buçuk riyâlî guruş hakkım olmağile meblağ-ı mezbûru merkūm Halil Efendi’den taleb ve tahsîl ve ahz u kabz ve bana îsâl etmek için mezbûr Ali Çavuş’u mübâşir ta‘yîn edip cezîre-i mezbûreye irsâl eylemiş idim. Mezbûr Ali Çavuş medîne-i mezbûreye varıp meblağ-ı merkūmu mezbûr Halil Efendi’den bi’t-tamam tahsîl ve ahz u kabz etmeğin meblağ-ı mezbûrun yedi yüz elli riyâli merkūm Ali Çavuş yedinden ahz u kabz edip bâkī kalan iki yüz yetmiş üç buçuk guruş ikimizin rızâsıyla merkūm Ali Çavuş’un cezîre-i mezbûreye varıp gelince olan ecr-i misline takās eyledim, meblağ-ı mezbûr bin yirmi üç buçuk riyâlî guruşdan mezkûr Ali Çavuş’da bir akçe hakkım bâkī kalmadı, merkūm Ali Çavuş ile vechen mine’l-vücûh da‘vâ ve nizâ‘ım dahi yokdur dedikde gıbbe’t-tasdîk ve’t-taleb mâ-vaka‘a ketb olundu.<br><br>Fi’s-sâdis ve’l-ışrîn min-şehri Rebî‘ülâhir li-sene erba‘a ve sittin ve elf.<br><br>Şuhûdü’l-hâl: Eş-şeyh İsa Efendi b. Ömer, Abdi Ağa b. Yusuf, el-Hâc Sunullah b. Ali, Mustafa Bey b. Sadi, el-Hâc Abdurrahman b. Hasan, Ahmed Beşe b. Receb, Hüseyin b. Hasan, Hüseyin Beşe b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=448"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=450"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b205"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o402"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>