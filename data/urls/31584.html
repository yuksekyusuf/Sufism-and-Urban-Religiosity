﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 210<br>Hüküm no: 176<br>Orijinal metin no: [22b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tanaş v. Aleksan’ın Ağya v. Markar aleyhindeki alacak davasının reddedilmesi</b><br><br>1500 guruş men‘<br><br>Ma‘rûz<br><br>Arzuhâl eden uncu tâifesinden Tanaş v. Aleksan nâm zimmî meclis-i şer‘-i hatîrde sâbıkā şerîki derûn-ı arzuhâlde mersûmü’l-ism Ağya v. Markar nâm zimmî muvâcehesinde ben bundan akdem mersûm Ağya zimmî ile fâide, hâsıla beynimizde beraber olmak üzere unculuk ticâretinden bir müddet şerîkler olup ba‘dehû fesh-i akd-i şirket birle hesâbımızı sahîhan rü’yet eylediğimizde re’s-i mâl ve fâideden her birimiz hisse-i ma‘lûmemizi âhar yedinden ahz ü kabz edip ancak ben mersûm Ağya zimmîye şirketimiz esnâsında malımdan bin beş yüz guruş ikrâz ve teslîm, ol dahi iktirâz ve kabz eyledikden sonra meblağ-ı merkūmu mersûm Ağya zimmîden kabza gāib ani’l-meclis Kömürcü Veliyüddin Ağa nâm kimesneyi tarafımdan tevkîl etmiş idim. Lâkin mersûm Ağya zimmî meblağ-ı merkūmu vekîlim gāib-i mezbûra ver[mey]ip hâlâ zimmetinde kalmağla meblağ-ı merkūm bin beş yüz guruşu merkūm Ağya zimmîden taleb ederim deyü ba‘de’d-da‘vâ ve’l-inkâr müdde‘î-i mesfûr ber-vech-i muharrer müdde‘âsına ikāmet-i beyyine edemeyip bi’t-taleb mersûm Ağya zimmî bi’l-muvâcehe vech-i şer‘î üzere tahlîf olunmağın mûcebince müdde‘î-i mersûm Tanaş zimmî da‘vâ-yı mezkûresiyle mesfûr Ağya zimmîye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 26 min-Zilhicceti’ş-şerîfe sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31583"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31585"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>