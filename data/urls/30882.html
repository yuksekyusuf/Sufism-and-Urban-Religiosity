﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 150<br>Hüküm no: 128<br>Orijinal metin no: [17b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tülbentçi Kirkor v. Matos’un, Bedros v. Ananes ile aralarındaki anlaşmazlıkta sulh oldukları</b><br><br>Ma‘rûz<br><br>Mübârek rikāb-ı kamer-tâb-ı hüsrevânîye takdîm-i arzuhâl eden Tülbentçi Kirkor v. Matos zimmî meclis-i şer‘-i münîrde arzuhâlde mastûr tülbentçi Bedros v. Avanis zimmî muvâcehesinde İstanbul’da Uzunçarşı’da vâki‘ Uşâkīzâde dükkânı ittisâlinde kâin bir bâb dükkân taht-ı icâremde ve derûnunda olan gedik âlâtı müstakillen mülküm olmağla dükkân ve âlât-ı gediği beher mâh yirmi altışar guruşa mersûm Bedros zimmîye îcâr ve teslîm ve icâre-i mezkûresini mersûm Bedros zimmîye semen-i mebî‘den deynim olan beş yüz guruşa takās olunmak üzere mukāvele etmişdik el-hâletü hâzihi dükkân-ı mezkûr icâresinden işbu târih-i i‘lâm-ı şehri gāyetine gelince on üç ayda zimmetinde müctemi‘a olan üç yüz kırk dört guruş deyn-i mezkûruma ba‘de’t-takās deyn-i bâkim olan yüz elli altı guruşu dahi kendiye edâya ben müte‘ahhid olup ve icâre-i mezkûreyi gāyet-i şehr-i mezkûrdan feshetmemle dükkân-ı mezkûru bana teslîme mersûm Bedros zimmîye tenbîh olunması murâdımdır deyü da‘vâ eylediğimde ol dahi cevâbında kaziyye minvâl-i muharrer üzere olduğunu ikrâr ve gāyet-i şehr-i merkūmda dükkân-ı mezkûru tahliyye ve bana teslîme ta‘ahhüd eyledi deyü takrîrini mersûm Kirkor zimmî tasdîk ve bu vechile kat‘-ı nizâ‘ eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-7 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30881"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30883"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>