﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 105<br>Hüküm no: 134<br>Orijinal metin no: [55-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ali’nin muhallefatının satılıp bedelinin beytülmal tarafından kabz edilmesi</b><br><br>Fî-gurre-i Cemâziyelâhir li-sene tis‘a ve elf.<br><br>Oldur ki, bi’l-fi‘il Hasköy’de subaşı olan Sinan Bey b. Abdullah meclis-i şer‘de işbu hâmil-i hâze’l-kitâb Hasan b. Bilal mahzarında takrîr-i kelâm edüp bundan akdem vefât eden Ali nâm kimesnenin muhallefâtı beytü’l-mâl içün kabz olunup muhallefâtından olan permeyi mezbûr Hasan’a dokuz yüz akçeye bey‘-ı bâtt ile bey‘ edüp teslîm-i mebî‘ ve kabz-ı semen eyledim deyü ikrâr ve i‘tirâf ettikde mukırr-ı mezbûrun ikrâr-ı meşrûhunu mezbûr Hasan bi’l-muvâcehe tasdîk edicek hâzihi’l-vesîka tahrîr olunup tâlibi yedine vaz‘ olundu ki, vakt-i hâcette müzekkir-i mâ cerâ ola.<br><br>Tahrîren fî-evâhir-i Cumâdelâhire li-sene tis‘a ve elf.<br><br>Şuhûdü’l-hâl: İsmail Çelebi b. Ahmed, Hasan b. Abdullah ve Mustafa b. Ahmed, Kara Hoca el-imâm, Kara Hasan b. İbrâhim ve gayruhum.<br><br>Muhallefât-ı merhûm Ali beytü’l-mâl içün kabz olunup,<br><br>Hodhâne, meblağ 120, iki yüz elli akçe Dimo’ya verildi.<br><br>Bahâ-i pereme, meblağ 900 ve kırk akçe bir def‘a dahi Osman nâm kimesneye deyne verildi.<br><br>Bahâ-i kefen, meblağ 90.<br><br>Cümle altı yüz otuz akçe beytü’l-mâl kabz eden Hasköy Subaşısı Sinan Bey kabz edüp kaydolundu.<br><br>Târih-i mezbûr.<br><br>Şuhûdü’l-hâl: Sâbıkūn<br><br>135 [55-2] Kurd Çelebi b. Hasan’ın yetimlerine intikal eden tarlanın Muzaffer b. Abdullah’a tefviz edilmesi<br><br>Oldur ki, bundan akdem vefât eden merhûm Kurd Çelebi b. Hasan nâm kimesnenin eytâmlarına kıbel-i şer‘den vasî nasb olan Mehmed b. Haydar meclis-i şer‘de işbu hâmil-i hâze’l-kitâb Muzaffer b. Abdullah mahzarında takrîr-i kelâm edüp merhûm-ı mezbû[ru]n Kâğıthane cânibinde Sultan Bâyezid Vakfı’ndan üç tarafı eytâmlar tarlasına ve bir tarafı tarîk-ı âm ile mahdûd olan tarlayı vakf-ı mezbûra senesi beş akçe mukāta‘ası ile sahib-i arz ma‘rifetiyle mezbûr Muzaffer’e üç bin akçeye tefvîz edüp mukābele-i tefvîzde meblağ-ı mezbûru alıp kabz ettim deyü ikrâr ettikde mâ-vaka‘a bi’t-taleb kaydolundu.<br><br>Tahrîren fî-evâil-i Cumâdelâhire li-sene tis‘a ve elf.<br><br>Şuhûdü’l-hâl: Esedullah Çelebi, Kasım b. Ali, Hüsrev b. Abdullah, Ali Çelebi b. Mehmed Bey, Halil b. İbrâhim, Rıdvan b. Mustafa, Mehmed b. Mehmed ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=23048"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23050"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o237"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>