﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 580<br>Hüküm no: 579<br>Orijinal metin no: [83b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maryem bt. Kasbar’ın sulh bedelinden kalan yüz yirmi beş kuruş alacağını hüseynîci esnafından Bogos v. Kerih’ten teslim alıp tarafların birbirlerinin zimmetlerini ibra ettikleri</b><br><br>125 guruş teslîm<br><br>Ma‘rûz<br><br>İstanbul’da Musalla kurbünde Şeyh Ferhad mahallesinde mütemekkine Maryem bt. Kasbar nâm Nasrâniye tarafından husûs-ı âtîde vekâleti şahsını bilir Kuyumcu Kirkor v. Kasbar ve Sarrâf Kirkor v. Aznavur zimmîler şehâdetleriyle sâbit olan Tütüncü Kasbar v. Agop nâm zimmî meclis-i şer‘-i hatîrde hüseyn[î]ci esnâfından sâhib-i arzuhâl Bogos v. Kerih nâm zimmî muvâcehesinde diğer Bogos v. Anbarsun zimmî hâzır olduğu hâlde işbu yedimde olan bir kıt‘a i‘lâm mantûkunca müvekkilem Nasrâniye-i mersûmenin mesfûr Hüseyin[î]ci Bogos zimmî zimmetinde bedel-i sulh-ı sahîhden üç yüz elli guruş alacak hakkı olmağla meblağ-ı merkūmun iki yüz yirmi beş guruşa müvekkilem Nasrâniye-i mersûmenin mesfûr Bogos zimmîden mukaddemâ beynlerinde cârî ahz ü i‘tâları’çün ilzâm-ı ribh olunmadan murâbaha nâmıyla bi-gayrı hakkın makbûzu olan iki yüz yirmi beş guruşu takasan [84a] tenzîl olunmağla ol-vechile bâkīsi olan yüz yirmi beş guruşu hâzır-ı mesfûr diğer Bogos zimmî yediyle işbu meclis-i şer‘de müvekkilem mesfûre için bana def‘ ü teslîm ben dahi bi’l-vekâle ahz ü kabz eyledim fîmâ-ba‘d müvekkilem mesfûrenin ve gerek benim mersûm Bogos zimmetinde onun dahi kezâlik benimle müvekkile-i mesfûre zimmetinde meblağ-ı mezbûrdan ve husûs-ı sâireden bir akçe ve bir habbe hakkımız ve alacağımız kalmamağla bi’l-cümle hukūk-ı şer‘iyeye müte‘allika âmme-i de‘âvîden herbirimiz bi’l-asâle ve bi’l-vekâle âharın zimmetini ibrâ ve iskāt ve herbirimiz ber-vech-i muharrer âharın ibrâsını kabûlle külliyen kat‘-ı münâza‘a ve hasm-ı husûmet eyledik deyü ikrâr ve tasdîkleri İstanbul Mahkemesi’nde tescîl ve huzûr.<br><br>Fî 20 Şa‘bân sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31986"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31988"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b580"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>