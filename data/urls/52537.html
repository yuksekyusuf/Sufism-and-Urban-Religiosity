﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 210<br>Hüküm no: 227<br>Orijinal metin no: [63a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed’in evinin yarısını hanımı Havva Hatun’a sattığı</b><br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden irsâl olunan Mevlânâ Ahmed Efendi b. Hüseyin medîne-i Üsküdar’da Kefçe mahallesinde sâkin el-Hâc Mehmed b. Şa‘bân nâm kimesnenin menziline varıp zeyl-i vesîkada muharrerü’l-esâmî [Müslimîn] huzûrlarında akd-i meclis-i şer‘ ettikde mezbûr el-Hâc Mehmed meclis-i ma‘kūd-ı mezkûrda hâlâ zevcesi işbu râfi‘atü’l-vesîka Havva bt. eş-Şeyh Mustafa Efendi mahzarında ikrâr ve takrîr-i kelâm edip silk-i mülkümde münselik emlâkimden işbu akd-i meclis olunan bir tarafdan imâma meşrûta vakıf menzil ve bir tarafdan Osman mülkü ve bir tarafdan tarîk-i hâs ve bir tarafdan tarîk-i âm ile mahdûd iki bâb fevkānî oda ve sofa ve kenîfi müştemil mülk menzilimin arsası zevcem mezbûrenin mülkü ve üzerinde [binâ] eylediğim ebniyesi benim mülküm olmağla menzil-i mezbûrun müştemilâtından mülküm olan ebniyenin nısf-ı şâyi‘ini tarafeynden îcâb ve kabûlü hâvî bey‘-i bâtt-ı sahîh-i şer‘î ile yüz guruşa zevcem mezbûre Havva Hatun’a bey‘ ü temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm yüz guruşu zevcem mezbûreye ta‘mîr için emrim ile menzil-i merkūma harc ü sarf edip zimmetimde vâcibü’l-edâ deynim olan yüz guruşa mahsûb ve takas eylediğimde ol dahi ber-vech-i muharrer mukāssa ve kabûl edip fîmâ-ba‘d hudûd-ı mezkûre ile mahdûd olan menzilin nısf-ı şâyi‘inde benim kat‘â alâka ve medhalim kalmayıp ebniye-i mezkûrenin nısfı zevcem mezbûrenin mülk-i mahzı ve hakk-ı sırfı olmuşdur keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ma‘an mürsel Mehmed ve Osman ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-şehri Rebî‘i’l-evvel li-seneti ihdâ ve hamsîn ve mi’ete ve elf.<br><br>Şuhûdü’l-hâl: İmâm Hasan Efendi b. Hüseyin, Müezzin İbrahim Çelebi b. Receb, Yağcızâde b. el-Hâc Mustafa, es-Seyyid el-Hâc Ali Ağa b. es-Seyyid Hasan.</p>          <br><a title="Önceki sayfa" style="text-decoration:none" href="./ayrmetin.php?idno=52536"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52538"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o276"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>