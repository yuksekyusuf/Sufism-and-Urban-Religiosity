﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 82<br>Hüküm no: 59<br>Orijinal metin no: [17b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rumeli ahalisinden olup misafir olarak İstanbul’da bulunan Ahmed’in at tepmesi sonucu vefat ettiği</b><br><br>Medîne-i Üsküdar’da Kefçe mahallesinde sâkin hancı tâifesinden işbu bâ‘isü’l-vesîka İsmail Beşe b. Mehmed nâm kimesne meclis-i şer‘-i şerîf-i enverde bast-ı kelâm ve ifâde-i merâm edip târîh-i kitâbdan [kitâb] günü kable’z-zuhr mâlım ve mülküm olan bir re’s al atımı ayakları köstek ile merbût ve yuları benim yedimde olup Usta Mehmed nâm nalbandın dükkânında nalladırken vilâyet-i Rumeli ahâlîsinden olup benim zikr olunan hanımda sâkin Ahmed b. Abdullah b. Abdurrahman nâm kimesne sâlifü’z-zikr atımın ardına gelip ben men‘ ve nehy eylediğimde memnû‘ olmayıp dokunmakla zikr olunan at kıç ayaklarıyla [18a] mezbûr Mehmed’in karnına ve kasığına darb ve ihlâk etmekle kıbel-i şer‘den üzerine varılıp keşf ü mu‘âyene ve hakīkat-i hâl hâzırûn bi’l-meclis olan bî-garaz Müslimînden istihbâr ve tahrîr olunmak murâdımdır dedikde cânib-i şer‘den Mevlânâ Mehmed Efendi b. Ahmed irsâl olunup ol dahi zeyl-i kitâbda isimleri muharrer kimesneler ile mezbûr Mehmed’in üzerine varıp keşf ve a‘zâsına nazar olundukda fi’l-hakīka mezbûrun karnı üzerinde ve ba‘zı mahallinde şiş ve kara bere olup helâk olduğunu mu‘âyene ve müşâhede eyledikden sonra fi’l-vâki‘ hakīkat-i hâl mezbûr İsmail Beşe’nin bâlâda bast u beyân ve tafsîl ü ayân eylediği vech üzere olduğunu zeyl-i sahîfede mastûrü’l-esâmî bî-garaz Müslimîn haber vermeleriyle vâki‘ hâli mevlânâ-yı mezbûr mahallinde tahrîr [ve] ba‘dehû ma‘an mürsel Osman Çelebi b. Ahmed ve es-Seyyid Süleyman Çelebi b. Mehmed ile meclis-i şer‘a gelip alâ-vukū‘ihi inhâ [ve] ihbâr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’’l-âşir min-Şevvâli’l-mükerrem li-seneti hamsîn ve mi’ete ve elf.<br><br>Şuhûdü’l-hâl: es-Seyyid Mustafa b. es-Seyyid Ali, Mehmed Beşe b. Mehmed, Veli Beşe b. Mustafa, İvaz Beşe b. Abdullah, Hüseyin Beşe b. Hüseyin, Osman Çelebi b. Mustafa Beşe.</p>          <br><a title="Önceki sayfa" style="text-decoration:none" href="./ayrmetin.php?idno=52368"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52370"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o321"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>