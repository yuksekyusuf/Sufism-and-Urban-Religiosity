﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 851<br>Hüküm no: 1040<br>Orijinal metin no: [145b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Handan bt. Abdullah’ın menzilinin yarım hissesini azatlı cariyesi Mükâfât bt. Abdullah’a sattığı</b><br><br>Husûs-ı âti’l-beyânın mahâllinde tahrîri iltimâs olunmağın kıbel-i şer‘-i enverden Mevlânâ Mehmed Efendi irsâl olunup ol dahi mahmiye-i İstanbul’da Haraçcı Muhyiddin mahallesinde Handan bt. Abdullah nâm hatunun sâkin olduğu menziline varıp zeyl-i rakīmde isimleri mastûr Müslimîn huzûrunda akd-i meclis-i şer‘ eyledikde mezbûre Handan Hatun’un zâtı Şaban Çelebi b. Mehmed ve Hasan Çelebi b. Sefer ta‘rîfleriyle mu‘arrefe oldukdan sonra meclis-i ma‘kūd-i mezbûrda mu‘takası işbu bâ‘isü’l-vesîka Mükâfât bt. Abdullah mahzarında bi-tav‘ihâ ikrâr ve takrîr-i kelâm edip silk-i mülkümde münselik olup mahalle-i mezbûrede vâki‘ bir tarafı ba‘zan Çukur Hamamı külhanına ve ba‘zan Benunîzâde hatunu mülküne ve bir tarafı Şeyhzâde Fâtıma Hatun mülküne ve bir tarafı Keçeciler Hamamı’na ve bir tarafı tarîk-i âmla mahdûd tabaka-i ulyâda üç bâb oda ve bir bâb sofa ve tabaka-i vüstâda bir bâb oda va tabaka-i süflîda bir matbah ve iki kenîf ve bir su kuyusu ve zât-ı eşcâr-ı müsmire ve gayr-ı müsmireyi müştemil menzilinin nısf-ı şâyi‘ini merkūme Mükâfât’a yirmi bin nakd-i râyic fi’l-vakt akçeye tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ ve teslîm ol dahi ber-minvâl-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûr yirmi bin akçeden mezkûre Mükâfât’ın zimmetini ibrâ-i âmm ile ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâlî mevlânâ-yı mezbûr mahâllinde tahrîr ba‘dehû irsâl olunan Osman Çelebi le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-işrîn min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’l-müderrisîn Ahmed Efendi b. Hüseyin, Mehmed Ağa b. Ramazan, Umdetü’l-kuzât Hasan Efendi b. Mustafa, Ahmed Efendi b. İbrahim, Hasan Beşe çukadâr-ı Şaban Efendi, Mehmed Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=25926"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25928"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b851"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o920"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>