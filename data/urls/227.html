﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 75<br>Hüküm no: 44<br>Orijinal metin no: [7b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dilaver b. Abdullah adlı kaçak kölenin Veli Bey’e teslimi</b><br><br>Vilâyet-i Anadolu’da Amasra kazâsına tâbi‘ Kayadibi nâm karye sükkânından işbu bâ‘isü’l-kitâb Veli Bey b. Hüseyin nâm kimesne meclis-i şer‘-i hatîr-i lâzımü’t-tevkīrde mahmiye-i İstanbul’da Cebeali kapısı dâhilinde sâkin iftihârü’l-emâsil ve’l-ekârim sabıkā balık emîni olan Mehmed Efendi tarafından husûs-ı âti’l-beyâna vekîl-i şer‘îsi olan Mehmed Çelebi b. Abdülkerim muvâcehesinde üzerine da‘vâ edip işbu hâzır bi’l-meclis açık kaşlı, gök gözlü, uzun boylu, Rusiyyü’l-asl Dilaver b. Abdullah nâm gulâm mülküm olup târîh-i kitâbdan üç ay mukaddem ibâk eylemişdi, hâlâ müvekkil-i mezbûr Mehmed Efendi târîh-i kitâbdan iki ay mukaddem ismi ma‘lûmum olmayıp gāib ani’l-meclis olan kimesneden yüz guruşa iştirâ ve tesellüm eyleyip müdde‘î-i mezbûrun mülkü olduğu ma‘lûmum değildir deyü inkâr ile cevâb verdikde gıbbe’l-istişhâd udûl ve sikātdan İbrahim Efendi b. Osman ve diğer İbrahim Beşe b. Veyis nâm kimesneler hâzırân olup fi’l-hakīka gulâm-ı mevsûf-ı mezbûr müdde‘î-i mezbûrun mülkü ve hakk-ı sırfı olup târîh-i kitâbdan üç ay mukaddem mülkünden ibâk eylemişidi, biz bu husûsa şâhidleriz, şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe ri‘âyeti şerâyiti’l-kabûl şehâdetleri hayyiz-i kabûle vusûl buldukdan sonra müdde‘î-i mezbûra gulâm-ı mezbûru âhara bey‘ ve hibe etmeyip bir tarîkle mâlından ihrâc eylemediğine yemîn teklîf olundukda hasebi’l-mesûl yemîn bi’llâhi te‘âlâ etmeğin gulâm-ı mezbûru [8a] müdde‘î-i mezbûra teslîm etmek üzere vekîl-i mezbûra tenbîh-birle mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Şa‘bâni’l-mu‘azzam li-sene selâse ve sittin ve elf.<br><br>Şuhûdü’l-hâl: Mehmed b. İlyas, Hüseyin Beşe b. Abdullah, Kabil Beşe b. Abdullah, Mehmed b. Mustafa, Hasan Çelebi b. Kanber.</p>          <br><a title="Önceki sayfa" style="text-decoration:none" href="./ayrmetin.php?idno=226"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=228"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b075"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>