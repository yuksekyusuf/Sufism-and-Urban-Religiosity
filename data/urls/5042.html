﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 156<br>Hüküm no: 118<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdi Çelebi b. Yunus ile Nasrullah Çelebi b. Ahmed aralarındaki davada, Abdi Çelebi’nin kâriz masrafını üstlenmesi üzerine anlaştıkları</b><br><br>Husûs-ı âti’l-beyânın mahallinde istimâ‘ ve ketb ve keşif ve tahrîr için savb-ı şer‘-i athardan bi’l-iltimâs ba‘s olunan keşif nâibi umdetü’l-müderrisîni’l-kirâm Mevlânâ Abdurrahman Efendi b. el-merhûm Mustafa Efendi hâssa mi‘mârlarından Mehmed Halîfe b. İsmail ile Mahmiye-i İstanbul’da Tercümân Yunus Mahallesi’nde vâki‘ Emine ve Zâhide nâm sâhibetü hayrın evkāfı müsakkafâtından bir bâb muhterik menzil arsası üzerine varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde arsa-yı merkūmeye bi’l-icâreteyn mutasarrıf olan bâ‘isü hâze’l-kitâb Abdi Çelebi b. Yusuf yine mahalle-i merkūmede vâki‘ sâhibü’l-hayr Kızıl el-Hâc Hüseyin Evkāfı müstegallâtından bir bâb muhterik menzil arsasına bi’l-icâreteyn mutasarrıf olan Nasrullah Çelebi b. Ahmed muvâcehesinde vakf-ı evvelin kāimmakām-ı mütevellîsi Hâfız Mehmed Efendi b. Abdi ile vakf-ı sânî mütevellîsi Hâfız Ali Efendi b. Mustafa Efendi hâzırân oldukları hâlde kable’l-harîk menzilimin sakfının saçağı suyunun nısfı kendi havluma nısfı âharı kadîmden bi-hakkın mezbûr Nasrullah Çelebi tasarrufunda olan işbu arsaya akagelip miyâh-ı müctemi‘a kefgîr ile benim tasarrufumda olan menzilim altından ana kârîzine cereyân edegelmişiken hâlâ menzili vaz‘-ı kadîmî üzere binâ ve saçağı suyunu ber-minvâl-i muharrer kadîmîsi üzere icrâ murâd eylediğimde mümâna‘at eder suâl olunup mümâna‘atdan men‘ olunmak matlûbumdur dedikde gıbbe’s-suâl mezbûr Nasrullah Çelebi cevâbında fi’l-hakīka kable’l-harîk mezbûr Abdi Çelebi’nin menzilinin saçağı suyunun nısfı benim tasarrufumda olan işbu arsaya akagelip lâkin zikri mürûr eden kefgîr ve kâriz yolları bozuldukça ta‘mîri masrafında bana cefâ edip bi’d-defa‘ât masrafını kendim çekmekle mutazarrırım saçağı suyunu bi’l-külliye kendi arsası cânibine tahvîl eylesin dedikde mezbûr Abdi Çelebi ba‘de’l-yevm kefgîr ve kâriz masrafını müstakilen kendi çekmek üzere ta‘ahhüd edip bu vech üzere terâzîlerini mevlânâ-yı mezbûr mahallinde tahrîr ba‘dehû ma‘an ba‘s olunan Çukadâr Hüseyin Çelebi b. Ahmed ve Muhzır Ahmed ve Muhzır Mustafa Çelebi b. Mehmed ile meclis-i şer‘a gelip alâ-vukū‘ihî inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fî 20 Rebî‘ülâhir sene [1]143.<br><br>Şuhûdü’l-hâl: Müezzinzâde Şeyh Mehmed Efendi b. İbrahim, Ahmed Efendi b. Mustafa, es-Seyyid Ömer Çelebi b. İbrahim, Ahmed Çelebi b. Mehmed, İbrahim Beşe b. Hüseyin, Mehmed Çelebi b. Mehmed, Mumcu el-Hâc Ali b. Ali, Mehmed Beşe b. Mehmed Harbeci.</p>          <br><a title="Önceki sayfa" style="text-decoration:none" href="./ayrmetin.php?idno=5041"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5043"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o740"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>