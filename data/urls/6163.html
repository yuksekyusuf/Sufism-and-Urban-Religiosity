﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 333<br>Hüküm no: 409<br>Orijinal metin no: [82b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sergiz kazası Gülgûn köyünden karısı Râbia’yı başına odun vurarak öldüren Seyid Süleyman’dan Râbia’nın vârislerinin diyet talebi</b><br><br>Diyet hücceti.<br><br>Vilâyet-i Anadolu’da Canik Sancağı’nda Sergiz kazâsına tâbi‘ Gülgûn nâm karye ahâlîsinden olup ber-vech-i âtî katîlen vefât eden Râbia bt. Hüseyin b. Mustafa’nın verâseti sadriye kızı Şerîfe Hafize nâm sagīre ile li-ebeyevn er karındaşı Mehmed ve li-ebeveyn kız karındaşı Fâtıma nâm hatuna münhasıra olduğu şer‘an müte‘ayyin oldukdan sonra bâ‘isü hâze’l-kitâb mezbûr Mehmed Çelebi meclis-i şer‘-i hatîrde müteveffâ-yı mezbûrenin zevci es-Seyyid Süleyman b. Veliyüddin mahzarında bi’l-verâse üzerine da‘vâ ve takrîr-i kelâm edip târih-i kitâbdan yedi sene mukaddem mezbûr es-Seyyid Süleyman zevcesi kız karındaşım mezbûre Râbia’yı mûceb-i diyet olan odun ile bi-gayr-ı hakkın başından darb ve katledip hatta mezbûr es-Seyyid Süleyman mezbûre Râbia’yı ber-vech-i muharrer darb ve katleylediğini şuhûd mahzarında ikrâr etmekle hâlâ mezbûr es-Seyyid Süleyman’a suâl olunup mûceb-i şer‘îsi icrâ olunmak matlûbumdur dedikde gıbbe’s-suâl zevcesi mezbûre Râbia vefât edip verâseti verese-i mezkûrûna münhasıra olduğunu ikrâr mâ‘adâyı inkâr edicek müdde‘î-yi mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden ve karye-i mezbûre kurbünde vâki‘ Karaağaç nâm karye imâmı olup mahmiye-i İstanbul’da müsâfiren sâkin Mustafa Efendi b. Mehmed ve Tekkeköy demekle ma‘rûf karye ahâlîsinden Hasan Beşe b. Ömer nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka mezbûr es-Seyyid Süleyman târih-i kitâbdan yedi sene mukaddem Sergiz kazâsında Gülgûn karyesi ahâlîsinden müdde‘î-yi mezbûr Mehmed’in kız karındaşı olan zevce-i menkûhası Râbia bt. Hüseyin b. Mustafa nâm hatunu mûceb-i diyet olan odun ile bi-gayr-ı hakkın başına darb ve katleyledim deyü bizim huzûrumuzda ikrâr ve i‘tirâf etmişidi. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince müteveffât-ı mezbûrenin gümüşden şer‘an lâzım gelen beş bin dirhem-i şer‘î diyetinden müdde‘î-yi mezbûrun hissesine isâbet [eden] bin altı yüz altmış altı dirhem ve sülüsân dirhem hisse-i irsiyesini müdde‘î-yi mezbûra edâ ve teslîme mezbûr es-Seyyid Süleyman’a ba‘de’t-tenbîh mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-işrîn min-Zilhicceti’ş-şerîfe li-sene selâse ve erba‘în ve miete ve elf.<br><br>Şuhûdü’l-hâl: Mehmed Efendi b. Hasan, es-Seyyid Mehmed b. es-Seyyid Ali, Molla İbrahim b. Mustafa, İbrahim Ağa b. Hasan, Ömer Bey b. Ömer, Abdullah b. Mustafa, Ali Ağa b. Ali, Hüseyin b. el-Hâc Mehmed, Mehmed Bey b. Mahmud, es-Seyyid Mustafa b. İbrahim b. İbrahim Efendi, es-Seyyid Mahmud b. İbrahim Efendi, Mehmed Bey b. Mehmed, <<Ömer b.>> es-Seyyid Hasan b. İbrahim, Molla İbrahim b. Ömer, Molla Ömer b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=6162"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6164"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>