﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 133<br>Hüküm no: 23<br>Orijinal metin no: [3a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Paşa kethudası Derviş Ali Ağa’nın borcunu ödemesi</b><br><br>Ma‘rûz<br><br>Mahmiye-i İslâmbol’da Horhor’da sâkin sâhib-i arzuhâl İsmail b. Abdullah nâm kimesne medîne-i Üsküdar’da mahfil-i bâbda meclis-i şer‘-i hatîrde merhûm Osman Paşa kethudâsı derûn-ı arzuhâlde ismi mezkûr Derviş Ali Ağa b. Abdullah mahzarında mezbûr Ali Ağa târih-i i‘lâmdan iki buçuk sene mukaddem yedimden ve mâlımdan bi’d-defa‘ât istikrâz ve kabz ve umûruna sarfla istihlâk eylediği dokuz yüz elli sekiz guruş zimmetinde hakkım olup hattâ paşa-yı mûmâ-ileyh ile vilâyet-i Anadolu’da Halebü’ş-şehbâya azîmetimizde esnâ-i râhda Birecik kasabasında meblağ-ı merkūmu mezbûr Ali Ağa’dan taleb eylediğimde cihet-i mezkûreden meblağ-ı merkūm dokuz yüz elli sekiz guruş bana zimmetinde vâcibü’l-edâ deyni olduğunu huzûr-ı Müslimînde ikrâr ve i‘tirâf dahi etmekle meblağ-ı merkūm dokuz yüz elli sekiz guruşu mezbûr Derviş Ali Ağa’dan hâlâ taleb ederim deyü ba‘de’d-da‘vâ ve’l-istintâk ve’l-inkâr müdde‘î-i merkūm ber-vech-i muharrer müdde‘âsını lede’t-tezkiye adâletleri zâhir merhûm-ı mûmâ-ileyh etbâ‘larından el-Hâc Ali b. Halil ve Mehmed b. Ahmed nâm kimesneler şehâdetleriyle vech-i şer‘î üzere muvâcehesinde isbât etmeğin mûcebiyle meblağ-ı merkūm dokuz yüz elli sekiz guruşu müdde‘î-i mezbûr İsmail’e edâ ve teslîme mezbûr Derviş Ali Ağa’ya şer‘an tenbîh olunduğu mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 23 min-Ca sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53047"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53049"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1096"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>