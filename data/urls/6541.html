﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 327<br>Hüküm no: 325<br>Orijinal metin no: [47b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman’ın vefatıyla küçük oğlu Abdullah’a kalan ev, anbar ve tarlaların satılmasına izin verildiği</b><br><br>Nafaka-i zarûre izin<br><br>Vilâyet-i Anadolu’da Gerede kasabası mahallâtından Şeyhler mahallesinde sâkin iken bundan akdem vefât eden Süleyman b. el-Hâc Mehmed Kemâleddin b. Abdurrahman’ın sulbî sagīr oğlu Abdullah’ın vâlidesi ve cânib-i şer‘-i kavîmden mansûb vasiyesi olup zâtı ta‘rîf-i şer‘î ile mu‘arrefe olan Meryem bt. el-Hâc Ali nâm hatun meclis-i şer‘-i şerîf-i enverde bi’l-vesâye takrîr-i kelâm ve bast-ı merâm edip mârrü’z-zikr Şeyhler mahallesinde vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât menzil ve anbâr ma‘lûmü’l-hudûd dört kıt‘a tarlalar müteveffâ-yı mezbûr Süleyman’ın ile’l-vefât yedinde mülkü ve taht-ı tasarrufunda hakk-ı müfevvezi olup ba‘de vefâtihi sagīr-i mezbûra intikāl edip lâkin hâsılı harcına vefâ etmediğinden mâ‘adâ sagīr-i mezbûrun nafaka ve kisveye eşedd-i ihtiyâcı olmağla zikri sebk eden menzil ve anbâr semen-i misilleriyle ve tarlalar dahi bedel-i misilleri ve ma‘rifet-i sâhib-i arz ile âhara bey‘ [ve] ferâğ ve semen ve bedelleri istirbâh ve istiğlâl olunup hâsıl olan fazla ve nemâsıyla sagīr-i mezbûr infâk ve iksâ olunmak her vechile hakkında evlâ ve enfa‘ olmağın kıbel-i şer‘den ber-vech-i muharrer bana izin verilmek bi’l-vesâye matlûbumdur dedikde vasiye-i mezbûre Meryem’in bâlâda tafsîl ü beyân olunan takrîri vâkı‘a mutâbıka idiği zeyl-i vesîkada isimleri mastûr Müslimîn haberleriyle şer‘an zâhir ve müstahık oldukdan sonra mûcebince menzil ve anbâr ve tarlaları âhara bey‘ ve ferâğa vasiye-i mezbûre Meryem Hatun’a izin birle mâ-vaka‘a bi’t-taleb ketb olundu.<br><br>Fî 28 S sene 1153.<br><br>Şuhûdü’l-hâl: Molla Mehmed b. Davud, Ali b. Mehmed, Ebubekir b. İsmail, Mehmed Çelebi b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=6540"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6542"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b327"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>