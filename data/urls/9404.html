﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 273<br>Hüküm no: 431<br>Orijinal metin no: [76b-3, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yahudi Agob’un İlya ve Musa nâm oğullarının, evlerini Mihrimah Sultan’a sattıkları</b><br><br>Kurd diye ma‘rûf Yahudi Agob’un İlya ve Musa nâm oğulları, âti’z-zikr menzillerini, sâhibü’l-âdâti’l-aliyye ve’s-sa‘âdât ileyhinne tâcü furukı’n-nisvân mimmen lehünne uluvve’ş-şân Hazreti Mihrimah Sultan bt. es-Sultani’l-a‘zam ve’l-Hakani’l-mu‘azzam kıbelinden vekâleti sâbit olan vekîl umdetü’l-emâsil ve’l-akrân Behrâm Kethüdâ b. Abdülmennân kıbelinden husûs-i âti’z-zikre vekîl olan Mehmed Bey b. Abdülmennân’a bey‘-i bâtt-ı sahîh ile bey‘ ettiklerini ikrâr ettiler. Vekîl-i mezbûr da bâyi‘ân-ı mezbûreynin sâhibi ve mâliki oldukları, mahmiye-i Kostantıniyye’de vâki‘ merhûm Mevlânâ Şemseddin el-Gürânî Hanı mahallesinde kâin, içinde bir oda bulunan fevkānî bir beyti, altında anbar bulunan tahtânî diğer bir beyti, tahtapuşu, mutfağı, fırını, helâyı, tahtânî diğer bir beyti, avluyu, su kuyusunu, diğer bir helâyı, birinin altında anbar ve üstünde tahtapuş ve oda bulunan üç beyti müştemil olan diğer bir avluyu, selâmlığı, mutfağı, su kuyusunu, avluyu, her birinin müstakil mutfağı bulunan kebîr iki beyti, odayı, tahtaboşu, fırını, helâyı hâvî olan ve bir tarafdan Yahudi Yasef mülkü, diğer tarafdan el-Hâc Hasan Vakfı ve iki tarafdan da tarîk-i hâs ile mahdûd olan cemî‘ menzili cümle hudûdu ve kâffe-i hukūku ile râyicü’l-vakt yetmiş iki bin akçe semen-i mu‘ayyen-i makbûzla iştirâ etti. Vekîl-i merkūm, vâki‘ ikrârı vicâhen ve şifâhen tasdîk etti. Mukırr-ı mezbûrun kardeşi Sabatay b. Kurd menzil-i mezbûrun derkine îcâb ve kabûlü hâvî kefâletle kefîl oldu.<br><br><br>Cerâ zâlike ve hurrire fî evâhiri Muharrem sene 971.<br><br><br>Şuhûdü’l-hâl: ( )</p>          <br><a title="Önceki sayfa" style="text-decoration:none" href="./ayrmetin.php?idno=9403"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9405"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o370"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>