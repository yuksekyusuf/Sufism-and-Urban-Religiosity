﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 230<br>Hüküm no: 207<br>Orijinal metin no: [61b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçük Kostantin v. Yorgi’nin Bahçekapı dışındaki francalacı fırını gediği işletme nöbetini Aci Kostantin v. Mihal’e iki seneliğine bin sekiz guruşa kiraladığı</b><br><br>Francalacı tâifesinden olup Bahçe Kapısı hâricinde vâki‘ bir bâb francala fırını derûnunda mevcûde gedik ta‘bîr olunur âlât-ı lâzıme-i ma‘lûmenin nısf-ı şâyi‘ine mutasarrıf olan Küçük Kostantin v. Yorgi nâm zimmî meclis-i şer‘-i hatîr-i lâzımü’t-tevkīrde francalacı tâifesinden olup âlât-ı lâzımenin nısf-ı şâyi‘-i âharına mutasarrıf olan Aci Kostantin v. Mihal zimmînin şerîki ve tarafından husûs-ı âtiyyü’z-zikri ikrâra vekîl-i şer‘îsi Yorgi v. Mihal muvâcehesinde ikrâr-ı tâm ve takrîr-i kelâm edip fırın-ı mezkûrda olan âlât-ı mezkûre müvekkil-i mesfûr ile ale’l-iştirâki’s-seviy yedimizde mülkümüz ve her birimiz birer sene mühâyeten zabt ve tasarruf ve işbu sene-i mübâreke Recebi’l-ferdi gāyetinde müvekkil-i mesfûrun vakti tamam ve nevbet-i mühâyât bana gelmiş olup, ben zamân-ı nevbetimde tasarruf edeceğim nısf-ı âlât-ı mezkûreyi işbu sene-i mübâreke Şa‘bânü’l-mu‘azzamı gurresinden bir sene tamamına değin dokuz yüz guruşa müvekkil-i mesfûr içün vekîl-i mezbûra îcâr ve teslîm, ol dahi ber-vech-i muharrer istîcâr ve kabûl edip doksan beş senesi Recebi’l-ferdi gāyetinde ve nevbet-i mühâyete tamam oldukda ve nevbet-i mühâyete müvekkil-i mesfûra gelüp, ol dahi doksan beş senesi Şa‘bân-ı şerîfi gurresinden zabt ve doksan altı Recebi’l-ferdi gāyetinde nevbeti tamam olup nevbet-i mühâyât bana iktizâ etmekle, ben nevbet-i mühâyemi doksan altı senesi Şa‘bân-ı şerîfi gurresinden <<doksan>> [62a] doksan yedi senesi Recebi’l-ferdi gāyetine değin kezâlik dokuz yüz [guruşa] müvekkil-i mezbûr içün vekîl-i mezbûra îcâr ve teslîm, ol dahi ber-vech-i muharrer istîcâr ve kabûl ve seneteyn-i mezkûreteynde iktizâ eden bin sekiz yüz guruşu vekîl-i mesfûr Yorgi zimmî yedinden tamamen ve kâmilen ahz ü kabz edip zikrolunan doksan yedi senesi Şa‘bânü’l-mu‘azzamı gurresinden nevbet-i tasarruf müvekkil-i mesfûr Aci Kostantin’in olup benim zikrolunan iki senede asla ve kat‘â alâka ve medhalim kalmamışdır dediğini vekîl-i mesfûr Yorgi tasdîk etmeğin mâ-vaka‘a bi’t-taleb ketb olundu.<br><br>Fî 27 min-Şa‘bân sene [1]194.<br><br>Şuhûdü’l-hâl: el-Hâc Ahmed Ağa, Habbâzân Kethudâsı Mustafa Ağa, Uncular Kethudâsı Mustafa Ağa, Yiğitbaşı es-Seyyid Mehmed Emin Ağa, Mikail v. İstefan, Vartan v. Tomas, Bedros v. Begos.</p>          <br><a title="Önceki sayfa" style="text-decoration:none" href="./ayrmetin.php?idno=30408"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30410"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o296"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>