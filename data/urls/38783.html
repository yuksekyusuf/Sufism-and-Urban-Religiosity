﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 353<br>Hüküm no: 403<br>Orijinal metin no: [67a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahya Ağa’nın vakıf menzilini Seyyid Hasan Ağa’ya satması</b><br><br>800 guruş, mübâya‘a<br><br>Mahmiye-i İstanbul’da Peykhâne kurbünde Kule mahallesinde sâkin Yahya Ağa b. Mehmed Emin’in oğlu ve tarafından husûs-ı âti’l-beyânda vekîl olduğu Ali Ağa b. İbrahim ve Hasan Ağa b. Süleyman şehâdetleriyle sâbit olan Mehmed Emin Ağa meclis-i şer‘-i şerîf-i enverde işbu bâ‘isü’l-vesîka es-Seyyid Hasan Ağa b. es-Seyyid Veliyüddin mahzarında bi’l-vekâle ikrâr-ı tam ve takrîr-i kelâm edip mahalle-i mezbûrede vâki‘ etrâf-ı erba‘adan Yahya Efendi menzili ve Mehmed Ağa menzili ve mütevelliye Hanım menzili ve Teberdâr el-Hâc İsmail Ağa menzili ve es-Seyyid Emin Efendi menzili ve Ümmügülsüm Hatun menzili ve tarîk-i hâs ve tarîk-i âm ile mahdûd birbirine muttasıl iki kıt‘a arsa Bâbüssa‘âdeti’ş-şerîfe Ağası esbak merhûm Sinanağa Câmi‘-i şerîfi müezzinine senevî yüz seksen akçe mukāta‘a-yı kadîme ile müvekkilim babam mezbûrun taht-ı tasarrufunda ve üzerinde bi’l-cümle enkāz-ı mevcûdesi akd-i âti’z-zikrin sudûruna değin bâ-hüccet-i şer‘iye müstakıllen yedinde malı olmağla ben bi’l-cümle enkāz-ı mevcûde-i mezkûreyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûr es-Seyyid Hasan Ağa’ya sekiz yüz guruşa bey‘ ü temlik ve arsalarını dahi bâ-ma‘rifet-i mütevellî meccânen bi’l-vekâle ferâğ ve tefvîz eylediğimde ol dahi ber-vech-i muharrer iştirâ ve temellük ve tefevvüz ve kabûl eyledikden sonra semeni olan meblağ-ı mezbûr sekiz yüz guruşu müşterî-yi merkūm bana def‘ ü teslîm, ben dahi yedinden bi’l-vekâle tamamen ahz ü kabz edip fîmâ-ba‘d enkāz-ı mevcûde-i mezkûre mezbûr es-Seyyid Hasan Ağa’nın mülk-i müşterâsı ve hakk-ı sırfı ve sâlifü’l-beyân arsalar dahi dâhil-i havza-i tasarrufu olup babam müvekkilim mezbûrun kat‘a alâka ve medhali kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini <<ibrâ ve iskāt>> bi’l-asâle ve bi’l-vekâle ibrâ ve iskāt ve her birimiz ber-vech-i muharrer aharın ibrâsını bi’l-asâle ve bi’l-vekâle kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 5 Ş sene [1]242.<br><br>Şühûdü’l-hâl: Muhzır Mehmed Çelebi, Muhzır Ali Çelebi, Muhzır Feyzullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38782"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38784"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o505"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>