﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 204<br>Hüküm no: 147<br>Orijinal metin no: [43b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa Ağa’nın varisleri Mehmed ve Rabia’nın vekaletten dolayı Hasan Paşa’da olan alacaklarının tahsili</b><br><br>Bâ-imzâ-i hazret-i veliyyü’n-ni‘me<br><br>Mahmiye-i İstanbul’da Horhor Çeşmesi kurbünde İsmail Ağa mahâllesinde sâkin iken bundan akdem fevt olan Mustafa Ağa b. Hasan’ın verâseti li-ebin er karındaşı es-Seyyid Mehmed ile li-ebin kız karındaşı Şerîfe Rabia’ya münhasıra olduğu lede’ş-şer‘ zâhir ve mütehakkık oldukdan sonra nefsinden asil ve kız karındaşı mezbûre Rabia’nın husûs-ı âti’l-beyana vekîl-i şer‘îsi mezbûr es-Seyyid Mehmed mahmiye-i mezbûrede meclis-i şer‘de sâbıkā Bosna vâlisi olan umdetü’l-ümerâi’l-kirâm Hasan Paşa b. ( ) mahzarında bi’l-asâle ve bi’l-vekâle üzerine da‘vâ ve takrîr-i kelâm edip babamız müteveffâ-yı mezbûr Mustafa Ağa’nın Basra vâlisi iken bundan akdem fevt olan Osman Paşazâde Ahmed Paşa’da cihet-i karz-ı şer‘îden yedi bin beş yüz guruş hakkı olup meblağ-ı mezbûre işbu müşârün-ileyh Hasan Paşa ile gāibân ani’l-meclis Ali Ağa ve Acem Ramazan Ağa nâm kimesneler emr u kabûlü hâviye kefâlet-i şer‘iyye ile ma‘an kefil olduklarından sonra meblağ-ı merkūmu kable’l-ahz ve’l-istifâ babam mezbûr Mustafa Ağa ile müşârün-ileyh Ahmed Paşa müte‘âkiben fevt olup meblağ-ı merkūm ırsen bana ve kız karındaşım müvekkilem mezbûre Şerîfe Rabia’ya isâbet ve intikāl etmekle hâlâ meblağ-ı mezbûrdan hissesine isâbet eden mikdârı kefâletine binâen müşârün-ileyh Hasan Paşa’dan taleb eylediğimde edâdan imtinâ‘ eder suâl olunsun dedikde, gıbbe’s-suâl müşârün-ileyh Hasan Paşa cevâbında fi’l-vâki‘ meblağ-ı merkūm yedi bin beş yüz guruşa gāibân-ı mezbûrân Ali Ağa ve Acem Ramazan Ağa ile ma‘an emir ve kabûlü hâviye kefâlet-i sahîha-i şer‘iyye ile kefil olduğunu ikrâr u i‘tirâf etmeğin mûcebince meblağ-ı yedi bin beşyüz guruşdan kefâletine binâen hissesine isâbet eden mikdârı mezbûr es-Seyyid Mehmed’e edâ ve teslîme müşârün-ileyh Hasan Paşa’ya tenbîh olunup mâ-vaka‘a bi’t-taleb ketb olundu. fi’l-yevmi’l-ışrîn min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: İsmail Efendi el-kâtib, Mehmed Efendi b. Ahmed, Ali Efendi b. Abdurrahman, Mustafa Efendi b. Ali Efendi, el-Hâc Ali Efendi b. Ahmed, Hüseyin Efendi b. Himmet, el-Hâc Yusuf, Mehmed Efendi el-kâtib, Veliyüddin Efendi el-kādı.</p>          <br><a title="Önceki sayfa" style="text-decoration:none" href="./ayrmetin.php?idno=41676"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41678"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>