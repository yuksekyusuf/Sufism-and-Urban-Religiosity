﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 90<br>Hüküm no: 97<br>Orijinal metin no: [39-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahuda ve validesinin Ahmed Çelebi mahallesindeki evlerini satmaları</b><br><br>Mahmiye-i İstanbul’da vâki‘ Küçük Selanik cemâ‘atinden Yahûda v. Avraham ve vâlidesi Mosatire bt. Salamon nâm Yahûdîler meclis-i şer‘-i hatîr-i lâzımü’t-tevkīrde işbu râfi‘u hâze’s-sifr Haydar v. Yako nâm Yahûdî mahzarında bi’t-tav‘i’s-sâf ikrâr ve takrîr-i kelâm eyleyip Havâss-ı aliyye kazâsına tâbi‘ Hasköy mahallâtından Ahmed Çelebi mahallesi kurbünde vâki‘ silk-i mülkümüzde münselik olup üç tarafdan merkūm Haydar mülkü ve bir tarafdan tarîk-ı âm ile mahdûd ve mümtâz olan bir bâb fevkānî odayı ve bir sofayı ve bir bâb tahtânî mahzeni ve bir kenîfi ve bir nısf bi’r-i mâyı ve hadîkayı müştemil «olan mülk menzilimizi merkūm Haydar’a» olup ale’l-iştirâki’s-seviy mutasarrıf olduğumuz mülk menzilimizi merkūm Haydar’a tâmmü’l-vezn sahîhü’l-ayâr iki yüz elli beş kıt‘a riyâlî kebîr guruşa bey‘-ı bâtt-ı sahîh-i şer‘ ile bey‘ edüp kabz-ı semen-i ma‘dûd ve teslîm-i mebî‘-i mahdûd eyledim, ol dahi vech-i mübeyyen üzre iştirâ ve tesellüm ve temellük eyledi. Ba‘de’l-yevm zikrolunan menzil, cümle tevâbi‘ ve levâhıkı ile merkūm Haydar’ın mülk-i müşterâsıdır dediklerinde mukırrân-ı merkūmânın ikrâ[r-ı] meşrûhlarını el-mukarru lehu’l-mezbûr Haydar bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sânî aşer min-Recebi’l-mürecceb li-sene selâse ve hamsin ve elf.<br><br>Şuhûdü’l-hâl: Mahmud Çelebi b. Mehmed es-sarrâc, Ali Bey b. Mustafa Ser-bölük, Kubad b. Mustafa, Cafer b. Abdullah, Nefes Dede b. Hasan, Abdi Bey b. Şaban, İsak v. Fakan, Yasef v. Yako, Baruh v. Menahim</p>          <br><a title="Önceki sayfa" style="text-decoration:none" href="./ayrmetin.php?idno=23011"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23013"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o245"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>