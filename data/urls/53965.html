﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 598<br>Hüküm no: 940<br>Orijinal metin no: [76b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Murtaza b. Hızır’ın uhdesinde olan bostan gediğinin vârislerine intikali esnasında yapılan satışın iptali</b><br><br>Ma‘rûz;<br><br>Fi’l-asl vilâyet-i Rumeli’nde Premedi kazâsı ahâlisinden olup hâlâ medîne-i Üsküdar’da Bulgurlu mahallesinde sâkinler Bağçevân Osman Beşe ve Ali Beşe ibney Murtaza nâm karındaşlar ve âhar li-ebeveyn karındaşları Musa nâm kimesne hâzır olduğu hâlde kendi nefislerinden asâleten ve gāib ani’l-beled li-ebeveyn karındaşları diğer Ali tarafından vekîl-i müsecceli olan mezbûr Osman Beşe vekâleten medîne-i mezbûrede meclis-i şer‘-i hatîrde zikri âtî bostanın nısf gediğine bi’ş-şirâ’ vâzı‘ü’l-yed olan Salih Beşe b. Ebûbekir nâm kimesne mahzarında mahalle-i mezbûrede vâki‘ Karabaş Hanı karşısında vâki‘ ma‘lûmü’l-hudûd bir kıt‘a bostan derûnunda mevcûd beyne’l-esnâf gedik ta‘bîr olunur iki bel ve iki çapa ve iki tarak ve sâir ber-mûceb-i defter-i müfredât âlât-ı lâzıme-i ma‘lûme bundan akdem vefât eden babamız mezbûr Murtaza b. Hızır’ın ile’l-vefât yedinde mülkü ve ba‘de-vefâtihî bizim ile karındaşımız işbu hâzır-ı mezbûr Musa’ya ve âhar karındaşımız gāib-i mezbûr diğer Ali’ye irbâ‘an mevrûs olmuş iken karındaşımız hâzır-ı mezbûr Musa târih-i i‘lâmdan sekiz sene mukaddem mârrü’z-zikr Premedi kazâsında iken cümle gedik benimdir deyü gedik-i mezkûrun nısfını mezbûr Salih Beşe’[ye] iki yüz on guruş semen-i makbûza bey‘ ve teslîm edip lâkin karındaşımız mezbûr Musa’nın gedik-i mezkûrda olan rub‘ hissesinden mâ‘adâ rub‘-ı âhar olan hisse-i mevrûsumuzda olan fuzûlî bey‘ini muhbîr olmamızla rub‘-ı mezkûrdan keff-i yed ve geri bize redd ü teslîme mezbûr Salih’e tenbîh olunmak matlûbumuzdur deyü her biri bi’l-asâle ve bi’l-vekâle da‘vâ etdiklerinde mezbûr Salih Beşe dahi ber-vech-i muharrer ikrâr ü i‘tirâf etmeğin mûcebiyle gedik-i mezkûrda olan bâyi‘-i hâzır-ı mezbûr Musa’nın kendi hisse-i şâyi‘ası olan rub‘ hisse-i şâyi‘a müşterî-i mezbûr Salih Beşe yedinde ba‘de’l-ibkā semen-i meblağ-ı merkūmun nısfı olan yüz beş guruşu müdde‘iyân-ı mezbûrândan bi’l-asâle ve bi’l-vekâle ba‘de’l-ahz ve’l-kabz âhar rub‘ hisse-i şâyi‘adan keff-i yed ve müdde‘iyân-ı mezbûrâna alâ-vechi’ş-şüyû‘ redd ü teslîme mezbûr Salih Beşe’ye tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 16 min-Ra sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53964"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53966"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b598"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1022"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>