﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 392<br>Hüküm no: 342<br>Orijinal metin no: [126-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Gazi Evranos Bey’in soyundan Yusuf Bey’e Evranos Bey Vakfı’ndan yıllık olarak tahsis edilen maaşına zam yapıldığı</b><br><br>Tevliyet nizâ‘ına dâir<br><br>Ma‘rûz<br><br>Mübârek ve mes‘ûd rikâb-ı kamer-tâb-ı merâhim-nisâb-ı şâhâneye arzuhâl takdîm eden Yusuf Bey b. el-müteveffâ Topal Numan Beyzâde Mehmed Bey bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde bâ-irâde-i seniyye Hazîne-i Evkāf-ı Hümâyûn tarafından idâre olunan evkāfdan Yenice-i Vardar ve Siroz ve Gümülcine ve gayride vâki‘ merhûm el-Hâc Gāzi Evrenos Bey’in [Bey] Vakfı’nın evlâdiyet ve meşrûtiyet üzere mütevellîlerinden ve Istabl-ı âmire müdîrliği pâyelülerinden derûn-ı arzuhâlde mezkûrü’l-ism Selanik muhassılı sâbık es-Seyyid Yusuf Sıddık Bey b. Abdurrahman Bey tarafından husûs-ı âti’l-beyânda vekâleti Mehmed Salih Ağa b. Mustafa ve es-Seyyid el-Hâc İbrahim Ağa b. İbrahim nâm kimesneler şehâdetleriyle sâbit olan çukadârı es-Seyyid Ahmed Nazif Efendi b. Hasan muvâcehesinde te‘âmül-i kadîm üzere vakf-ı mezkûrun gallesinden evlâd-ı evlâd-ı vâkıfdan olup fakīrü’l-hâl olanlara kadr-ı kifâye ta‘yîn-i ma‘âş ile idâre olunagelip ben dahi evlâd-ı evlâd-ı vâkıfdan ve fakīrü’l-hâl olduğumdan mukaddemâ galle-i vakf-ı mezkûrdan bâ-sened-i mütevellî bana senevî ikişer yüz ellişer guruş ma‘âş ta‘yîn olunmuş ise de el-hâletü hâzihî meblağ-ı mezkûr bana kifâyet etmediğinden kadr-ı kifâye meblağ dahi zam olunmak murâdımdır deyü işbu arzuhâlimle istid‘â eylediğimde vekîl-i mezbûr Ahmed Nazif Efendi dahi mukaddemâ ta‘yîn olunan meblağ-ı merkūm ikişer yüz ellişer guruş üzerine işbu târih-i i‘lâmdan beher sene ikişer yüz ellişer guruş dahi galle-i vakf-ı merkūmdan zamla cem‘an beher sene beşer yüz guruş vermeye bi’l-vekâle müte‘ahhid ben dahi râzı olup bu vechile kat‘-ı nizâ‘ eyledik dediğini vekîl-i mezbûr es-Seyyid Ahmed Nazif Efendi tasdîk eylediği tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 20 Ca sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34994"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34996"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>