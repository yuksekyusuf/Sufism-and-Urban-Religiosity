﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 158<br>Hüküm no: 132<br>Orijinal metin no: [18b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Reis b. Mehmed’in Ahmed Çelebi b. Abdullah’a olan borcunu terekesinden vârislerinin ödemesi gerektiği</b><br><br>Mahrûse-i Galata’da Câmi‘-i Kebîr mahallesinde sâkin iken bundan akdem vefât eden İsmail Reis b. Mehmed b. Abdullah’ın verâseti zevce-i metrûkesi Fâtıma bt. Şa‘ban nâm hâtun ile sulbiye sagīre kızı Âişe’ye ve li-ebeveyn kız karındaşları Emine ve diğer Âişe’ye münhasıra ve mezbûre Fâtıma dahi sagīre-i mezbûre Âişe’nin tesviye-i umûruna kıbel-i şer‘den mansûb vasîsi olduğu lede’ş-şer‘i’l-enver zâhir ve mukarrer oldukdan sonra mahmiye-i İstanbul’da Cibalikapısı dâhilinde Karanlık Mescid mahallesinde sâkin işbu râfi‘u’l-kitâb Ahmed Çelebi b. Abdullah nâm kimesne meclis-i şer‘de tereke-i müteveffâ-yı mezbûre vaz‘-ı yedleri zâhir olan mezbûrât Fâtıma ve Emine ve diğer Âişe mahzarlarında üzerlerine da‘vâ ve takrîr-i kelâm edip yedimde olan işbu deyn temessükü nâtık olduğu üzere müteveffâ-yı mezbûr İsmail Reis zimmetinde hayâtında târih-i kitâbdan bir sene mukaddem yedimden iştirâ ve kabz eylediği 440 vakiyye kettân bahâsından [19a] yüz guruş hakkım olup meblağ-ı mezbûru tereke-i müteveffâ-yı mezbûrdan alıverilmesi murâdımdır dedikde gıbbe’s-suâl ve akībe’l-inkâr müdde‘î-i mezbûrdan ber-vech-i muharrer müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden mahmiye-i İstanbul’da Haydarpaşa mahallesinde sâkin Mehmed Reis b. Mehmed ve Galata’da Kürkçükapısı hâricinde Makaracı Mehmed odalarında sâkin Süleyman Reis b. Mustafa nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müteveffâ-yı mezbûr İsmail Reis b. Mehmed b. Abdullah hayâtında târih-i kitâbdan bir sene mukaddem ber mûceb-i temessük müdde‘î-i mezbûra ber-vech-i muharrer kettân bahâsından zimmetinde yüz guruş deyni olduğunu ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olmağın ve mezbûr Ahmed Çelebi ber-nehc-i mu‘teber-i mer‘î ba‘de’t-tahlîfi’ş-şer‘î mûcebiyle meblağ-ı mezbûr yüz guruşu tereke-i müteveffâ-yı mezbûrdan müdde‘î-i mezbûr Ahmed Çelebi’ye edâ ve teslîme mezbûrât Fâtıma ve Emine ve diğer Âişe’ye bi’l-asâle ve bi’l-vesaye tenbîh birle mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sânî aşer min-Şa‘bâni’l-mu‘azzam sene 1137.<br><br>Şuhûdü’l-hâl: İbrahim b. Muharrem, Halil b. Mustafa, Mustafa b. Ahmed, Ali b. Ahmed, Mehmed b. Ahmed, İbrahim b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21870"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21872"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o463"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>