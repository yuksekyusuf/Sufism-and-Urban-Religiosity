﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 603<br>Hüküm no: 472<br>Orijinal metin no: [111b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım’ın Derviş’i azat ettiği</b><br><br><<Husûs-ı âti’l-beyânın mahallinde istimâ‘ ve ketb-i tahrîri iltimâs olunmağın savb-ı şer‘den me’zûnen Mevlânâ Mehmed Efendi b. el-Hâc Sunullah? irsâl olunup>><br><br>Husûs-ı âti’z-zikrin mahallinde tahrîri içün cânib-i şer‘-i mutahhardan bi’t-taleb meb‘ûs Mevlânâ Yahya Efendi b. el-merhûm Mustafa Efendi Mahmiye-i İstanbul’da Kasab Timurhan mahallesinde fahrü’l-muhadderât Âişe Hanım bt. el-merhûm Ahmed Paşa b. Mustafa Paşa’nın sâkine olduğu menzile varıp zeyl-i kitâbda mastûrü’l-esâmî Müslimîn huzûrlarında akd-i meclis-i şer‘-i şerîf ettikde müşârün-ileyhâ Âişe Hanım bt. el-merhûm el-mezbûr Ahmed Paşa b. el-merhûm el-mezbûr Mustafa Paşa tarafından husûs-ı âti’l-beyânda müseccel vekîli olan el-Hâc Ali b. Mustafa meclis-i ma‘kūd-ı mezbûrda açık kaşlı, mühür gözlü, uzun boylu, Gürciyyü’l-asl, Müslimü’l-millet, hâfızü’l-kitâb Derviş b. Abdullah mahzarında bi’l-vekâle ikrâr ve takrîr-i kelâm edip müvekkilim mezbûre Âişe Hanım abd-ı memlûk-i mevsûf-ı mezbûr Derviş’i hasbeten lillâhi te‘âlâ malından tahrîr ve i‘tâk ve silk-i ahrâr-ı asliyyîne idrâc ve ilhâk eyledi, ba‘de’l-yevm mevsûf-ı mezbûr Derviş sâir ahrâr-ı asliyyîn gibi hür olmuşdur dedikde vâki‘ hâli mevlânâ-yı mezbûr mahallinde tahrîr ba‘dehû Ahmed b. Süleyman ile meclis-i şer‘a gelip inhâ ve takrîr etmeğin mâ-vaka‘a bi’t-taleb ketb olundu.<br><br>Fî gurre-i Cumâdelûlâ li-sene aşer ve mi’e ve elf.<br><br>Şuhûdü’l-hâl: Veliyüddin Efendi b. Mehmed, el-Hâc Mehmed b. Hasan, Abdullah Çelebi b. el-Hâc Mustafa, Mustafa Çelebi b. Abdullah, Mehmed b. Mustafa, Ali Efendi b. Mustafa, İbrahim b. Hasan</p>          <br><a title="Önceki sayfa" style="text-decoration:none" href="./ayrmetin.php?idno=37415"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37417"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0603"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1133"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>