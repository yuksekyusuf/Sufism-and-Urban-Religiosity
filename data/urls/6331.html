﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 154<br>Hüküm no: 115<br>Orijinal metin no: [16b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Çelebi ile ortağı Yani’nin Abdulkadir Efendi’yi vekil tayin ettikleri</b><br><br>Vekâlet<br><br>Medîne-i Halebü’ş-şehbâ ahâlîsinden olup mahmiye-i İstanbul’da Vâlide Hanı’nda ticâret vechi üzere sâkin Abdullah Çelebi b. Esad b. Ma‘tuf nâm kimesne ile şerîki Yani v. Kostantin v. Yani nâm zimmî meclis-i şer‘-i hatîr-ı lâzımü’t-tevkīrde yine medîne-i mezbûre ahâlîsinden fahrü’l-müderrisîni’l-kirâm sâhib-i hâzihi’l-vesîka Abdulkadir Efendi b. Abdüllatif nâm kimesne mahzarında ikrâr-ı tâm ve takrîr-i kelâm edip mahrûse-i Edirne mütemekkinlerinden olup yine tüccâr tâifesinden Yakin ve er karındaşı Hayim nâm Yahûdiler zimmetlerinde işbu yedimizde olan temessük mantûkunca cihet-i deyn-i şer‘îden dört bin yüz guruş hakkımız olmağla meblağ-ı mezbûr dört bin yüz guruşu mesfûrândan taleb ve da‘vâ ve ahz u kabza ve lede’l-iktizâ sulh ve ibrâya ve bize îsâl ve teslîme ve bunlar mütevakkıf olduğu umûrun küllîsine tarafımızdan mûmâ-ileyh Abdulkadir Efendi’yi vekîl ve nâib-i menâb nasb u ta‘yîn ettiğimizde mûmâ-ileyh dahi ber-vech-i muharrer vekâlet-i mezbûreyi kabûl ve hıdemât-ı lâzımesini mahallinde edâya ta‘ahhüd ve iltizâm eyledi dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 6 min-Muharremi’l-harâm sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6330"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6332"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o666"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>