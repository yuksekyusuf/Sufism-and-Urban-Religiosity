﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 338<br>Hüküm no: 312<br>Orijinal metin no: [79a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Çavuş’un Evranos b. İlyas’dan almış olduğu çiftliği iade etmesi</b><br><br>Dergâh-ı âlî yeniçerilerinin seksen dördüncü cemâ‘atine mahsûs odada kul çavuşlarından Abdullah Çavuş b. İbrahim nâm kimesne mahmiye-i İstanbul’da meclis-i şer‘de vilâyet-i Rumeli’nde Vardar Yenicesi nevâhîsinden Kırcaova nâhiyesine tâbi‘ Köstelib? nâm karye ahâlîsinden işbu bâ‘isü’l-kitâb Evranos b. İlyas nâm kimesne mahzarında ikrâr ve takrîr-i kelâm edip mezbûr Evranos bundan akdem yedinde mülkü olup karye-i mezbûrede vâki‘ hudûdu beynimizde ma‘lûm çiftlik ta‘bîr olunur mülk menzili ile içinde mevcûd âlât-ı zirâ‘at ve hırâset cemî‘ tevâbi‘iyle bi-safkatin vâhidetin altmış beş guruşa bey‘ ve teslîm ben dahi yedinden ahz u kabz etmişdim, lâkin bu âna değin semeni olan meblağ-ı mezbûr altmış beş guruşu merkūm Evrenos’a edâ ve teslîm edemeyip [79b] zimmetinde kalmağın hâlâ rızâmız ile bey‘-i mezbûru fesh ü ikāle edip menzil-i mezbûru ve âlât ve zirâ‘at ve hırâsetini mahâllinde ahz u kabz ve zabt ve tasarrufa merkūm Evrenos’u taslît eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdi ve’l-ışrîn min-şehri Rebî‘i’l-âhir sene sitte aşere ve mi’e ve elf.<br><br>Şuhûdü’l-hâl: Veli Efendi kâtib, Mehmed Efendi kâtib, Molla Mehmed b. Hüseyin, el-Hâc Yusuf b. ( ) Hüseyin b. Hasan, Hasan b. Hüseyin, Hüseyin b. Mustafa, Zeynel b. Zeynel.</p>          <br><a title="Önceki sayfa" style="text-decoration:none" href="./ayrmetin.php?idno=41841"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41843"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>