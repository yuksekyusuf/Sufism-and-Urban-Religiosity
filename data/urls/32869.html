﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 458<br>Hüküm no: 443<br>Orijinal metin no: [92a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüsrev Paşa’daki İbrahim Usta ismine kayıtlı berber dükkânı gediğinin Mehmed Usta b. Hüseyin ismine kaydedilmesi</b><br><br>Ma‘rûz[-ı dâ‘î-i devlet-i aliyyeleridir ki]<br><br>Sâhib-i arzuhâl Berber Mehmed Usta b. Hüseyin nâm kimesne meclis-i şer‘-i enverde Âsitâne-i aliyyede kâin berberler kethüdâsı vekîli İbrahim Ağa ve şeyhleri Halil Efendi ve Du‘âcı el-Hâc Abdullah ve Yiğitbaşı es-Seyyid Mehmed Nuri ve Çavuş Mustafa Ağa ve köşe ustası es-Seyyid Mehmed Şâkir Usta hâzır oldukları hâlde hâmiş-i arzuhâlde mastûr derkenâr nâtık olduğu üzere mahmiye-i İstanbul’da Hüsrev Paşa’da Türbe karışında İbrahim Usta ismine mukayyed ma‘lûmü’l-hudûd bir bâb berber dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûme merkūm İbrahim Ustadan telakkī eden ashâbından tedâvül-i eyâdî ile bey‘ u şirâ olunup kayd-ı evveline ta‘arruz olunmayarak hâlâ yedimde mâl-ı müşterâm ve dükkân-ı merkūmda ben müstecir iken dükkân-ı mezkûr muhterik olup mutasarrıfı dahi binâ etmemekle bu makūle berber gedikleri mahâll-i âhara nakl murâd olundukta gedik naklolunacak dükkân ashâbının re’y ve rızâsıyla naklolunmak derkenârda zikr olunduğu üzere esnâfımızın şürût-ı nizâmlarından olmağın zikr olunan Hüsrev Paşa’da Türbe karşısında İbrahim Usta ismine mukayyed mukaddemâ müsteciri olduğum muhterik dükkânda mevcûde [92b] yedimde mâlım olan berber gediği tâ‘bir olunur âlât-ı lâzıme-i ma‘lûmem şürût-ı nizâmımıza tatbîkan esnâf-ı hâzirûn-ı mezbûrûndan ba‘de’l-istihbâr mahmiye-i mezbûrede Sarıgez nâm mahalde Çıkrıkçı Kemal Mahallesinde vâki‘ bir tarafdan kolluk ve bir tarafdan menzil ve tarafeyni tarîk-i âm ile mahdûd sâlifü’z-zikr Çıkrıkçı Kemal Vakfı müsakkafâtından kimesnenin alâkası olmayup bi’l-icâreteyn taht-ı tasarrufumda olan âharın gediğinden ârî bir bâb dükkânıma nakl ile âlât-ı mezkûrenin İbrahim Usta ismine olan mahâll-i evveli kaydı ref‘ ve terkīn ve mahâll-i sâni-i merkūma nakl ile kendi ismime tashîhan kayd ve yedime sûret i‘tâ buyrulmak bâbında istid‘â-yı inâyet ederim deyü takrîr ve istirhâm ettikte mezbûr Berber Mehmed Usta’nın ber-vech-i muharrer istid‘âsı vâkı‘a mutâbık ve esnâf-ı mezkûrenin şürût-ı nizâmlarına muvâfık idüğüni esnâf-ı hâzirûn-ı mezbûrûn dahi haber vermeleriyle bu sûretde zikr olunan gedik âlâtının mahâll-i evvelde İbrahim Usta ismine olan kayd-ı atîki ref‘ ve terkīn ve kendi tasarrufunda olan mahâll-i sâni-i merkūma nakl ile mezbûr Berber Mehmed Usta ismine tashîhan kayd ve yedine sûret i‘tâ buyrulmak iktizâ eylediği İstanbul Mahkemesi’nden [huzûr-ı âlîlerine i‘lâm olundu.]<br><br>Fî 9 M sene [1]238</p>          <br><a title="Önceki sayfa" style="text-decoration:none" href="./ayrmetin.php?idno=32868"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32870"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b458"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>