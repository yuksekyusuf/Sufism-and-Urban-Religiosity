﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 200<br>Hüküm no: 157<br>Orijinal metin no: [54b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’da Mercan Çarşısı’ndaki tâcir esnafının talebi üzerine kethudâlıklarına Mustafa Ağa’nın tayin olunduğu</b><br><br>Mahmiye-i İstanbul’da Mercan sûkunda vâki‘ tâcir esnâfının yiğitbaşıları Mehmed Çelebi b. İbrahim ve Dikicibaşı es-Seyyid el-Hâc Mehmed b. Ahmed ve esnâf-ı merkūmeden el-Hâc Musa b. Ali ve Küçük el-Hâc Ahmed b. Mehmed ve es-Seyyid Mustafa Ağa b. Mehmed ve Hâfız el-Hâc Osman Efendi b. Mehmed ve Abdullah Çelebi b. el-Hâc Mehmed ve el-Hâc Ahmed b. Ali ve Mustafa Çelebi b. Mustafa ve Ahmed Çelebi b. Abdurrahman ve Mehmed Emin Çelebi b. el-Hâc Ahmed ve sâirleri meclis-i şer‘-i hatîr-i lâzımü’t-tevkīrde yine esnâf-ı merkūmeden işbu râfi‘u’l-kitâb Mustafa Ağa b. Ali nâm kimesne mahzarında herbiri takrîr-i kelâm edip kethudâmız olan işbu hazır bi’l-meclis el-Hâc Mehmed Ağa b. Abdülvehhab kethudâlık umûrunu idârede izhâr-ı acz edip kendi hüsn-i rızâsıyla keff-i yed etmekle cümlemizin muhtârı ve kethudâlık umûruna kādir olup yerine mezbûr Mustafa Ağa kethudâ nasb olunmak matlûbumuzdur deyü iltimâs etmeleriyle a‘lâ-yı kitâbı tevkī‘-i müstetâbı ile tezyîn buyuran hâkim-i hâsim efendi hazretleri mezbûr Mustafa Ağa’yı esnâf-ı mezbûre talebleriyle kethudâ nasb ü ta‘yîn ve umûr-ı mu‘tâdelerini alâ-vechi’l-istikāme rü’yet etmek üzere tenbîh buyurduklarında ol dahi kabûl ve hilâf-ı şer‘-i mutahhar hareket etmeyip kadîmî üzere umûrlarını rü’yet ve idâreye müte‘ahhid olmağın mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Saferü’l-hayr li-sene hamse ve semânîn ve mie ve elf.<br><br>Şuhûdu’l-hâl: Ahmed Çelebi b. Ali, Osman Çelebi b. Ali, Ali Çelebi b. Abdullah, İsmail Çelebi b. Abdullah, Muhzırân Kethudâsı Mehmed Ağa b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=30091"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30093"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o342"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>