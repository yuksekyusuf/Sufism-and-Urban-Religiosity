﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 213<br>Hüküm no: 176<br>Orijinal metin no: [16a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Abdullah’ın Hüdai Şeyh Mahmud Efendi Vakfı’ndan istiğlal yoluyla aldığı borcu vakfa ödemesi</b><br><br>Ma‘rûz<br><br>Medîne-i Üsküdar’da vâki‘ kutbü’l-ârifîn gavsü’l-vâsılîn Hüdâî es-Seyyid eş-Şeyh Mahmud Efendi Vakfı’nın kāimmakām-ı mütevellîsi Hafız Ali Efendi b. el-Hâc Mustafa tarafından ber-vech-i âtî vekîl-i müseccel-i şer‘îsi Molla Mustafa b. Hasan medîne-i mezbûrede mahfil-i bâbda meclis-i şer‘-i hatîrde zâtı vech-i şer‘î üzere mu‘arrefe olan Hadice bt. Abdullah nâm hatun mahzarında mezbûre Hadice Hatun medîne-i mezbûrede Sinanpaşa mahallesinde vâki‘ ma‘lûmü’l-hudûd ve’l-müştemilât bir bâb mülk menzilini bin iki yüz bir senesi Zilka‘de’sinin beşinci günü târihiyle müverrah bir kıt‘a istiğlâl hücceti mantûkunca müvekkilem mezbûr Ali Efendi yedinden mâl-ı vakf-ı mezbûrdan olmak üzere istidâne ve kabz ve umûruna sarfla istihlâk eylediği cihet-i karzdan üç yüz guruş deyni mukābelesinde menzil-i mezbûru bi-tarîki’l-istiğlâl müvekkilim mezbûra bey‘ ve teslîm ve ba‘de’t-tahliye ve’t-takābuz müvekkilim mezbûr mezbûre Hadice Hatun’a beher sene kırk beşer guruşa îcâr ve teslîm ol dahi ba‘de’l-istîcâr ve’t-tesellüm ve’l-kabûl menzil-i mezkûr ücretinden bâkī yüz on guruşun on bir guruşunu yedinden ahz ve doksan dokuz guruşu zimmetinde kalmağla menzil-i mezkûru ba‘de’l-fekk asl-ı mâl-ı merkūm üç yüz guruş ile ücret-i merkūmeden doksan dokuz guruş ki cem‘an üç yüz doksan dokuz guruşu vakf-ı mezbûr için bi’l-vekâle taleb ederim deyü da‘vâ ettikde ol dahi cevâbında ber-vech-i muharrer ikrâr ü i‘tirâf etmeğin mûcebiyle meblağ-ı merkūm üç yüz doksan dokuz guruşu müvekkil-i mezbûra vakf-ı mezbûr için edâ ve teslîme mezbûre Hadice Hatun’a ve menzil-i mezkûru fekke vekîl-i mezbûrdan herbirine tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 21 min-Ş sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53200"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53202"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1083"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>