﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 307<br>Hüküm no: 333<br>Orijinal metin no: [48a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. el-Hâc Ahmed’in mülk menziliyle değirmen ve müştemilatlarını Margos ve Anton kardeşlere sattığı</b><br><br>El-emru hasbemâ yahvîhi nemakahu’l-fakīr ileyhi celle şânuhû el-Hâc Mustafa el-Kādî bi-medîneti Galata el-mahrûse -gufira lehû-.<br><br>Mahmiye-i İstanbul’da Davudpaşa kurbünde Sultan Bayezid-i Cedîd mahallesi ahâlîsinden Mehmed Ağa b. el-Hâc Ahmed nâm kimesne meclis-i şer‘de sarraf tâifesinden karındaşlar olan işbu râfi‘u’l-vesîka Margos ve Anton veledey Toros nâm Ermeniler muvâcehelerinde ikrâr ve takrîr-i kelâm edip akd-i âtî sudûruna değin silk-i mülkümde münselik olup mahrûse-i Galata dâhilinde Sultan Bayezid mahallesinde vâki‘ bir tarafdan Abdi Çelebi veresesi mülkü ve bir tarafdan imâma meşrûta vakıf ahur ve bir tarafdan ba‘zen es-Seyyid Abdurrahman kahvesi ve ba‘zen tarîk-i âm <<ile mahdûd>> ve ba‘zen Belkıs Hânım Vakfı menzili ve taraf-ı râbi‘den tarîk-i âm ile mahdûd ulyâda iki bâb oda ve dehlîz ve kenîf vüstâda iki bâb oda ve bir sofa ve kenîf ve tahtında bir matbah ve bir mağsel ve bi’r-i mâ ve bir mikdâr havluyu müştemil mülk menzil ile yine hudûd-ı merkūm ile mahdûd dört aded mülk horos değirmeni ve iki çarh ve üzerlerinde iki aded bugday destgâhı ve beş aded tahtadan masnû‘ buğday anbarlarımı bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile merkūmân Margos ve Anton’a ale’l-iştirâki’s-seviy dört bin iki yüz guruşa bey‘ u temlîk ve teslîm eylediğimde onlar dahi ber-vech-i iştirâ ve temellük ve tesellüm ve kabûl eylediklerinden sonra semeni olan meblağ-ı mezbûru müşteriyân-ı mezbûrân yedlerinden tamâmen alıp kabz ve istîfâ eyledim fîmâ ba‘d hudûd-ı merkūme ile mahdûd olan mârrü’z-zikr menzil ve değirmen cemî‘ müştemilâtlarıyla merkūmân Margos ve Anton’un iştirâk-i seviyy üzere mülk-i müşterâları olmuşdur keyfemâ yeşâân mutasarrıf olsunlar dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâmis min-Muharremi’l-harâm sene 1138.<br><br>Şuhûdü’l-hâl: Halil Efendi b. Hüseyin, Süleyman Efendi b. Osman, Arusi Mustafa Efendi b. Hasan, Molla İbrahim el-mukayyid, İbrahim Çelebi b. Muharrem, Halil Çelebi b. Mustafa, İbrahim b. Mustafa, Mustafa b. Ahmed, Yahya b. Abdullah. </p>          <br><a title="Önceki sayfa" style="text-decoration:none" href="./ayrmetin.php?idno=22071"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22073"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>