﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 269<br>Hüküm no: 246<br>Orijinal metin no: [56a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Ahmed’in kadayıfçı dükkânı yarım hissesini Hasene Hatun bt. Mehmed’e sattığı</b><br><br>Aksaray’da kadayıfçı gediği mübâya‘asıdır<br><br>Mahmiye-i İstanbul’da Horhor kurbünde Baba Hasan Alemî mahallesinde sâkin iken bundan akdem vefât eden Kadayıfçı el-Hâc Ahmed b. Mehmed’in verâseti sulbî kebîr oğulları Kadayıfçı Mehmed Efendi ve Molla Hüseyin’e münhasıra ve tashîh-i meselesi iki sehmden olup sehmeyn-i merkūmeynin birer sehmi oğulları mezbûrândan her birine isâbeti tahakkukundan sonra mezbûr Molla Hüseyin meclis-i şer‘-i hatîr-i lâzımü’t-tevkīrde bâ‘isetü’l-kitâb Hasene Hatun bt. Mehmed’in zevci ve tarafından husûs-ı âti’l-beyânı tasdîka vekîl-i şer‘îsi merkūm Kadayıfçı Mehmed Efendi mahzarında bi’l-verâse ikrâr-ı tam ve takrîr-i kelâm edip mahmiye-i mezbûrede Aksaray kurbünde Murad Paşa Câmi‘-i şerîfi civârında Kocaşlar karşısında vâki‘ ma‘lûmü’l-hudûd bir bâb kadayıfçı dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûme babam müteveffâ-yı mezbûr el-Hâc Ahmed’in ile’l-vefât yedinde mâlı ve mülkü ve ba‘de vefâtihi ber-tashîh-i merkūm karındaşım mezbûr ile bana mevrûs olmağın ben âlât-ı lâzıme-i mezkûreden ber-tashîh-i merkūm akd-i âti’z-zikrin sudûruna değin yedimde mâl-ı mevrûsum olan bir hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve karındaşım ve şerîkim vekîl-i mezbûrun izin ve icâzetiyle beş yüz guruşa karındaşım merkūmun zevcesi müvekkile-i mezbûre Hasene Hatun’a bey‘ ve temlik ve vech-i lâyıkı üzere teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm beş yüz guruşu bana def‘ ü teslîm eylediğinde ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d zikr olunan âlât-ı lâzıme-i mezkûrenin ber-tashîh-i merkūm bir sehminde benim kat‘a alâka ve medhalim kalmayup müvekkile-i mezbûre Hasene Hatun’un mâl-ı müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî gurre-i Ş sene 1238.<br><br>Şühûdü’l-hâl: Çörekçiler Kethudâsı İbrahim Ağa b. Mustafa, Muhzır Molla Mahmud, Yiğitbaşı Mehmed Usta b. Osman, Yazıcı Ali Efendi b. Süleyman, Irgatpazarlı Kadayıfçı el-Hâc Yusuf, Koska’da Kadayıfçı el-Hâc Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=33143"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33145"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>