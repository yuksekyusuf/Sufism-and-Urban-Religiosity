﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 154<br>Hüküm no: 133<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostancı Abdülmümin’in, babasından miras kalan tütüncü dükkânı gediğini Osman Ağa b. İsmail’e devrettiği</b><br><br>Nakl-i tütüncü<br><br>Ma‘rûz<br><br>Medîne-i Üsküdar’a muzâfe Çengel karyesinde sâkin iken bundan akdem vefât eden Duhânî Mehmed b. Abdülmümin’in sulbî oğlu ve hasran vârisi olan Bostani Abdülmümin meclis-i şer‘-i münîrde karye-i mezbûre ustası Osman Ağa b. İsmail mahzarında karye-i mezbûrede çörekçi fırını kurbünde vâki‘ maden kaleminde Küçük Mehmed dükkânı demekle mukayyed bir bâb tütüncü dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûme babam müteveffâ-i mezbûrun ile’l-vefât yedinde mülk ve hakkı olup ba‘de vefâtihi hasran bana mevrûs olmuşdu el-hâletü hâzihi âlât-ı gedik-i mezkûru tarefeynden bi’l-icâb ve’l-kabûl ve bi-safkatin vâhidetin merkūm Osman Ağa’ya yüz guruş semen-i makbûza bey‘ ve temlîk ve teslîm eylediğimde ol dahi ber-vech-i muharrer iştirâ ve kabz ve kabûl eyledi deyü ba‘de’l-ikrâr ve’t-tasdîk merkūm Osman Ağa takrîr-i kelâm edip ânifen zikr olunan gedik âlâtını kurb ve civârında Koçoğlu köşesi nâm mahalde vâki‘ gediği bir kimesnenin mülkü olmayan hâli dükkâna naklolunmasını istid‘â ettikde ber-vech-i meşrûh nakli şürûtundan olduğu tütüncüler kethüdâsı İbrahim Ağa ve yiğit başıları Ali Kalfa vesâirleri haber vermekle âlât-ı gedik-i mezkûr mahâll-i merkūma nakl ve kalemine kayd ve yedine sûret i‘tâsı için emr-i âlîleri sudûru ricâsında olduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-5 min Za sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30886"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30888"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>