﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 179<br>Hüküm no: 165<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ücret karşılığında Halil Çelebi’ye hizmet eden Râbia Hatun’un birikmiş alacağı için açtığı davanın sulhla sonuçlandığı</b><br><br>Sulh ve ibrâ.<br><br>Mahmiye-i İstanbul’da Altımermer kurbünde Öksüzce Hatîb mahallesi sâkinelerinden olup zâtı ma‘rifet-i şer‘iye ile ârifân mahalle-i mezbûre âhâlisinden Mehmed Ağa b. Hüseyin ve Mustafa Çavuş b. Mehmed nâm kimesneler ta‘rîfleriyle mu‘arrefe olan Râbia Hatun bt. Mehmed meclis-i şer‘-i şerîf-i enverde işbu bâ‘isü’l-vesîka Halil Çelebi b. Mesud muvâcehesinde ikrâr ve takrîr-i kelâm edip ben ücret ile hizmet eder makūlesinden olup merkūm Halil Çelebi’ye beş sene hizmet etmemle sinîn-i mezkûrede müctemi‘ olan ecr-i mislimi merkūm Halil Çelebi’den taleb ve da‘vâ sadedinde olduğumda beynimizde münâza‘ât-ı kesîre vâkı‘a olmuşidi. El-hâletü-hâzihi beynimizde muslihûn tavassut edip da‘vâ-yı mezkûremden fâriğa olup husûs-ı mezkûra ve târih-i kitâba gelince beynimizde cereyân eden hukūk-ı ma‘lûme ve mechûleye müte‘allika âmme-i de‘âvî ve kâffe-i mutâlebâtdan işbu merkūm Halil Çelebi’nin zimmetini ibrâ ve ıskāt eylediğimde ol dahi kezâlik hukūk-ı ma‘lûme ve mechûleye müte‘allika âmme-i da‘vâdan benim zimmetimi ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Zilhicceti’ş-şerîfe sene [1]143.<br><br>Şuhûdü’l-hâl: Hasan Çelebi b. Ahmed Mehmed Çelebi b. Halil, İshak Çelebi b. Süleyman, Mustafa Çelebi b. Ahmed, Ahmed Bey b. el-Hâc Mehmed, Mehmed Çelebi b. Şa‘ban, Mustafa Efendi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=5918"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5920"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>