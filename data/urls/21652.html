﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 793<br>Hüküm no: 588<br>Orijinal metin no: [135b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Mâhî bt. Rüstem’in malının üçte birini techiz, tekfin ve hayır işlerine harcaması için Ali b. Hüseyin’i vasî tayin ettiği</b><br><br>Mahmiye-i Galata hâricinde Bedreddin Bey mahallesinde sâkin iken bundan akdem vefât eden Mâhî bt. Rüstem nâm hatunun zevc-i metrûku Hüseyin Beşe b. Recebˈden gayrı zâhirde vâris-i ma‘rûfu olmamak ile terekesinin nısfı zevc-i mezbûra ve nısf-ı âharı cânib-i beytü’l-mâle isâbet ettiği şer‘an zâhir ve müte‘ayyin oldukdan sonra işbu bâ‘isüˈl-vesîka Ali Çelebi b. Hüseyin meclis-i şer‘-i hatîrde mezbûr Hüseyin ile mahmiye-i mezbûre ve tevâbi‘i emîn-i beytü’l-mâli olup tereke-i müteveffât-ı mezbûre benim vâzi‘ayiˈl-yed olan Mehmed Ağa b. Ali mahzarlarında üzerlerine da‘vâ ve takrîr-i kelâm edip müteveffât-ı mezbûre hâl-i marazında bi-emrillâhi te‘âlâ vefât ettiğimden sonra terekemin sülüsü ifrâz olunup sülüs-ı mezbûrdan bin akçe ıskāt-ı salâtıma ve bin akçe rûhum içün Emir İmâm bir hatm-i şerîf kırâeti içün ücretine mâ‘adâsı techîz ve tekfîn ve eyyâm-ı mu‘tâdede tabh-ı ta‘âm olunup it‘âm-ı fukarâ-yı Müslimîn oluna deyü huzûr-ı Müslimînˈde vasiyet ve ikrâr ve Müslimînˈi işhâd ve tenfîzine bizi vasî-i muhtâr nasb ve ta‘yîn ve biz dahi ba‘de kabûliˈl-vesâye mezbûre Mâhî musırratenalâ-ikrârihâ vefât etmekle hâlâ müteveffâ-yı mezbûrun terekesinin sülüsünü biˈl-vesâye emîn-i mezbûre ile merkūm Hüseyinˈden vâzi‘uˈl-yed oldukları terekeden taleb ederim suâl olunsun dedikde gıbbeˈs-suâl mezbûrân cevâblarından müteveffât-ı mezbûreye terekesine vaz‘-ı yedlerini ikrâr lâkin vesâyet-i mezbûreyi inkâr edicek vasî-i mezbûrdan müdde‘âsına beyyine taleb olundukda udûl-ı ricâlden es-Seyyid Abdi Çelebi b. es-Seyyid Mehmed ve el-Hâc Mustafa b. Mehmed nâm kimesneler li-ecliˈş-şehâde meclis-i şer‘a hâzırân eserüˈl-istişhâd ve fiˈl-hakīka müteveffât-ı mezbûre hâl-i marazında bi-emrillâhi te‘âlâ vefâtımdan sonra terekemin sülüsü ifrâz ve içinden bin akçe ıskāt-ı salâtıma ve bin akçe rûhum içün Emir İmâm bir hatm-i şerîfi kırâeti içün ücretine mâ‘adâsı techîz ve tekfîn ve eyyâm-ı mu‘tâdede tabh-ı ta‘âm olunup it‘âm-ı fukarâ-yı Müslimîn oluna deyü huzûrumuzda vasiyet ve ikrâr ve tenfîzine mezbûr Ali b. Hüseyinˈi vasî-i muhtâr nasb ve ta‘yîn ve ol dahi ba‘deˈl-kabûl musırraten alâ-ikrârihâ vefât eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈs-sâbi‘ min-Cumâdelûlâ li-sene hamse ve semânîn ve elf.<br><br>Şuhûdüˈl-hâl: es-Seyyid Hüseyin b. es-Seyyid Abdülgani Çelebi, el-Hâc Mustafa b. Mehmed, Ali Çelebi b. İbrahim, Şa‘bân Beşe b. İbrahim, el-Hâc Mahmud b. Receb, Mustafa Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=21651"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21653"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b793"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o892"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>