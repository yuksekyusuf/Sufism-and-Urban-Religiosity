﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 264<br>Hüküm no: 228<br>Orijinal metin no: [28a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kocası Habib Bey b. Şaban başka bir yere gittiğinde Ahmed b. Abdullah ile evlenen Sâliha bt. Yahya’ın evliliğinin sona erdirilmesi</b><br><br>Mahmiye-i İstanbul’da Avratpazarı kurbünde sâkin hâfızü’l-vesîka Habib Bey b. Şaban nâm kimesne meclis-i şer‘de Ahmed b. Abdullah mahzarında üzerine da‘vâ ve takrîr-i kelâm edip târih-i kitâbdan beş sene mukaddem işbu hâzıra Sâliha bt. Yahya nâm hatunu Harâççı Cami‘i mahallesinde şâhideyn huzûrunda beş yüz akçe mehr-i mü’eccel ile tezevvüc ve duhûl edip zevcem iken âhar diyâra gitdikden sonra mezbûr Ahmed’e nefsini yirmi akçe mehr-i mü’eccel ile tezvîc ol dahi tezevvüc ve duhûl edip yedinde bulmağla beynleri tefrîk olunmak taleb ederim dedikde gıbbe’s-suâl cevâbında fi’l-vâki‘ mezbûre Sâliha’yı bin akçe mehr-i mü’eccel ile tezevvüc ve duhûl edip mezbûr Habib’in zevcesi olduğu ma‘lûmum değildir deyü inkâr edicek, müdde‘î-i mezbûr Habib’den müdde‘âsı için beyyine taleb olundukda udûl-ı Müslimînden İmâm Mehmed Efendi b. ( ) ile Taşçı Ahmed b. Malkoç nâm kimesneler li-ecli’ş-şehâde meclis-i şer‘a hâzırân olup gıbbe’l-istişhâdi’ş-şer‘î fi’l-vâki‘ mezbûr Habib ve mezbûre Sâliha Hatun’u târih-i mezbûrda huzûrumuzda beş yüz akçe mehr-i mü’eccel ile tezevvüc, ol dahi mezbûra nefsini tezvîc eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de riâyeti şerâ’iti’’l-kabûl şehâdetleri makbûle olmağın mezbûr Habib mezbûre Sâliha Hatun’u tatlîk eylemediğine ba‘de’t-tahlîf yemîn billâhi’l-aliyyü’l-azîm eyledikden sonra mezbûr Ahmed ile mezbûre Sâliha Hatun’un beynleri tefrîk ve mehr-i müsemmâ-yı mezbûru tecâvüz eylemeyen mehr-i mislini mezbûre Sâliha Hatun’a teslîme mezbûr Ahmed’e tenbîh olundukdan sonra kable inkızâ’i’l-iddet mezbûre ile ezvâc mu‘âmelesi etmemeğe mezbûr Habib’e dahi tenbîh olunup mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-işrîn min-Şa‘bâni’l-mu‘azzam li-sene isnâ ve seb‘în ve elf<br><br>Şuhûdü’l-hâl: Hüseyin Efendi el-Burûsî, Keşfî Mustafa Efendi el-kâtib, Ahmed Efendi el-kâtib, Ahmed Çelebi b. Mahmud, Şükrullah b. Mustafa, Abdi Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25114"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25116"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1039"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>