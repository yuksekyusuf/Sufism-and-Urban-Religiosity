﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 266<br>Hüküm no: 288<br>Orijinal metin no: [49a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’da Hasan Paşa Medresesi sakinlerinden Mehmed Efendi’nin vakfiyesinin tescili</b><br><br>Vakfiye<br><br>Mâ-fîhi mine’l-vakfi’n-nukūd hakemtü bi-sıhhatihî ve lüzûmihî alâ nehci’l-uhûd, âlimen bi’l-hilâfi’l-vâki‘ beyne’l-eimmeti’l-eslâf fî-meseleti’l-evkāf ve ene’l-fakīr ilâ-ihsâni Rabbihi’l-kadîr Mustafa Nazif b. Ömer Vahid el-müvellâ hilâfeten bi-mahkemeti Mahmud Paşa gufira lehümâ<br><br>Elhamdülillâhillezî ce‘ale’s-sadakate’l-câriye ve sebeben li’n-necâti mine’n-nâr ve’s-salâtü ve’s-selâmü alâ Muhammedini’ş-şefî‘i’l-müznibîn fî [yevmi]’l-haşri ve’l-karâr ve alâ âlihi’l-ahyâri ve sahbihi’l-ebrâr. Ammâ ba‘d işbu sıhhat-i kitâb-ı nisâbın tahrîr ve imlâ ve tastîr ve inşâsına bâ‘is [ü] bâdî oldur ki,<br><br>Kütahya sancağında Emed kazâsı ahâlisinden olup mahmiye-i İstanbul’da Hasan Paşa Medresesi’nde sâkin Mehmed Efendi b. Mehmed b. Hasan meclis-i şer‘-i şerîf-i enverde ve mahfil-i dîn-i münîf-i ezherde zikri âtî vakfına li-ecli’t-tescîl ve li-itmâmi emri’l-vâkıf ve’t-tekmîl mütevellî nasb ü ta‘yîn eylediği işbu bâ‘isü’l-vesîka Halil Ağa b. Ali mahzarında ikrâr-ı sahîh-i şer‘î ve i‘tirâf-ı sarîh-i mer‘î edip atyab mâl ve ahsen menâlimden iki yüz elli guruş ifrâz birle hasbeten lillâhi’l-meliki’l-ahad ve taleben li-merzâti rabbihi’s-samed vakf-ı sahîh-i şer‘i müeyyed ve habs-i sarîh-i mer‘î muhalled ile vakf ve habs ve sâlifü’l-beyân Emed kazâsında vâki‘ sâhibü’l-hayrât ve’l-hasenât Kubaşoğlu el-Hâc Mustafa Ağa b. Abdullah’ın binâ ve ihyâsına muvaffak olduğu medrese-i şerîf ve yedi yüz elli guruş nukūd vakfiyesine zam ve ilhâk edip şöyle şart eyledim ki meblağ-ı mecmû‘-ı mezbûr bin guruş beher sene yed-i mütevellî ile onu on bir buçuk hesâbı üzere rehn-i kavî ve kefîl-i melî ve yâhûd ikisinden biri ile alâ-vechi’l-helâl istirbâh ve istiğlâl olunup hâsıl olan yüz elli guruş nemâsından medrese-i mezkûrede müderris ve mütevellî olan kimesneye senevî yüz guruş vazîfe verile ve bâkī elli guruş yed-i mütevellîde hıfz olunup medrese-i mezkûre ta‘mîre muhtâç oldukda ta‘mîr ve termîmine harc ü sarf oluna ve vakf-ı mezkûra Emed kazâsında hâkimü’ş-şer‘ bulunan efendiler ile ahâli-i kazâ hasbî nezâret eyleyeler ve vakf-ı mezkûruma lâbis-i libâs-ı hayat oldukça kendim mütevellî olup ba‘de vefâtihî evlâdım ve evlâd-ı evlâdım ve evlâd-ı evlâd-ı evlâdımın neşr-i ulûma [49b] muktedir âlim ve fâzıl ve erşed-i müderris mütevellî olup el-ıyâzen billâh neşr-i ulûma muktedir evlâdım olmaz ise ma‘rifet-i şer‘ ve belde-i mezkûre ahâlisi re’yleriyle neşr-i ulûma muktedir âlim ve fâzıl ve erşed bir kimesne müderris ve mütevellî ola ve şurût-ı mezkûreye ri‘âyet müte‘azzir olur ise vakf-ı mezkûr mutlakan fukarâ-yı Müslimîne meşrûta ola ve vakf-ı mezkûrumun tebdîl ve tağyîri ve taklîl ve teksîri merreten ba‘de uhrâ yedimde ola deyü ta‘yîn-i şurût ve tebyîn-i kuyûd birle nukūd-ı mevkūfe-i mezkûreyi mütevellî-i merkūma teslîm, ol dahi ahz ü kabz ve emsâli gibi tasarruf eyledi dedikde gıbbe’t-tasdîki’ş-şer‘î vâkıf-ı mûmâ-ileyh mütevellî-i mezbûr ile kemâ-hüve’l-mastûr fi’l-kitâbi’l-fıkhiyye mürâfı‘ân-ı vakf-ı mezbûrdan rücû‘ ile mevkūfu mülküme istirdâd ederim dedikde, mütevellî-i merkūm dahi imtinâ‘ ile münâza‘ân ve her biri fasl ü hasma tâlibân olduklarında a‘lâ-yı kitâbı tevkī‘-i refî‘î ile tevşîh eden hâkim-i câsim ve’l-ecnâs lâ-zâle hükmüh câriyen bi’l-hakkı ve’s-savâb hazretleri dahi cânib-i vakfı tercîh ile âlimen bi’l-hilâfi alâ-kavli men-yürâhu mine’l-eimmeti’l-eslâf vakf-ı mezkûrun sıhhatine ve lüzûmuna hükm-i sahîh-i şer‘î ve kazâ-i sarîh-i mer‘î buyurmalarıyla vakf-ı mezkûr sahîh ve lâzım ve mütehattem oldu. Femen beddelehû ba‘demâ semi‘ahû fe-innemâ ismühû alellezîne yübeddilûnehu innallâhe semî‘un alîm. Ve ecrü’l-vâkıfü ale’l-hayyi’l-cevâdi’l-kerîm ve hurrire.<br><br>Fî 15 C sene [1]242<br><br>Şühûdü’l-hâl: Ali Çelebi el-muhzır, İsmail Ağa b. Halil, Mehmed b. Ali, Mehmed Çelebi el-muhzır, Mehmed b. Hasan, Hüseyin Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=38667"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38669"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>