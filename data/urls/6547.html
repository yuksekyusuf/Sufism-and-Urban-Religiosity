﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 332<br>Hüküm no: 331<br>Orijinal metin no: [48b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Norses’in halik olan Barham’a borcunu, varislerin vekili olan Artiyon’a ödediği hakkında terkin edilmiş kayıt</b><br><br><<Vilâyet-i Anadolu’da Kayseriye kazâsına tâbi‘ Balagesi nâm karye ahâlîsinden olup mahmiye-i İstanbul’da müsâfiren mütemekkin iken bundan akdem hâlik olan Barham v. İsai v. Barham nâm zimmînin verâseti zevce-i mütrûkesi Meryem bt. Hüdaverdi v. Serkis Nasrâniye ile babası mesfûr İsai zimmîye ve sagīr oğlu Serkis ve sagīre kızı Saltana’ya münhasıra olduğu lede’ş-şer‘i’l-enver zâhir ve mütehakkık oldukdan sonra mesfûr İsai ve mesfûre Meryem taraflarından ber-mantûk-ı hüccet-i vekâlet zikri câî vekîl olduğunu iddi‘â eden işbu hâmilü’r-rakīm Norses v. Arslan nâm zimmî meclis-i şer‘-i hatîr-ı lâzımü’t-tevkīrde Artiyon v. Kirkor nâm zimmî muvâcehesinde üzerine da‘vâ ve takrîr-i kelâm edip mesfûr İsai asâleten ve mesfûre Meryem kendiden asâleten ve sagīrân-ı mezbûrânın kıbel-i şer‘-i enverden mansûb vasiyeleri olmağın vesâyeten mûrisleri hâlik-i mesfûr Barham’ın hîn-i helâkinde yanında mevcûd bulunan terekesini vaz‘-ı yed edenlerden ve zimem-i nâsda olan hukūkunu ashâbından taleb ve da‘vâ ve ahz u kabza ve lede’l-iktizâ terekesini vaz‘-ı yed edenlerden sulh ve ibrâya kendülere îsâl ve teslîme ve bunlar tavakkuf eylediği umûrun küllîsine kabûle mevkūfe vekâlet ile beni taraflarından vekîl ve nâib-i menâb nasb u ta‘yîn etmeleriyle ben dahi ber-vech-i muharrer vekâlet-i merkūmeyi kabûl ve merâsimini edâya ta‘ahhüd ve iltizâm eylediğim ecilden hâlik-i mesfûrun merkūm Artiyon zimmetinde cihet-i karzdan olan altı yüz akçesini merkūm Artiyon’dan taleb eylediğimde bana teslîmden imtinâ‘ eder suâl olunup teslîme tenbîh olunmak bi’l-vekâle murâdımdır deyü mazmûnu min-külli’l-vücûh takrîrine muvâfık kazâ-i mezbûr nâibi Mehmed Lütfi Efendi imzâ ve hâtemiyle mümzâ ve mahtûm bir kıt‘a hüccet-i vekâlet ibrâz ettikde gıbbe’l-istintâk merkūm Artiyon cevâbında [49b] hâlik-i mesfûra cihet-i merkūmeden zimmetinde altı yüz akçe deyni olduğunu ikrâr lâkin müdde‘î-i mesfûrun vekâletini ma‘lûmum değildir deyü mazmûn-ı hüccet-i mezkûreyi inkâr edicek müdde‘î-i mesfûr Norses zimmîden mazmûn-ı hüccet-i mezkûreye beyyine taleb olundukda udûl-ı ahrâr-ı ricâl-i Müslimînden zeyl-i hüccet-i merkūmede isimleri mastûr Mehmed Bey b. Abdullah ve Molla Ahmed b. Mehmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ vilâyet-i Anadolu’da Kayseriye kazâsına tâbi‘ Balagesi nâm karye ahâlîsinden olup mahmiye-i İstanbul’da müsâfiren mütemekkin iken bundan akdem hâlik olan Barham v. İsai v. Barham nâm zimmînin verâseti zevce-i metrûkesi Meryem bt. Hüdaverdi v. Serkis Nasrâniye ile babası mesfûr İsai zimmîye ve sagīr oğlu Serkis ve sagīre kızı Saltana’ya münhasıra olduğu lede’ş-şer‘i’l-enver zâhir ve mütehakkık oldukdan sonra mesfûr İsai asâleten ve mesfûre Meryem kendiden asâleten ve sagīrân-ı mezbûrânın kıbel-i şer‘den mansûb vasiyeleri olmağın vesâyeten kazâ-i mezbûr nâibi Mehmed Lütfi Efendi huzûrunda mûrisleri hâlik-i mesfûr Barham’ın hîn-i helâkinde yanında mevcûd bulunan terekesini vaz‘-ı yed edenlerden ve zimem-i nâsda olan hukūkunu ashâbından taleb ve da‘vâ ve ahz u kabza ve lede’l-iktizâ sulh ve ibrâya ve kendülere îsâl ve teslîme ve bunlar tavakkuf eylediği umûrun küllîsine bizim huzûrumuzda kabûlüne mevkūfe vekâlet ile taraflarından müdde‘î-i mesfûr Norses zimmîyi vekîl ve nâib-i menâb nasb u ta‘yîn edip bizi işhâd eyleyip nâib-i mûmâ-ileyh imzâ ve hâtemiyle mümzâ ve mahtûm işbu bir kıt‘a hüccet-i vekâleti vermiş idi, biz bu husûsa bu vech üzere mazmûn-ı hüccet-i mezkûreye şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh vekîl-i mezbûr Norses meclis-i şer‘de merkūm Artiyon muvâcehesinde bi’l-vekâle ikrâr ve takrîr-i kelâm edip ânifen edâsına tenbîh olunan altı yüz akçeyi merkūm Artiyon bana def‘ ü teslîm ben dahi vekâlet-i mahkiyem hasebiyle yedinden tamâmen ahz u kabz eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 29 S sene 1153.<br><br>Şuhûdü’l-hâl: Du‘âcı Molla Hüseyin b. el-Hâc Mehmed, Ruhalı es-Seyyid Mustafa Çelebi b. Hasan, es-Seyyid Ali Çelebi b. Mustafa, Solak Mustafa Çelebi b. el-Hâc Mehmed>></p>          <br><a title="Önceki sayfa" style="text-decoration:none" href="./ayrmetin.php?idno=6546"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6548"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>