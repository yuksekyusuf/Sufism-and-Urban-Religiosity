﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 319<br>Hüküm no: 662<br>Orijinal metin no: [79a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Tuzla’daki kiliseden çalınan eşyalar</b><br><br>Üsküdar kazâsına tâbi‘ Kuzguncuk nâm karyede sâkin olan Dersu nâm metrepolid nefs-i Üsküdar’dan Mehmed Paşa hânında olan mîrî frenklerden meyhâneci Yorgi v. Yani? nâm Frenk’i meclis-i şer‘a ihzâr ve takrîr-i merâm edip bundan akdem Tuzla nâm karyede mutasarrıf olduğum kiliseyi açıp içinden birkaç cild İncil ve birkaç sûretli tahtalar ve birkaç bal mumu almışlar hâlâ zikr olan metrûkâtdan bir cild İncil ve bir pâre sûretli tahtayı mezbûr Yorgi elinde buldum suâl olunsun dedikde mezbûr Yorgi’ye suâl olundukda mezbûr metrepolidin idiğin inkâr edip mezbûr metrepolidden beyyine taleb olundukda İstemad v. İstati ve Papala v. Verendi meclis-i şer‘a li ecli’ş-şehâde hâzırân olup zikr olunan bir cild incil ve bir sûretli tahta bundan akdem karye-i Tuzla’da olan kilise[den] sirkat olunan esbâbdandır deyû şehâdet ettiklerinden sonra mezbûr Yorgi’ye sen ne makūle kimesneden aldın deyû suâl olundukda fi’l-vâki‘ zikr olan bir cild İncil’i ve birkaç pâre sûretli tahtayı Mehmed b. Hasan ve diğer Mehmed b. Mustafa ve Ali Bâli nâm kimesnelerden iştirâ edip akçesi ne tuta hamr verip haklaştım deyû cevâb verip ba‘dehu Mehmed ve diğer Mehmed’e suâl olundukda mezbûr Ali Bâli esbâblarım var gelin varıp meyhâneci Frenk’e bey‘ edip bir mikdâr sohbet edelim deyû alıp gidip zikr olunan esbâbı mezbûr Ali Bâli merkūm Meyhaneci Yorgi’ye bey‘ eyledi deyû cevâb verdikleri bi’t-taleb kayd şüd.<br><br><br>Şuhûdü’l-hâl: Sefer b. İlyas, Malkoç b. Ali, Mehmed b. Ramazan, İskender b. Abdullah, Süleyman b. Şucâ‘, Kurd b. Beşir, Dâvud b. Abdullah ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=50344"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50346"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b319"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o361"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>