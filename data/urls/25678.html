﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 669<br>Hüküm no: 791<br>Orijinal metin no: [100a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ayşe bt. Ahmed’in varislerinden kardeşi Mustafa Beşe’nin miras hususunda kocası Abdi Çelebi b. Hüseyin ile sulh olduğu</b><br><br>Mahmiye-i İstanbul’da Keçeci Pîrî mahallesinde sâkine olup mukaddemâ fevt olan Âişe bt. Ahmed nâm hatunun verâseti zevc-i metrûkü Abdi Çelebi b. Hüseyin’e ve li-ebeveyn karındaşı Mustafa Beşe ile li-ebeveyn kız karındaşı Fâtıma Hatun’a münhasıra olduğu şer‘an zâhir oldukdan sonra mezbûr Mustafa Beşe meclis-i şer‘de mezbûr Abdi Çelebi mahzarında tav‘an ikrâr ve takrîr-i kelâm edip bundan akdem kız karındaşım mezbûre Âişe Hatun vefât eyledikde muhallefâtından on bir bin akçe kıymet-i şer‘iyeli bir cevherî altın kuşak ile bir çift altın bileziği ve zimmetinde olan karz üç bin akçeden li’z-zekeri mislü hazzi’l-ünseyeyn hissemi mezbûr Abdi Çelebi’den da‘vâ ve taleb eylediğimde mezbûr Abdi Çelebi kabzını ikrâr edip ben dahi ikrârı mûcebince hisse-i şer‘iyemi almak sadedinde iken beynimize muslihûn ve Müslimûn tavassut etmekle hisse-i merkūmemden an-ikrâr mezbûr bin beş yüz akçe üzerine benim ile sulh olup ben dahi sulh-ı mezbûru kabûl ve bedel-i sulh olan bin beş yüz akçeyi mezbûr Abdi Çelebi yedinden bi’t-tamam alıp kabz edip mâ‘adâ da‘vâsından mezbûr Abdi Çelebi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’l-mu‘teber mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Hüseyin Efendi el-Burûsî, Osman b. Mehmed, İbrahim Çelebi b. Mustafa, Mehmed Çelebi b. Mustafa, Durmuş Beşe b. Hasan, Abdi Çelebi b. ( ), Baba Rasûl b. ( ), Ahmed Çelebi b. ( ), Mahmud kethudâ-yı muhzırân.</p>          <br><a title="Önceki sayfa" style="text-decoration:none" href="./ayrmetin.php?idno=25677"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25679"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b669"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o966"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>