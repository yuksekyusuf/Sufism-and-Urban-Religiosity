﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 120<br>Hüküm no: 106<br>Orijinal metin no: [40b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hüdâverdi Reis b. Abdülmennân’ın zevcesi Fâtıma Hâtun’un terekesinden hissesini aldığı</b><br><br>Mahmiye-i Galata tevâbi‘inden Tophâne’de Firûz Ağa mahallesinde bundan akdem müteveffât olup verâseti zevci Hüdâverdi Reis b. Abdülmennân’a ve vâlidi el-Hâc Mehmed b. Abdullah ve vâlidesi Âişe Hâtun bt. Behram’a ve sadrî sagīr oğlu Ahmed b. Hüdâverdi Reis’e münhasıra olan Fâtıma [41a] Hâtun’un zevci mezbûr Hüdâverdi Reis meclis-i şer‘-i şerîfde mezbûr el-Hâc Mehmed müteveffâ oldukdan sonra sagīr-i mezbûrun cânib-i şer‘den mansûb vasîsi olup müteveffât-ı mezbûrenin muhallefâtına asâleten [ve] vesâyeten vâzı‘atü’l-yed olan mezbûre Âişe Hâtun ve merkūm el-Hâc Mehmed’in li ebeveyn karındaşı Süleyman’ın sulbî oğulları olup ve mersûm el-Hâc Mehmed’in usûbet-i nesebiyye cihetinden vârisleri olan Mustafa ve Mehmed ve Abdi taraflarından husûs-ı âti’z-zikre vekîl olup vekâleti şer‘an sâbite olan ah-i şakīkleri Cafer Bey mahzarında ikrâr-ı tâm ve takrîr-i kelâm edip zevcem mezbûre Fâtıma Hâtun’un terekesi bana ve mezbûr el-Hâc Mehmed’e ve merkūme Âişe Hâtun’a ve sagīr-i mezbûr Ahmed’e intikāl edip ve mezbûr el-Hâc Mehmed dahi hissesin kabz etmezden evvel müteveffâ olmağla hisse-i şer‘iyyesi bi’l-inhisâr vârisleri olan merkūme Âişe’ye ve mezbûrûn Cafer ve Mustafa ve Abdi ve Mehmed’e intikāl edip ve mezbûrlar hisse-i mezbûrdan kendilere âid olan hisse-i şer‘iyyelerine vaz‘-ı yed edip el-hâletü hâzihî müteveffât-ı mezbûrenin terekesinden olup mahalle-i mezbûrede vâki‘ lede’l-ahâlî ma‘lûmü’l-hudûd olup beynimizde münâza‘un fîh olan menzilden mâ‘adâ muhallefâtından bana intikāl eden rub‘ hisse-i şer‘iyyemi bi’t-tamâm merkūme Âişe Hâtun ve mezbûr Cafer Bey yedlerinden alıp kabz eyledim, min ba‘d menzil-i münâza‘un fîhden mâ‘adâ muhallefât-ı mahkiyede vechen mine’l-vücûh alâka ve nizâ‘ım kalmadı ve mezbûre Âişe Hâtun ve mezbûrûn Cafer ve Mustafa ve Mehmed ve Abdi ile da‘vâ ve nizâ‘ım yokdur dedikde mukırr-ı mezbûr Hüdâverdi Reis’in ikrâr-ı meşrûhunu mezbûre Âişe Hâtun ve merkūm Cafer bi’l-muvâcehe tasdîk edicek mâ hüve’l-vâki‘ bi’t-taleb ketb olundu. Hurrire fî evâhiri Şa‘bâni’l-mu‘azzam [li sene 1026]<br><br><br>Şuhûdü’l-hâl: Ebûbekir Efendi b. Mehmed el-İmâm, Musa Efendi b. Mehmed el-Mülâzım, Hüseyin Bey b. Hamza et-Tabbâh, Mahmud b. İsa el-Müezzin, Mehmed Bey b. Abdullah, Nebi b. İsmail el-Münâdî, İbrahim b. Ali, Süleyman b. Yusuf, Mahmud b. Ali ve gayruhüm Sah</p>          <br><a title="Önceki sayfa" style="text-decoration:none" href="./ayrmetin.php?idno=20154"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20156"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b120"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o182"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>