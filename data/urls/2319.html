﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 61<br>Hüküm no: 1<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Halil Efendi’nin vakfa olan borcunun vakıf terekesinden tahsili</b><br><br>1081<br><br>Bismillahirrahmânirrahîm<br><br>Efendi hazretleri imzâsıyladır.<br><br>Mahmiye-i İstanbul’da Dülbendçi Hüsam mahallesi ahâlîsinden iken bundan akdem vefât eden Ahmed Ağa ve Orlu Ahmed Efendi ve ( ) nâm kimesnelerin gallesi mahalle-i mezbûrenin avârızına meşrûta vakıfları olan nukūdun bi’l-fi‘il mütevellîsi olan işbu râfi‘ü’l-kitâb Mehmed Çelebi b. Abdurrahman nâm kimesne meclis-i şer‘-i şerîfde vakf-ı mezbûrun bundan akdem mütevellîsi iken vefât eden Halil Efendi b. İbrahim’in sulbî sagīr oğlu Süleyman ile sulbiye sagīre kızı Hadîce’nin umûrunu ikāmet için taraf-ı şer‘den mansûb vasîler olan Hüseyin Bey b. Mehmed nâm kimesne mahzarında üzerine da‘vâ ve takrîr-i kelâm edip müteveffâ-yı mezbûr Halil Efendi hayâtında asl-ı mâl-ı vakf-ı mezbûrdan yedinde olan yüz seksen esedî guruşu bi-gayr-ı hakkın mesârifine sarf ile istihlâk etmekle zimmetinde deyni olup hattâ müteveffâ-yı mezbûr vech-i muharrer üzere mesârifine sarf ile istihlâk edip zimmetinde deyn olduğunu târîh-i kitâbdan beş ay mukaddem maraz-ı mevtinde ikrâr dahi etmiş idi, suâl olunup tereke-i vâfiyesinden vakıf için bana teslîme vasiyy-i mezbûra tenbîh olunmak matlûbumdur dedikde gıbbe’s-suâl ve’l-inkâr mütevellî-i mezbûrdan müdde‘âsını mübeyyine beyyine taleb olundukda mahalle-i mezbûre sükkânından Mehmed Çelebi b. Rıdvan el-Cündî ve Rıdvan Bey b. Abdullah el-Cündî nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr hayâtında asl-ı mâl-ı vakf-ı mezbûrdan yedinde olan yüz seksen guruşu bi-gayr-ı hakkın mesârifine sarf ile istihlâk edip zimmetinde deyn olduğunu târîh-i kitâbdan beş ay mukaddem maraz-ı mevtinde bizim huzûrumuzda ikrâr ve bizi işhâd etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmamağın mûcebince meblağ-ı mezbûr yüz seksen esedî guruşu müteveffâ-yı mezbûrun tereke-i vâfiyesinden vakıf için mütevellî-i mezbûra teslîm ve edâya vasiyy-i mezbûra tenbîh olunmağın mâ-vaka‘a bi’t-taleb ketb olundu.<br><br>Fî-selhi Cumâdelûlâ li-sene ihdâ ve semânîn ve elf.<br><br>Şuhûdü’l-hâl: İbrahim Çelebi b. Salih el-imâm, Hasan Çelebi b. Abdullah, el-Hâc Ali b. Ahmed, Ahmed Ağa b. Ömer el-Yesârî, İbrahim Bey b. Musa, Mehmed Efendi b. Hızır</p>          <br><a title="Önceki sayfa" style="text-decoration:none" href="./ayrmetin.php?idno=2318"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2320"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>