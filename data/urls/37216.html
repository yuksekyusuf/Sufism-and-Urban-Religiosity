﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 389<br>Hüküm no: 272<br>Orijinal metin no: [71b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eflak asıllı cariye Fethi’nin hür olduğunu ispat ettiği</b><br><br>Husûs-ı âti’l-beyânın mahallinde istimâ‘ ve tahrîri içün bi’l-iltimâs savb-ı şer‘-i enverden me’zûnen irsâl olunan Mevlânâ Ali Efendi b. Abdüllatif mahmiye-i İstanbul’da Kocamustafapaşa Câmi‘-i şerîfi hareminde sâkine iken bundan akdem vefât eden Fâtıma Hatun bt. Mustafa Ağa’nın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde müteveffât-ı mezbûreye rıkk-ı sâbıkını mu‘terife işbu orta boylu kara kaşlı kara gözlü Eflakiyyetü’l-asl Müslimetü’l-mille hâfızatü’l-kitâb Fethi bt. Abdullah meclis-i ma‘kūd-ı mezbûrda müteveffât-ı mezbûrenin zevc-i metrûku ve sagīr oğulları Ahmed ve Mustafa’nın tesviye-i emrlerine vasiyy-i muhtârları olmağla terekesine vaz‘-ı yed eden Hasan Ağa b. Mustafa mahzarında üzerine da‘vâ ve takrîr-i kelâm edip seyyidem müteveffât-ı mezbûre Fâtıma Hatun bt. Mustafa Ağa’nın memlûke câriyesi olduğum hâlde hâl-i kemâl-i sıhhatinde beni huzûr-ı Müslimînde hasbeten lillâhi’l-aliyyi’l-Hallâk malından tahrîr ve i‘tâk ve silk-i harâir-i asliyâta idrâc ve ilhâk etmekle ben sâir harâir-i asliyât gibi hürre olmuş iken vasiyy-i mezbûr bi-gayr-ı hakkın bana rık olup terekeden olmak zu‘muyla vaz‘-ı yed eder suâl olunsun dedikde gıbbe’s-suâl ve’l-inkâr müdde‘î-i mezbûreden sıdk-ı makāline beyyine taleb olundukda udûl-ı ahrâr-ı ricâl-i Müslimînden zikr olunan Kocamustafapaşa Câmi‘-i şerîf hareminde sâkin Halil Çelebi b. Ahmed ve nisâ-i sâlihâtdan Hadîce Hatun bt. Mustafa ve Nesimi Hatun bt. el-Hâc Mehmed li-ecli’ş-şehâde meclis-i ma‘kūd-ı mezkûra hâzırûn olup istişhâd olunduklarında fi’l-hakīka müteveffât-ı mezbûre Fâtıma Hatun bt. Mustafa Ağa’nın mülkünde olduğu hâl-i kemâl-i sıhhatinde işbu müdde‘iye-i mezbûre Fethi bt. Abdullah’ı hasbeten lillâhi’l-aliyyi’l-Hallâk huzûrumuzda malından tahrîr ve i‘tâk ve silk-i harâir-i asliyâta idrâc ve ilhâk etmekle mevsûfe-i mezbûre Fethi sâir harâir-i asliyât gibi hürre olmuşdur biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın <<gıbbe’t-ta‘dîl ve’t-tezkiye>> mûcebiyle ba‘de’l-hükm vâki‘ hâli mevlânâ-yı mezbûr mahallinde tahrîr ve ba‘dehû ma‘an mürsel Kara Mehmed ve Hasan ile meclis-i şer‘a gelip alâ-vukū‘ihi inhâ etmeğin mâ-vaka‘a kayd-şüd.<br><br>Fî 12 Rebî‘ülevvel sene 1110<br><br>Şuhûdü’l-hâl: İsmail Çelebi b. Ali, Mehmed Çelebi b. İlyas, İbrahim Ağa b. Abdullah, Mustafa Çelebi b. Ahmed, Ali Çelebi b. Mehmed, Ali Çelebi b. Abdullah, Mustafa Çelebi b. Abdülbaki.</p>          <br><a title="Önceki sayfa" style="text-decoration:none" href="./ayrmetin.php?idno=37215"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37217"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0389"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1173"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>