﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 482<br>Hüküm no: 592<br>Orijinal metin no: [108a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sabatolo’ya olan borcunu ödemesi hususunda Yani’ye tenbihte bulunulması</b><br><br>Mahmiye-i İstanbul’da Tahtaminare mahallesinde sâkin iken bundan akdem hâlik olan Kome’nin sadriye sagīre kızı Sabatolo’nun vâlidesi ve kıbel-i şer‘den mansûbe vasîsi olan Saltana bt. Yani nâm Ermeniye meclis-i şer‘de Yani v. Yani nâm Ermeni muvâcehesinde üzerine da‘vâ ve takrîr-i kelâm edip sagīre-i mezbûrenin malından yirmi sekiz bin iki yüz akçeyi târîh-i kitâbdan iki sene mukaddem mezbûr Yani’ye edâ ve teslîm mezbûr Yani dahi istidâne ve kabz ve tesellüm etdiğinden sonra yedi bin üç yüz akçesini bana teslîm, ben dahi kabz edip bâkī yirmi bin dokuz yüz [108b] akçesi zimmetinde kalmışdır, suâl olunup meblağ-ı bâkī-i mezbûrun alıverilmesi matlûbumdur dedikde gıbbe’s-suâl mezbûr Yani cevâbında müdde‘iye-i mezbûreden târîh-i mezbûrda ancak on dört bin yüz akçe istidâne ve kabz etdiğimden sonra bin yüz yirmi akçesini müdde‘iye-i mezbûreye edâ ve teslîm, müdde‘iye-i mezbûre dahi yedimden ahz u kabz edip zimmetimde bâkī deynim ancak on iki bin dokuz yüz sülüs akçedir deyüp müdde‘iye-i mezbûreyi ba‘zı müdde‘âsında def‘ ile mukābele ve on dört bin yüz akçeden ziyâde kabzını inkâr edicek evvelâ müdde‘iye-i mezbûreden ziyâde da‘vâsı için ve sâniyen mezbûr Yani’den def‘-i mezbûru için beyyine taleb olundukda her biri ityân-ı beyyine için istimhâl etmekle mehl-i şer‘î ile imhâl olundukdan sonra mûcebince mezbûr Yani’nin ikrârı mertebesi olan on iki bin dokuz yüz seksen akçeyi müdde‘iye-i mezbûreye edâya merkūm Yani’ye tenbîh olunmağın mâ-vaka‘a bi’t-taleb ketb olundu.<br><br>Fî 23 min-Ramazan sene 1081.<br><br>Şuhûdü’l-hâl: Mustafa Çavuş el-mübâşir, İbrahim Çelebi b. Ahmed, Mehmed Beşe b. Abdullah, Abdi Çelebi b. Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=2909"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2911"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b482"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>