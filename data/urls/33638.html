﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 269<br>Hüküm no: 211<br>Orijinal metin no: [42b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa b. Osman’ın, Molla Hasan b. Mehmed’den boş kalan vakıf kasab gediğini kiralayıp başka bir yere naklettiği</b><br><br>Mahlûlden kasab îcârı ve mahâll-i âhara nakli<br><br>Ma‘rûz<br><br>Yedikule kassâbânı kethudâsı el-Hâc Hasan Ağa b. el-Hâc Osman nâm kimesne meclis-i şer‘-i münîrde hudâ[ven]digâr-ı esbak cennet-mekân firdevs-âşiyân merhûm ve mağfiret-nişân Sultân Abdülhamid Han -tâbe serâhu- hazretlerinin evkāf-ı şerîfeleri kāimmakām-ı mütevellîsi e‘âzım-ı ricâl-i Devlet-i Aliyye’den hâlâ evkāf-ı hümâyûn nâzırı sa‘âdetlü el-Hâc Yusuf Efendi tarafından mürsel İsmail Ağa b. Mustafa nâm kimesne muvâcehesinde takrîr-i kelâm edip vakf-ı müşârün-ileyh mülhakātından Yedikule hâricinde kâin gayrı-ez selhhâne-i mîrî on aded ganem selhhânelerinden beşinci selhhâneye merbût kasab dükkânlarından İstanbul’da Tavuk Pazarı’nda tütüncü dükkânı ittisâlinde kâin bir bâb kasab dükkânı derûnunda mevcûde gedik ta‘bîr olunur vakıf âlât-ı lâzıme-i ma‘lûmeye bâ-temessük-i mütevellî müstakillen mutasarrıf olan Molla Hasan b. Mehmed bundan akdem bilâ-veled fevt olup âlât-ı lâzıme-i mezkûre mahlûl ve cânib-i vakf-ı müşârün-ileyhe âid ve râci‘ oldukda âlât-ı gedik-i mezkûr sûk-ı sultânîde lede’l-müzâyede ve’l-inkıtâ‘ı’r-rağbe yüz guruşda benim üzerimde karâr ve ziyâde ile tâlib-i âharı zuhûr etmeyip ve meblağ-ı mezkûr gedik-i mezkûrun el-yevm mu‘accele-i misli idüğü bi’l-ihbâr zâhir olmağın kāimmakām-ı mûmâ-ileyh gedik-i mezkûru meblağ-ı merkūm yüz guruş mu‘accele ve müeccele-i kadîmesiyle bana îcâr ve teslîm ben dahi istîcâr ve kabûl ve meblağ-ı mezkûru kendüye teslîm ve umûr-ı vakf-ı şerîfe sarfla istihlâk emretmemle ol dahi yedimden kabz ve emrimle umûr-ı vakfa sarfla ba‘de’l-istihlâk fîmâ-ba‘d mu‘accele-i mezkûrenin adem-i istifâsına müte‘allika âmme-i da‘vâdan kāimmakām-ı mûmâ-ileyhin zimmetlerini ibrâ-i âm ile kabûllerini hâvî ibrâ ve ıskāt eyledim deyü ba‘de’l-ikrâr ve’t-tasdîk zikrolunan kasab dükkânı mahâll-i âhara naklolunmaksızın mahâlline âhar dükkân binâ ve inşâ olunmuş olup ol vechile gedik-i mezkûr mu‘attal kalmağla ve gedik-i mezkûrun ta‘tîli dahi cânib-i vakf-ı müşârün-ileyhe muzır olduğuna binâen mahâll-i âhara nakli lâzım gelmeğin ben sâlifü’z-zikr âlât-ı lâzımeyi dükkân-ı mezkûrun karşısında kâin benim âhar mutasarrıf olduğum kasab dükkânı ittisâlinde vâki‘ bâ-temessük-i mütevellî bi’l-icâreteyn müstakillen mutasarrıf olduğum âhar gedikden ârî dükkâna nakletmemle dükkân-ı mezkûrun kayd-ı evveli defter-i vakf-ı müşârün-ileyhden ref‘ ve terkīn ve mahâll-i sânî-i mezkûra nakl ile nakl ve tahvîli müş‘ir taraf-ı vakf-ı müşârün-ileyhden müceddeden yedime temessük i‘tâ olunması matlûbumdur deyü kethudâ-yı merkūm el-Hâc Hasan Ağa istid‘â ve bu makūle kasab gediği nakli esnâf-ı merkūmenin şurût-ı nizâmlarından olup mesbûku’l-emsâl idüğünü hazır bi’l-meclis bi’l-cümle kasab ustaları ihbâr ve inhâ etmeleriyle şurûtu mûcibince kethudâ-yı mezbûr el-Hâc Hasan Ağa’nın istid‘âsı üzre gedik-i merkūm mahâll-i sânî-i mezkûra nakl ile taraf-ı vakıfdan müceddeden yedine bir kıt‘a temessük i‘tâ olunmak iktizâ eylediği İstanbul Mahkemesi’nden huzûr.<br><br>Fî 29 Ra sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33637"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33639"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>