﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 130<br>Hüküm no: 133<br>Orijinal metin no: [45b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ali Çelebi b. Mehmed’in menzil davasının reddi</b><br><br>Galata hâ[ri]cinde kasaba-i Tophâne mahallâtından Kuloğlu mahallesinden olup, bundan akdem fevt [olan] Cenâne bt. Abdullah nâm hâtunun zevci ve vârisi olan hâmilü’l-kitâb Hüseyin Bey b. İbrahim el-Cündî meclis-i şer‘-i hatîr[de], mahmiye-i mez[bûrda] bi’l-fi‘l beytülmâl-i âmme emîni olan Murad Ağa tarafından vekîl ve kāimmakām olup, nehc-i şer‘î ve tarîk-i mu‘teber-i mer‘î üzre vekâleti sâbite olan Ali Çelebi b. Mehmed nâm kimesneyi ihzâr ve üzerine da‘vâ edip, zevcem müteveffât-ı [46a] mezbûreden mahalle-i mezbûrede vâki‘ bir cânibi Ali Çavuş mülkü ve bir tarafı Ahmed Çelebi mülkü ve bir cânibi merhûme Cennet Hâtun vakfı ve tarafı tarîk-i âma ile mahdûd ve mümtâz olup bir bâb ahırı ve harâba hamamı ve cüneyneyi ve eşcâr-ı müsmire ve gayr-ı müsmireyi müştemil olan menzili, bi cümleti’l-hudûd ve kâffeti’l-hukūk hâl-i sıhhatinde dört bin akçeye iştirâ ve temlîk edip, semen-i mezbûru müteveffât-ı mezbûre zimmetimde olan karz-ı şer‘den dört bin akçe hakkı ile takās etmiş iken mezbûr Ali Çelebi beni tasarrufuma mâni‘ olur deyip takrîrini musaddık bin yirmi üçüncü senesi Ramazân-ı şerîfinin altıncı günü târihi ile müverraha ve Galata mahkemesinde nâibü’ş-şer‘ olan Hamza Efendi b. Ali nâm kimesne imzâ ve hatmi ile mu‘anven hüccet ibrâz edip mezbûr Ali Çelebi’den suâl olundukda, mazmûn-ı hüccet[i] inkâr etmeğin, gıbbe’l-inkâr ve’l-istişhâd hüccet-i mezbûre zeylinde esâmîsi mastûr olan udûl-i müslimînden Abdurrahman Efendi b. Yusuf ve Mehmed Bey b. Abdullah el-Cündî ve Ali Efendi b. ( ) nâm kimesneler meclis-i şer‘a li ecli’ş-şehâde hâzırûn olup, fi’l-hakīka mezbûr Hüseyin Bey zevcesi müteveffât-ı mezbûreden zikri sebk eden târihden hudûdu mezkûr olan menzili dört bin akçeye ve hâl-i hayâtında iştirâ ve kabûl ve kabz edip, semen-i mezbûr dört bin akçeyi müteveffât-ı mezbûrenin mezbûr Hüseyin Bey’de olan karz-ı şer‘îden dört bin akçe deyni ile takās eyledi, bu vech üzre mazmûn-ı hüccet[e] şâhidleriz, şehâdet dahi ederiz deyû edâ-i şehâdet ettiklerinde, gıbbe’t-ta‘dîl ve’t-tezkiyye şâhidân-ı mezbûrânın şehâdetleri hayyiz-i kabûlde vâki‘ olmağın, mezbûr Ali Çelebi mu‘ârazadan men‘ olunup menzil-i sâlifü’z-zikr mezbûr Hüseyin Bey yedinde ibkā olunup, mâ-vaka‘a gıbbe’t-taleb [ketb olundu]. [46b] Tahrîren fî evâsıtı şehri Şevvâli’l-mükerrem sene selâse ve ışrîn ve elf.<br><br><br>Şuhûdü’l-hâl: İskender Bey b. Cârullah el-Müezzin, Musa Efendi b. Mahmud, Mehmed b. İbrahim, Mehmed b. Eyüb, Ali Bey b. ( ), Mehmed Bey b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=19974"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19976"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o217"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>