﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 578<br>Hüküm no: 576<br>Orijinal metin no: [83b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cihangir mahallesi ahalisinin uygunsuz hareketlerinden dolayı mahalleden çıkarılmalarını talep etdikleri Mısırlı Mustafa ile karısı Hafize ve kayınvalidesi Ayşe ile sulh oldukları</b><br><br>Ta‘zîrden ibrâ<br><br>Ma‘rûz<br><br>Mahrûse-i Galata muzâfâtından kasaba-i Tophâne’de Cihangir mahallesi imâmı vekîli es-Seyyid Ahmed Efendi ve ahâlisinden Fesci el-Hâc Mehmed Emin Ağa ve Duhânî Ahmed Ağa ve diğer Duhânî es-Seyyid Mustafa Ağa ve Hammâmî es-Seyyid el-Hâc Mehmed Efendi ve Barutcu İbarhim İbiş Ağa ve Tuzcu el-Hâc Hüseyin Ağa ve Hattât el-Hâc Ahmed Efendi ve Duhânî Mehmed ve Kömürcü el-Hâc Süleyman Çelebi ve Yağcı el-Hâc Abdurrahman Ağa ve Kürkcü el-Hâc İbrahim ve sâirleri meclis-i şer‘-i hatîrde mahalle-i mezbûre ahâlisinden sâhib-i arzuhâl Mısırlı el-Hâc Mustafa Ağa b. Mustafa muvâcehesinde mezbûr el-Hâc Mustafa Ağa ile zevcesi gāibetân ani’l-meclis Hafîze bt. Osman ve kayınvâlidesi Âişe bt. Mustafa nâm hatunlar mahallemiz sâkinlerinden olup bed-zebân ve hadîdetü’l-lisân olduklarına mebnî ahâli-i mahalle-i mezbûre ile bundan akdemce müşâcere ve münâza‘alarına binâen kasaba-i mezbûre mahkemesinde mezbûrûnu mahallemizden hurûclarına iltimâs etmişidik lâkin muslihûn tavassutuyla beynleri tevfîk ve ıslâh olunup fîmâ-ba‘d harekât-ı nâ-marzıyelerinden mübâ‘adet birle kendi hâllerinde ırzlarıyla mukayyed ve kâr u kisbleriyle meşgūller olup birbirlerine hilâf-ı şer‘-i şerîf itâle-i lisân ile ta‘cîz ve tekdîr etmemek üzere tarafeynden herbiri ta‘ahhüd ve hakk-ı ta‘zîre müte‘allika da‘vâdan herbiri âharı ibrâ ve iskāt ve herbiri âharın ibrâsını kabûlle külliyen kat‘-ı münâza‘a eyledikleri İstanbul Mahkemesi’nden tescîl ve huzûr.<br><br>Fî 20 Ş sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31983"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31985"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b578"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>