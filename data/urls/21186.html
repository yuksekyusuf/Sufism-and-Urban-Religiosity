﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 211<br>Hüküm no: 122<br>Orijinal metin no: [28a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ağa b. Ali’nin, Merhum Osman Ağa b. Abdullah’taki alacağının vasî eliyle varislerinden tahsil edildiği</b><br><br>Mahmiye-i Galataˈya tâbiʽ kasaba-i Tophâneˈde Firuzağa mahallesi sâkinlerinden iken bundan akdem vefât eden Ağa b. Aliˈnin sagīr oğlu Süleyman ve sagīre kızları Fatma ve Havva ve Hadiceˈnin kıbel-i şerʽden mansûb vasîleri ve vâlideleri Âişe bt. Muharrem nâm hatunun husûs-ı âtîye hüccet-i şerʽiyye ile vekîli olan Hüseyin Bey b. Abdülcelil meclis-i şerʽde yine kasaba-i mezbûrede el-Hâc Memi mahallesinden olup sâbıkā kayık kapıcısı iken vefât eden Osman Ağa b. Abdullahˈın terekesine vâziʽüˈl-yed olan işbu ashâbüˈr-rakīm zevcesi Hadîce bt. Ahmed ve sülbî kebîr oğlu Mustafa Çelebi ve kebîre kızı Safiye tarafından zikri câ’î ikrârı tasdîka vekîl-i şerʽîsi ve zevci Ali Çelebi iken İsmail mahzarlarında biˈl-vekâle ikrâr ve takrîr-i kelâm edip ve sıgār-ı mezkûrîne babalarından intikāl edip müteveffâ-yı merkūm Osman Ağa zimmetinde deyn-i şerʽîden bâkī kalan yüz otuz esedî guruşu merkūm Osman Ağaˈnın veresesi mezkûr huzûr-ı hâkimüˈş-şerʽde baʽdeˈd-daʽvâ veˈl-isbât edâsına hükm-ı şerʽî lâhık oldukdan sonra müteveffâ-yı mezbûr Osman Ağaˈnın terekesi düyûn-ı müsbete-i kesîresi olmağla dâyinleri beyninde taksîm olundukda sıgār-ı mezkûrînin hisselerine on bin yüz kırk akçe isâbet etmeğin meblağ-ı mezbûr on bin yüz kırk akçeyi vekâletim hasebiyle merkūmûn Hadîce ve Mustafa Çelebi ve vekîl-i mezbûr Ali Çelebi yedlerinde biˈt-tamam ahz u kabz eyledim dedikde [28b] gıbbeˈt-tasdîk mâ vakaʽa biˈt-taleb ketb olundu.<br><br>Fiˈs-sâdis veˈl-ışrîn min-Saferiˈl-hayr li-sene erbaʽa ve semânîn ve elf.<br><br>Şuhûdüˈl-hâl: el-Hâc Hüseyin Efendi el-imâm, Salih Ağa b. İbrahim, Ali Bey b. İsmail, Mehmed Çavuş b. Yusuf el-mübâşir, Mustafa Beşe b. Abdullah, Sahin Beşe b. Abdullah, İsa Bey el-muhzır</p>          <br><a title="Önceki sayfa" style="text-decoration:none" href="./ayrmetin.php?idno=21185"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21187"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1000"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>