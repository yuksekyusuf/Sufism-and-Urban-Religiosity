﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 156<br>Hüküm no: 137<br>Orijinal metin no: [35a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Masarşe v. Arakil Eğin’in Vank köyünde bulunan ev ve bağını Yemandi v. Mosis’e sattığı</b><br><br>Vilâyet-i Anadolu’da Eğin kazâsına tâbi‘ Vank nâm karye ahâlîsinden olup mahmiye-i İstanbul’da Alacahamam kurbünde vâki‘ Ekmekçi fırın müste’ciri Masarşe v. Arakil nâm Ermeni meclis-i şer‘-i şerîf-i enverde bâ‘isü hâze’s-sifr Yemandi v. Mosis nâm Ermeni muvâcehesinde ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup karye-i mezbûrede vâki‘ iki tarafdan Ekmekçi Safer v. Mirohan ve bir tarafdan Mardiros ve Baruh nâm Ermeniler mülkleri ve bir tarafdan tarîk-ı âm ile mahdûd tahtânî iki oda ve bir mahzen ve havluyu muhtevî mülk menzil ile Maskarak nâm mahâlde vâki‘ etrâf-ı erba‘adan Safer v. Ziman bağları ve bağlara giden su mecrâsı ve nehr-i Murad ile mahdûd bir kıt‘a bağımı cümle tevâbi‘ ve levâhıkı ile üç guruşa mesfûr Yemandi’ye bi-safkatin vâhidetin bey‘ ve temlîk ve mahâllinde ve kabz ve tesellüm ve tassarrufa taslît eylediğimde ol dahi ber-vech-i muharrer iştirâ ve temellük ve kabûl eylediğinden sonra semeni olan meblağ-ı mezbûr üç yüz guruşu yedinden tamamen ahz u kabz eyledim. Min-ba‘d zikrolunan menzil ve bağ mesfûr Yemandi’nin mülk-i müşterâsı olup kat‘a benim alâka ve medhalim kalmadı. Keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Zilka‘de li-sene 1143.<br><br>Şuhûdü’l-hâl: el-Hâc İbrahim b. Sefer, Mehmed b. Ebûbekir, Mehmed b. Abdullah, Mehmed b. Abdurrahman, Mirohan v. Kazer, Karebet v. Asnador, Astor v. Sergiz, Bedros v. Aleksan.</p>          <br><a title="Önceki sayfa" style="text-decoration:none" href="./ayrmetin.php?idno=5890"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5892"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o438"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>