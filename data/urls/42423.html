﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 273<br>Hüküm no: 317<br>Orijinal metin no: [61b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe’nin Kasap Mehmed Beşe aleyhindeki alacak davasının reddedilmesi</b><br><br>Ma‘rûz,<br><br>Sâhib-i arzuhâl Hüseyin Beşe b. Mehmed mahfil-i şer‘iyyâtda derûn-ı arzuhâlde mezkûrü’l-ism Üsküdarî Kasab Mehmed Beşe b. Mustafa muvâcehesinde mezbûr Mehmed Beşe işbu târîh-i i‘lâm senesi Şevvâli’nin yirmi ikinci günü beni Bâb mahkemesine ihzâr ve cihet-i şirketden senin zimmetinde bi-tarîkı’d-damân otuz beş buçuk guruş alacak hakkım vardır deyü da‘vâ, ben dahi müdde‘âsını inkâr etmekle müdde‘î-i mezbûr ber-minvâl-i muharrer müdde‘âsını beyân edemeyip beni tahlîfe tâlib oldukda ben dahi yemînden nükûl ve meblağ-ı mezbûr ile şer‘an iltizâm olunduğumdan sonra tahsîli için yedine verilen işbu bir kıt‘a i‘lâm-ı şer‘î mûcebince meblağ-ı mezkûru yedimden tamâmen ahz ü istîfâ etmiş idi. Lâkin merkūm Mehmed Beşe’ye vech-i muharrer üzere cihet-i mezkûreden benim aslâ vereceğim olmayıp el-ân yemîn dahi ederim deyü eylediği da‘vâsı takrîr-i meşrûhu üzere meşrû‘a olmamağla mesmû‘a olmayıp müdde‘î-i merkūm Hüseyin Beşe’nin da‘vâ-yı mezkûresine iltifât olunmadığı huzûr-ı âlîlerine i‘lâm olundu.<br><br>Fî 12 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42422"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42424"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>