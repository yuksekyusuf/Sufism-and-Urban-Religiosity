﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 178<br>Hüküm no: 221<br>Orijinal metin no: [33b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Abdullah’ın Hasan Efendi’nin odasından aldığı eşya hususundaki davaya sulh bedeli karşılığı son verildiği</b><br><br>Vilâyet-i Rumeli’nde kasaba-i Gümülcine ahâlîsinden olup mahmiye-i İstanbul’da Sultan Selim Hân -aleyhi’r-rahmetü ve’l-gufrân- binâ eylediği Dârü’l-hadîs medresesinde sâkin olan umdetü’l-kuzât Hasan Efendi b. Mustafa meclis-i şer‘-i hatîr-i lâzımü’t-tevkīrde işbu bâ‘isü’l-kitâb Ahmed b. Abdullah muvâcehesinde ikrâr-ı tâm ve takrîr-i kelâm edip târîh-i kitâbdan yirmi gün mukaddem sâkin olduğum odamı mezbûr Ahmed açıp içinde olan eşyâdan bir Kelâm-ı şerîf ve bir dülbend ve bir kazak ve yedi zirâ‘ mor iskerlet çuka ve bir münakkaş sandığımı ahz eyledi deyü taleb ve da‘vâ etmiş idim. El-hâletü hâzihî beynimizde Müslimûn ve muslihûn tavassut edip benim ile an-inkâr iki bin akçe üzerine inşâ-i akd-i sulh eylediklerinde ben dahi sulh-i mezbûru kabûl ve bedel-i sulh olan meblağ-ı mezbûr iki bin akçeyi mezbûr Ahmed’in yedinden bi’t-tamam ahz u kabz edip husûs-ı mesfûra müte‘allika âmme-i da‘vâdan mezbûr Ahmed’in zimmetini ibrâ-i âmm-ı kātı‘u’n-nizâ‘ ile ibrâ ve ıskāt eyledim ba‘de’l-yevm benden asâleten veyâ <<vekâleten>> vekîlimden vekâleten mazmûn-ı kitâba muhâlif da‘vâ sudûr ederse lede’l-hükkâmi’l-kirâm ebkāhümu’llâhü te‘âlâ ilâ-yevmi’l-kıyâm istimâ‘ ve ısgā olunmasın dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-şehri Rebî‘i’l-evvel li-sene erba‘a ve sittin ve elf.<br><br>Şuhûdü’l-hâl: Mehmed b. Ramazan el-mübâşir, İbrahim Çelebi b. Davud, Rıdvan Beşe b. Abdullah, Pîrî Beşe b. Hüseyin ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=403"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=405"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>