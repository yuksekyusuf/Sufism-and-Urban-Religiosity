﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 275<br>Hüküm no: 234<br>Orijinal metin no: [62b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sofçu İsayi’nin Aslan v. Sefer aleyhindeki alacak davasında birbirlerinin zimmetlerini ibra etmeleri</b><br><br>Vilâyet-i Anadolu’da Medîne-i Ankara ahâlîsinden Sofçu tâifesinden olup mahmiye-i İstanbul’da Pîrî Paşa Hanı’nda ticâret vechi üzere sâkin İsayi v. Sefer nâm zimmî mahmiye-i mezbûrede meclis-i şer‘de li-ebeveyn karındaşı işbu bâ‘isü’r-rakīm Aslan v. Sefer nâm zimmî muvâcehesinde bi-tav‘ihî ikrâr ve takrîr-i kelâm edip târîh-i kitâbdan bir buçuk sene mukaddem mesfûr Aslan müstakillen mülküm olan bir re’s kır aygır atımı benim izin ve rızâm yoğiken fuzûlen âhara doksan guruşa bey‘ ve kabz-ı semen ve semeni kendi masârıfıyla istihlâk eyledin deyü bey‘i mücîz olmayıp ve meblağ-ı mezbûru merkūm Aslan’dan taleb ve da‘vâya mütasaddî olduğumda ol dahi cevâbında meblağ-ı mezbûr mutâlebesinden mâ‘adâ mahrûse-i Edirne’de sekiz ay mukaddem şuhûd mahzarında yedimden otuz üç guruş ahz u kabz edip âmme-i da‘vâdan benim zimmetimi ibrâ ve iskāt eyledin deyü müdâfa‘a etmekle beynimizde münâza‘ât-ı kesîre vâkı‘a olmuş idi. El-hâletü hâzihi zikr olunan atın semenine ve târîh-i kitâba gelince beynimizde ahz u i‘tâ ve mu‘âmelât-ı şettâya müte‘allıka âmme-i da‘vâdan ben merkūm Aslan’ın zimmetini ibrâ ve iskāt, ol dahi vech-i muharrer üzere cemî‘ husûmete müte‘allıka da‘vâdan benim zimmetimi ibrâ ve iskāt eyledi dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-şehri Rebî‘i’l-evvel sene sitte aşere ve mi’e ve elf.<br><br>Şuhûdü’l-hâl: Ebubekir Ağa Hancı, el-Hâc Osman b. ( ), İbrahim Çavuş mübâşir, el-Hâc Yusuf b. Osman,<br><br>Manos v. Aslan, Serkiz v. Akdon, Avanos v. Hezarşe, Ariton v. Dehaz, Panos v. Zaki</p>          <br><a title="Önceki sayfa" style="text-decoration:none" href="./ayrmetin.php?idno=41763"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41765"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>