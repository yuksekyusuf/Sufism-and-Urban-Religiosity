﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 179<br>Hüküm no: 165<br>Orijinal metin no: [31b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffâ Yusuf’un kendi adına hacca gidilmesi için vasiyet ettiği</b><br><br>Mahmiye-i Kostantıniyye mahallâtından Ayasofya mahallesinde sâkin udûlden Ahmed b. Mustafa ve mahmiye-i mezbûrede vâki‘ kırk altıncı ağa bölüğü yayalarından Ahmed Beşe b. Abdullah er-râcil nâm kimseler meclis-i şer‘-i şerîfe hâzırân olup, bundan akdem mahmiye-i merkūme mahallâtından Hacı Ferhad mahallesinde fevt olan Yusuf nâm kimsenin İbrahim ve Râbi‘a nâm sagīreynine vasiyy-i şer‘î olan Üveys b. Sefer nâm hasm-ı şer‘î-i câhid mahzarında, bâisü’l-kitâb el-Hâc Mehmed b. Ali’den sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müteveffâ-yı mezbûr Yusuf hâl-i hayatında kendinde hacca gitmekden acz emâreleri görüp aczine kāni olduğunda mâlından ifrâz ve sâir menâlinden temyîz ettiği üç yüz riyâlî guruşu istediği sene kendi yerine hacca gitmesi için mezbûr el-Hâc Mehmed’e teslîm etti. O dahi meblağ-ı mezbûru ahz ve tesellüm edip hizmet-i mezbûrenin edâsını ta‘ahhüd eyledi. Ba‘de ri‘âyet-i şerâiti’l-kabûl şehâdetleri hayyiz-i kabûlde vâki‘ olmağın mâ-vaka‘a bi’t-taleb ketb olundu.<br><br>Cerâ zâlike ve hurrire fî-evâili şehri Ramazâni’l-mu‘azzam li-sene selâse ve selâsîn ve elf.<br><br>Şühûdü’-hâl: el-Hâc Abdülbasîr b. Nurullah, Ömer Çelebi b. el-Bağdâdî, Ali Bey b. Nurullah, Abdünnasr b. Mustafa, Abdurrahman Çavuş b. ( ), Mehmed Çelebi b. ( ) ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=39456"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39458"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o406"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>