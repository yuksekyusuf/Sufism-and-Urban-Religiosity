﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 151<br>Hüküm no: 126<br>Orijinal metin no: [37a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tarakçılar Çarşısı’nda bulunan kalpakçı dükkanının vakıf mütevellisi tarafından Serpohi bt. Avanes’e kiralandığı</b><br><br>İmâma meşrûta olan tarakçı dükkânını imâm-ı mahalle mahlûlünden âhara îcârı<br><br>Ma‘rûz<br><br>İstanbul’da Tarakçılar sûkunda kâin merhûme Dâye Hatun Câmi‘-i Şerîfi imâmı sâhib-i arzuhâl es-Seyyid Süleyman Efendi b. es-Seyyid Hüseyin bi’l-ma‘iyye memûr Haremeyn-i Şerîfeyn müfettişi umdetü’l-mevâliyyü’l-izâm Emin Beyefendizâde fazîletlü Abdülkādir Beyefendi tarafından mürsel kâtib es-Seyyid Hüseyin Efendi dâ‘îleri hâzır olduğu hâlde akd olunan meclis-i şer‘-i münîrde şahsı mu‘arrefe Serpohi bt. Avanes nasrâniye muvâcehesinde nasrâniye-i mersûmenin zevci derûn-ı arzuhâlde mezkûrü’l-ism kalpakçı Atanos v. İsayi zimmî hâzır olduğu hâlde << akd olunan meclis-i şer‘-i münîrde şahsı mu‘arrefe Serpohi bt. Avanes nasrâniye muvâcehesinde >> ber-mantûk-ı kayd ve bâbüssa‘âdetü’s-seniyye ağası hazretleri nezâretlerinde âsûde evkāfdan galle ve tevliyeti câmi‘-i mezbûr imâmlarına meşrûta olup ol-vechile bi’l-meşrûta mütevellîsi olduğum ashâb-ı hayrâtdan merhûme Kamerî Hatun Vakfı müsakkafâtından zikr olunan Dâye Hatun mahallesinde hân-ı kebîr ittisâlinde kâin bir tarafı Rahîkî Ahmed Efendi vakfından tarakçı dükkânı ve bir tarafı vakf-ı mezkûrdan menzil ve tarafeyni tarîk-i âm ile mahdûd [ve] beher şehr onar akçe icâre-i müeccelelü bir bâb kalpakçı dükkânına mutasarrıfe olan Zâhide Hatun bt. Abdullah fevt olup dükkân-ı mezkûr sulbî kebîr oğlu Abdullah Efendi b. el-Hâc İsmail Râsih Efendi’ye âdiyen ba‘de’l-intikāl mezbûr Abdullah Efendi dahi bilâ-veled fevt olup dükkân-ı mezkûr mahlûl ve cânib-i vakf-ı şerîfe âid ve râci‘ olmağla hâlâ ben dükkân-ı mahdûd-ı mezkûru el-yevm mu‘accele-i mümâsili idüğü bi’l-ihbâr zâhir olan bin guruş mu‘accele ve müeccele-i kadîmesiyle bi’t-tevliye mersûme Serpohi nasrâniyeye îcâr ve teslîm ol-dahi ber-vech-i muharrer istîcâr ve kabûl ve mu‘accelesi olan meblağ-ı merkūm bin guruşu bana def‘ ve teslîm ve umûruma sarfla istihlâki emr eylediğinde ben dahi ahz ve kabz ve emri üzere umûruma sarfla istihlâk etmemle mu‘accele-i müstehleke-i merkūmenin adem-i istîfâsına ve bi’l-cümle husûs-ı mezkûra müte‘allıka da‘vâdan mersûme Serpohi nasrâniye benim zimmetimi kabûlümü hâvî ibrâ ve ıskāt etmekle fî-mâ-ba‘d dükkân-ı mahdûd-ı mezkûr mesfûre Serpohi nasrâniyenin dâhil-i havza-i tasarrufu ve hakk-ı müste’cir-i olmuşdur deyu imâm ve mütevellî-i merkūm es-Seyyid Süleyman Efendi’nin bi’l-cümle takrîr-i meşrûhunu mesfûre Serpohi nasrâniye tasdîk ve bu vechile kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî Selh-i Zilhicce sene 1241</p>          <br><a title="Önceki sayfa" style="text-decoration:none" href="./ayrmetin.php?idno=33409"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33411"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o173"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>