﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 249<br>Hüküm no: 282<br>Orijinal metin no: [53b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe’nin Haremeyn-i şerifeyn Evkafı mütevellisi aleyhindeki menzil ve han davasının reddedilmesi</b><br><br>Bâ-hatem-i hazret-i efendi<br><br>Ma‘rûz,<br><br>İstanbul’da Kızıltaş mahallesinde sâkine iken bundan akdem vefât eden Hadice Hatun bt. Abdullah’ın zevc-i metrûku Mustafa Beşe b. Ömer meclis-i şer‘-i münîrde Haremeyn-i şerifeyn Evkāfı mütevellîsi olup zikri âtî han ve menzile bi’t-tevliye vaz‘-ı yedi mütehakkık olan Mehmed Nureddin Efendi tarafından zikri âtî husûsda vekîl-i şer‘îsi Numan Ağa b. Abdurrahman mahzarında mahalle-i mezkûrede vâki‘ bir tarafdan Kavukçu Abdullah ve bir tarafdan el-Hâc Ali menzilleri ve bir tarafdan Haremeyn-i muhteremeyn Vakfı’ndan Bileyici? İbrahim Ağa menzili ve bir tarafdan tarîk-i âm ile mahdûd büyût-ı adîdeyi ve bir hanı müştemil menzilin ebniye-i kadîmesi bin yüz altmış dokuz senesinde vâki‘ olan harîkde zevcem müteveffât-ı mezbûre Hadice’nin yedinde mülkü olduğu hâlde bi’l-külliye muhterik olup arsa-i sırfe kaldıkda zevcem mezbûre Hadice hayatında arsa-i mezkûre üzerinde hâlâ mevcûde menzil ve han ebniyesini kendi malıyla mülkü olmak üzere binâ edip benden gayrı vârisi olmamağla terekesinin nısfını bana vasiyet edip fevt oldukda ebniye-i mezkûre irsen ve vasiyyeten bana intikāl etmiş iken mütevellî-i müvekkil-i mezbûr Mehmed Nureddin Efendi hudûd-ı mezkûre ile mahdûd menzil ve hana Haremeyn Vakfı’ndan olmak üzere bi’t-tevliye vaz‘-ı yed ve işbu Ahmed’e icâreteyn ile îcâr etmeğin menzil ve hâneyi taleb eder deyü da‘vâ ve mütevellî vekîli Numan Ağa bi’l-vekâle cevâbında müvekkilinin vaz‘-ı yedini ikrâr lâkin müteveffât-ı merkūme Hadice Hatun bt. Abdullah hayatında sene-i merkūme Zilka‘desi’nde zikr olunan menzil ve hanı malından teberru‘an li’l-vakf binâya mübâşeret ve ba‘de’t-tekmîl Haremeyn Vakfı’na teberru‘an binâ eylediğini bi’d-defa‘ât ikrâr ve işhâd edip bilâ-veled fevt oldukda taraf-ı vakfa âid olmağla cânib-i vakıfdan mezbûr Ahmed’e îcâr olunmuşdur. Hattâ müteveffât-ı merkūme Hadice’nin ber-minvâl-i muharrer hayatında zikr olunan menzil ve han ebniyesini Haremeyn Vakfı’na teberru‘an binâ eylediğine ikrâr ve işhâdını müvekkilim mütevellî-yi mezbûrun mukaddemâ vekîli Kâtib-i vakıf Abdurrahman Efendi bin yüz yetmiş bir senesi Şevvâl’inin yirmi beşinci günü ol vakitde ve hâlâ Haremeyn Müfettişi müderrisîn-i kirâmdan es-Seyyid Mehmed Efendi huzûrunda ol vakit de menzil ve hana vâzı‘u’l-yed olan işbu müdde‘î-i mezbûr Mustafa Beşe muvâcehesinde müfettiş-i mûmâ-ileyhin hatemini hâvî işbu yedime verdiği bir kıt‘a hükm i‘lâmında isimleri mastûr sekiz nefer şuhûd-ı udûl şehâdetleriyle isbât etmekle müfettiş-i mûmâ-ileyh zikr olunan menzil ve hanı taraf-ı vakfa hükm edip mezbûr Mustafa Beşe’nin kasr-ı yedine tenbîh etmekle taraf-ı vakıfdan zabt ve âhara îcâr olunmuşdur deyü takrîr-i meşrûhunu nâtık bir kıt‘a i‘lâm ibrâzıyla def‘le mukābele eyledikde mezbûr Mustafa Beşe dahi mazmûn-ı i‘lâm-ı mezkûru ikrâr ü i‘tirâf etmeğin mûcebiyle müdde‘î-i mezbûr Mustafa Beşe husûs-ı mezkûr için bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 3 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42387"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42389"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>