﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 730<br>Hüküm no: 586<br>Orijinal metin no: [135b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hac yolunda vefat eden İbrahim Çavuş’un mallarını getiren Halil Çavuş ile varisler arasındaki davaya sulh bedeli karşılığı son verildiği</b><br><br>Mahmiye-i İstanbul’da Ali Paşa-i atîk ahâlîsinden olup işbu sene-i mübârekede hacc-ı şerîfden gelir iken esnâ-i tarîkde Yakob korusu nâm merhalede vefât eden sâdât-ı kirâm çavuşlarından es-Seyyid İbrahim Çavuş b. es-Seyyid Mehmed’in verâseti zevce-i metrûkesi Mihriban Safiye bt. Abdullah ile li-eb kız karındaşı Şerife Fermane Hatun ve li-eb karındaşı olup vilâyet-i Rumeli’nde Osman Pazarı kazâsına tâbi‘ Torbacılar nâm karyede sâkin es-Seyyid Himmet’e münhasıra oldukdan sonra husûs-ı âti’l-beyânın mahallinde tahrîri iltimâs olunmağın savb-ı şer‘den irsâl olunan Mevlânâ es-Seyyid Abdülmuti Efendi müteveffâ-yı mezbûrun hayâtında mahalle-i mezbûrede sâkin olduğu menzile varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i nebevî eyledikde zâtı ta‘rîf-i şer‘î ile mu‘arrefe olan mezbûre Mihriban Hatun asâleten ve mezbûre Şerife Fermane Hatun’un oğlu ve tarafından husûs-ı âti’l-beyâna vekîl-i müsecceli olup ve gāib-i mezbûr es-Seyyid Himmet’in hüccet-i şer‘iyye ile vasiyy-i mansûbu olan es-Seyyid Halil Çavuş b. es-Seyyid Ramazan vekâleten ve vesâyeten meclis-i ma‘kūd-ı mezbûrda müteveffâ-yı mezbûrun tarîk-i hacda hizmetinde olmağla terekesine bi’l-emâne vaz‘-ı yed eden es-Seyyid el-Hâc Halil Çelebi b. es-Seyyid Mehmed mahzarında her biri ikrâr-ı tâm ve takrîr-i kelâm edip mezbûr el-Hâc Halil yedinde olan tarîk-i hac defteri ve Şam defteri mûceblerince müteveffâ-yı mezbûrun mecmû‘ malından ba‘de ihrâci’l-mesârif Sahhe’l-bâkī makbûzu olan iki yüz kırk beş guruş ve hâric ez-defter yedinde kalan iki lâciverd şalî ve bir top yemenî ve bir künk? ...? ...? meclisde def‘ ü teslîm biz dahi yedinden tamâmen ahz u kabz eyledik lâkin defterlerden hâric yüz yaldız altını ve bir re’s bargir ve bir sîm sâ‘ati sen ketm ü ihfâ eyledin deyü mezbûr el-Hâc Halil’den taleb ve da‘vâ ettiğimizde ol dahi cevâbında müteveffâ-yı mezbûr hayâtında tarîk-i hacda kendüye teslîm, mukābelesinde zikr olunan yüz yaldız altını ve bargir ve sâ‘ati bana hîbe-i sahîha ile hîbe ve teslîm ben dahi meclis-i hîbede ittihâb ve kabz etmekle mülk-i mevhûbum olmuşdur deyü def‘le mukābele edip def‘-i mezkûrunu isbât içün şuhûd ikāmet etmekle sulh gāib-i mezbûr hakkında dahi enfa‘ olduğuna binâen beynimizde ba‘de’ş-şer‘ muslihûn tavassut edip mezbûr el-Hâc Halil bizimle yetmiş beş guruş üzerine sulh oldukda biz dahi sulh-ı mezbûru ba‘de’l-kabûl bedel-i sulh-ı mezbûr yetmiş beş guruşu dahi mezbûr el-Hâc Halil yedinden tamâmen ahz u kabz eyledik, husûs-ı mezbûra müte‘allıka âmme-i da‘vâdan asâleten ve vekâleten mezbûr el-Hâc Halil’in zimmetini ibrâ-i âm ile ibrâ ve ıskāt eyledik dediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an ba‘s olunan Hasan b. Abdullah ile meclis-i şer‘a gelip vukū‘u üzere inhâ ve takrîr etmeğin mâ-vaka‘a kayd şüd.<br><br>Fî 15 sene 1111.<br><br>Şuhûdü’l-hâl: Seydi Mehmed Efendi, Hüseyin Efendi el-imâm, es-Seyyid Ali Ağa ser-çavuşân-ı eşrâf, es-Seyyid Mustafa mukayyid-i çavuş, Seyyid Mehmed Çavuş b. Abdullah, Seyyid Mehmed b. Seyyid Ebubekir Çavuş, Müezzin Mehmed Çelebi b. Ahmed, Halil Beşe b. Hasan, İbrahim Beşe b. Hasan</p>          <br><a title="Önceki sayfa" style="text-decoration:none" href="./ayrmetin.php?idno=37529"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37531"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0730"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1109"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>