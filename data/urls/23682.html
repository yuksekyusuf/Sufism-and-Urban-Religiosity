﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 332<br>Hüküm no: 454<br>Orijinal metin no: [251-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Halil b. Şükrullah’ın boşadığı zevcesi Âişe bt. Ramazan’da kalan keten bezinin nısfını almasına hükmedildiği</b><br><br>Havâss-ı aliyye kazâsına tâbi‘ Hasköy mahallâtından el-Hâc Şaban mahallesinde sâkin Halil b. Şükrullah nâm kimesne meclis-i şer‘-i hatîr-i lâzımü’t-tevkīr[d]e sâbıkan zevcesi olan Âişe bt. Ramazan nâm hâtunu ihzâr ve mahzarında üzerine takrîr-i da‘vâ edip mezbûre Âişe’yi tatlîk eylediğimde zimmetinde elli zirâ‘ keten bezi kalıp mârrü’z-zikr bezin ketenini ben kendi mâlım ile aldım, vermede te‘allül eder suâl olunup alıverilmesin taleb ederim dedikde, gıbbe’s-suâl ve akībe’l-inkâr müdde‘î-i merkūmdan takrîri da‘vâsını mübeyyin beyyine taleb olundukda udûl-i müslimînden olup mahalle-i mezbûre sükkânından Ahmed Efendi b. Abdi el-İmâm ve Osman b. (Abdullah?) nâm kimesneler meclis-i şer‘a li ecli’ş-şehâde hâzırân olup gıbbe’l-istişhâd fi’l-hakīka müdde‘î-i merkūm zevce-i mutallakası olan mezbûre Âişe’yi bizim huzûrumuzda tatlîk eyledikde zimmetimde elli zirâ‘ bez vardır, ketenini merkūm Halil almışdır deyû ikrâr eylemişdir, biz bu husûsa şâhidleriz şehâdet dahi ederiz deyû edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri hayyiz-i kabûlde vâkı‘a olmağın sâlifü’z-zikr elli zirâ‘ bezin nısfı merkūm Halil’e hüküm birle mâ hüve’l-vâki‘ bi’t-taleb ketb olundu. Tahrîren fî evâhiri Saferi’l-hayr li sene ihdâ ve hamsîn ve elf.<br><br><br>Şuhûdü’l-hâl: Ali Beşe b. Kenan, Şaban b. Mehmed, Ali b. Abdullah, Receb b. Zülfikar ve gayruhüm mine’l-hâzırîn </p>          <br><a title="Önceki sayfa" style="text-decoration:none" href="./ayrmetin.php?idno=23681"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23683"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o444"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>