﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 425<br>Hüküm no: 478<br>Orijinal metin no: [65b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Abdullah’dan oğlu Mustafa’ya intikal eden nısf menzilin satılıp Mustafa’nın ihtiyaçlarına sarf edilmek üzere vasisi olan annesi Fâtıma Hatun bt. Hüseyin’e izin verildiği</b><br><br>Mahmiye-i İstanbul’da Kefeli Mahallesiʼnde sâkin iken bundan akdem vefât eden İbrahim b. Abdullah’ın sulbî sagīr oğlu Mustafa’nın vâlidesi ve kıbel-i şer‘den mansûbe vasîsi olan Fâtıma bt. Hüseyin nâm hatun meclis-i şer‘-i şerîf-i enverde takrîr-i kelâm ve tâʻbir ani’l-merâm edip merhûm Muslu Çavuş Vakfı’ndan ve bi’l-icâreteyn müteveffâ-i mezbûrun ile’l-vefât taht-ı tasarrufunda olup ba‘de vefâtihi sagīr-i mezbûra intikāl eden mahalle-i mezbûrede vâki‘ bir tarafdan Ali nâm kimesne mülkü ve bir tarafdan İbrahim nâm kimesne mülkü ve bir tarafdan Abdi nâm kimesne mülkü ve bir tarafdan tarîk-i âm ile mahdûd nısf menzil sagīr-i mezbûrun adem-i iktidârına binâen ta‘mîr ve meremmet olunmamağla harâb olup ve icâre-i müeccelesi taraf-ı vakfa îfâ olunmadığından mâ‘adâ sagīr-i mezbûrun ism-i mâl ıtlâk olunur kat‘â nesnesi olmayıp nafaka ve kisveye eşedd-i ihtiyâcı olmağla mârru’z--zikr nısf menzili bedel-i misli ile âhara ferağ ve bedel-i ferağı istiğlâl ve istirbâh olunup sagīr-i mezbûra infâk ve iksâ [66a] ve müctemi‘ olan icâre taraf-ı vakfa edâ olunmak her vechile sagīr-i mezbûra ve taraf-ı vakfa dahi evlâ ve enfa‘ olmağla hakīkat-i hâl bî-garaz Müslimînden istihbâr olunup vech-i muharrer üzere kıbel-i şer‘den bana izin verilmek matlûbumdur dedikde fi’l-vâki‘ husûs-ı mezbûr bi’l-cümle mezbûre Fâtıma Hatun’un takrîr-i meşrûhu üzere idiğini zeyl-i kitâbda muharrerü’l-esâmî Müslimîn ihbâr etmeleriyle vasiyy-i mezbûre Fâtıma Hatun’a ber-vech-i muharrer kıbel-i şer‘den izin-birle mâ-vaka‘a bi’t-taleb ketb olundu.<br><br>Fî 6 min-Recebi’l-ferd sene 1121<br><br>Şuhûdü’l-hâl: Ali Çelebi b. İbrahim, diğer Ali Çelebi b. Abdullah, Mustafa Çelebi b. Şa‘ban, Hasan Çelebi b. Mustafa, Ali Çelebi b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4756"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4758"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b425"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>