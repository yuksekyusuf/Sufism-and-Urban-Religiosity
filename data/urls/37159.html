﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 326<br>Hüküm no: 215<br>Orijinal metin no: [58b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Yahya Çavuş’un evinin zevcesi Râbia Hatun’a satıldığı</b><br><br>Mahmiye-i İstanbul’da Ördek Kasab mahallesi ahâlîsinden olup bundan akdem düyûnu terekesinden ezyed olduğu hâlde <<vefât>> Burgos nâm kasabada vefât eden Yahya Çavuş b. Yusuf’un tesviye-i umûruna kıbel-i şer‘den vasî ve kayyım nasb olunan Abdullah Çelebi b. Ali meclis-i şer‘-i hatîr-ı lâzımü’t-tevkīrde müteveffâ-yı mezbûrun zevce-i metrûkesi olup zâtı ta‘rîf-i şer‘î ile mu‘arrefe olan hâfızatü’l-kitâb Râbia Hatun bt. Ramazan mahzarında ikrâr ve takrîr-i kelâm edip müteveffâ-yı mezbûrun tereke-i menkūlesi düyû[n-ı] müsbetesine vefâ etmeyip emlâkinin bey‘i lâzım gelmeğin müteveffâ-yı mezbûrun hîn-i fevtine değin yedinde mülk ve hakkı idiği müsbet olup mahalle-i mezbûrede vâki‘ bir tarafdan mahalle-i mezbûre câmi‘i vakfı olan menzil ve bir tarafdan imâma meşrûta olan menzil ve ba‘zan Mustafa Efendi Vakfı olan menzil ve bir tarafdan Taşçı Ali Çelebi odaları ve bir tarafdan tarîk-i âmma müntehî hâriciyesi fevkānî iki bâb oda ve bir sofa ve tahtânî bir oda ve bir ahır ve dâhiliyesi bir oda ve üç sofa ve bi’r-i mâ ve kenîf ve bahçeyi müştemil menzil münâdîlerden Mustafa b. Muslu yediyle sûk-ı sultânîde ve mecma‘ [-ı nâs] olan mevâzi‘de bir ay mikdârı nidâ ve müzâyede olunup rağabât-ı nâs bi’l-külliye münkatı‘a oldukdan sonra mezbûre Râbia üzerinde üç yüz on guruşda karâr edip ziyâde ile tâlib-i âhar zuhûr etmeyip ve menzil-i mezbûrun meblağ-ı merkūm hîn-i akdde semen-i misli olduğu zeyl-i vesîkada muharrerü’l-esâmî Müslimîn ihbârlarıyla lede’ş-şer‘i’ş-şerîf zâhir olmağla ben dahi menzil-i mahdûd-ı mezbûru bi-cümleti’t-tevâbi‘ ve’l-levâhık tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mezbûre Râbia Hatun’a üç yüz on guruşa safka-i vâhide ile bey‘ u temlîk ve teslîm ol dahi vech-i muharrer üzere iştirâ ve temellük ve tesellüm ve kabûl eyledikden sonra semeni olan meblağ-ı mezbûru mezbûre Râbia Hatun yedinden tamâmen alıp kabz eyledim ba‘de’l-yevm menzil-i mahdûd-ı mezbûr mezbûre Râbia’nın mülk-i müşterâsıdır keyfe mâ teşâ ve tehtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a kayd-şüd.<br><br>Fî gurre-i Rebî‘ülevvel sene 1110<br><br>Şuhûdü’l-hâl: İshak Efendi b. Ali, Ali Çelebi b. Mehmed Camcı, el-Hâc Ahmed b. Mehmed, Mustafa Çelebi b. Ahmed, Hüseyin Çelebi b. Mehmed, Hüseyin Çelebi b. Cafer.</p>          <br><a title="Önceki sayfa" style="text-decoration:none" href="./ayrmetin.php?idno=37158"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37160"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1186"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>