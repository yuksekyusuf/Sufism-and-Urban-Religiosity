﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 103<br>Hüküm no: 49<br>Orijinal metin no: [10a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçük Mustafapaşa Mahallesi’nden Tanaş v. Yuvan ile Yorgaki v. Dimitraki’nin mahzenden dolayı olan davalarında sulh oldukları</b><br><br>Mahmiye-i İstanbul’da Lonca kurbünde Küçük Mustafapaşa Mahallesi ahâlîsinden Tanaş v. Yuvan nâm zimmî meclis-i şer‘-i hatîr-i lâzımü’t-tevkīrde yine mahalle-i mezbûre mütemekkinlerinden bâ‘isü hâze’s-sifr Yorgaki v. Dimitraki v. Sava nâm zimmînin zevcesi ve tarafından husûs-ı âti’z-zikre vekîl-i şer‘îsi Tarandafilo bt. Nozak? nâm Nasrâniye muvâcehesinde ikrâr ve takrîr-i kelâm edip müvekkil-i mesfûr Tanaş zimmînin mahalle-i mezbûrede vâki‘ ma‘lûmü’l-müştemilât mülk menzili benim mülk menzilime muttasıl olmağla menzil-i mezbûru tahtında vâki‘ bir bâb kârgîr mahzen kadîmden berü benim menzilime tab‘iyyet ile zabt ve tasarruf olunageldiğinden gayrı işbu yedimde olan mülknâme hüccetlerimde dahi mastûr ve mukayyed olup mahzen-i mezbûr mülk-i müşterâm olmağla ber-vech-i muharrer mehzen-i mezbûru zabt ve tasarruf murâd eylediğimde müvekkil-i mesfûr mahzen-i merkūm mücerred benim mülküm olan menzilim tahtında olmağla benim olmak iktizâ eder deyü mahzen-i mezbûru tasarrufuma mümâna‘at eylediğinden mâ‘adâ menzilin bir aded penceresinden benim menzilimin makarr-ı nisvân olan mevâzi‘i görünür deyü benden da‘vâya tasaddî etmekle beynimizde münâza‘ât-ı kesîre cereyân etmişidi el-hâletü hâzihî vesâtet-i muslihîn ile mârru’z-zikr mahzen-i mezbûru tarafeynden îcâb ve kabûlü hâvî bey‘-i bâtt-ı sahîh-i şer‘î ile otuz guruşa müvekkil-i mesfûra bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezbûr otuz guruş mütâlebesinden müvekkil-i mesfûr ile zevcesi mezbûreyi ibrâ-i âmm-ı râfi‘u’l-hısâm ile ba‘de’l-ibrâ zikri mürûr eden bir aded pencereme dahi tahta perde havâle tutup zararını def‘a ta‘ahhüd etmemle min-ba‘d birbirimiz ile vechen mine’l-vücûh kat‘â da‘vâ ve nizâ‘ ve husûmetimiz kalmamışdır dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî-gurreti şehri Rebî‘ülevvel sene [1]143.<br><br>Şuhûdü’l-hâl: İbrahim b. Mustafa, Mehmed Çelebi b. Abdullah, diğer Mehmed b. Ahmed, Abdullah b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=4972"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4974"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o754"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>