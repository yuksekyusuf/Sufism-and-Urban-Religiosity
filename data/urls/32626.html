﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 224<br>Hüküm no: 200<br>Orijinal metin no: [39a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Takfor v. Norsoz’un tuhafiyeci gediğini Arus bt. Karabet’e sattığı</b><br><br>Tuhafcı gediği<br><br>Ma‘rûz[-ı dâ‘î-i devlet-i aliyyeleridir ki]<br><br>Âsitâne-i aliyyede vâki‘ tuhafcı ve fincancı esnâfından Takfor v. Norsoz nâm zimmî meclis-i şer‘-i münîrde esnâf-ı merkūme yiğitbaşısı Menteş v. Avram Yahûdi hâzır olduğu hâlde İstanbul’da Fenerkapısı dâhilinde Kiremit Mahallesi’nde mütemekkine bâ‘isetü’l-i‘lâm Arus bt. Karabet nâm Nasrâniye-i zimmîyenin li-ebeveyn karındaşı ve tarafından husûs-ı âtîde vekîli tuhafcı () nâm zimmî muvâcehesinde takrîr-i kelâm edüp İstanbul’da Kazgancılar başında Alâiyeli Hüseyin Ağa konağı tahtında Mercan mahzenine muttasıl tuhafcı ve fincancı mahzeni derûnunda mevcûde başmuhâsebede mukayyed gedik tâ‘bir olunur akd-i âti’z-zikrin sudûruna değin bir kıt‘a sûret mantûkunca müstakillen yedimde mülküm olan bir destgâh ve bir kafes ve sâir âlât-ı lâzıme-i ma‘lûmemi tarafeynden bi’l-îcâb ve’l-kabûl şürût-ı müfsideden ârî bâtten ve sahîhan bi-safkatin vâhidetin müvekkile-i mersûme Arus Nasrâniyeye üç bin guruş semen-i medfû‘ ve makbûza bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt etmemizle ba‘de’l-yevm âlât-ı lâzıme-i merkūmede benim aslâ ve kat‘â alâka ve medhalim kalmayup müvekkile-i mersûme Arus Nasrâniyenin mülk-i müşterâsı olmuşdur deyü ba‘de’l-ikrâr ve’t-tasdîk âlât-ı lâzıme-i mezkûrenin kaleminde mesfûr Takfo zimmî üzerinde olan kaydı ref‘ ve terkīn-birle müvekkile-i mersûme Arus Nasrâniye ismine kayd ve yedine müceddeden bir kıt‘a sûret i‘tâsı bâbında istid‘â-yı inâyet etmekle istid‘âsı üzere gedik-i mezkûrun mesfûr zimmî üzerine olan kaydı ref‘ ve müşteriye-i müvekkile-i mersûme Arus Nasrâniye ismine kayd ile sûret i‘tâ buyrulmak iktizâ eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 20 R sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32625"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32627"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o551"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>