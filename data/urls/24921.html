﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 119<br>Hüküm no: 34<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Hasan’ın Siyavuş bt. Abdullah’ın elinde bulunan eşyalarının kendisine ait olduğunu şahitlerle ispat ettiği</b><br><br>Mahmiye-i İstanbul’da Sarıgörez’de Çıkrıkçı Kemâl mahallesinde sâkine Hadîce bt. Hasan meclis-i şer‘de mahmiye-i mezbûrede Kadıçeşmesi kurbünde Altıpoğaça mahallesinde sâkine Siyavuş bt. Abdullah nâm hatun mahzarında üzerine da‘vâ edip târih-i kitâbdan yirmi dört gün mukaddem Halıcılar Köşkü kürbünde Sıçanlı Hamamı’nda silk-i mülkümde olan işbu meclis-i şer‘de hazır bir al sandala kaplı sırt semmûr kürk ve iki takye ve bir kürevî beyâz sarık ve bir münakkaş boğçam hamam-ı mezbûrun câmekânından zâyi‘ olmuş idi hâlâ eşyâ-i mezkûreyi mezbûre Siyavuş’un yedinde buldum suâl olunup alıverilmek taleb ederin dedikde gıbbe’s-suâl mezbûre Siyavuş cevâbında işbu eşyâyı târih-i mezkûrda hamam-ı mezbûrun camekânından ben ahz eyledim idi deyü ikrâr lâkin eşyâ-i merkūme mezbûrun mülkü olduğu ma‘lûmum değildir deyicek müdde‘î-i mezbûrdan müdde‘âsını mübeyyine beyyine taleb olundukda udûl-i ricâlden olup Macuncu Sûku kurbünde sâkin Çorbacı Ali ile hamam-ı mezbûrun hamamcısı Kâtibe Hatun bt. Abdullah ve Muazzez bt. Abdullah nâm dellâkeler li-ecli’ş-şehâde meclis-i şer‘a hâzırûn olup istişhâd olunduklarında fi’l-vâki‘ eşyâ-i merkūme müdde‘iye-i mezbûre Hadîce Hatun’un mülküdür biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle olmağın mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’l-âşir min-Recebi’l-ferd li-sene isneteyn ve seb‘în ve elf.<br><br>Şuhûdu’l-hâl: Mehmed Çelebi b. Mustafa, Ebûbekir Çelebi b. Hacı Mustafa, Receb b. Hasan, Mehmed b. Mustafa, Mehmed Efendi b. ( ), Şükrullah b. Mustafa, Hasan b. Ebîbekir, Abdi Çelebi b. Hüseyin, Mehmed b. Ramazan, Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=24920"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24922"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1063"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>