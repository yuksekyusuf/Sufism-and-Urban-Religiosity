﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 586<br>Hüküm no: 611<br>Orijinal metin no: [92b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lişîzâde Ali Efendi’nin Varna’da haksız yere zaptettiği Seyyid Mehmed Efendi Vakfı’na ait değirmeni adı geçen vakfa teslim etmesine karar verildiği</b><br><br>Vilâyet-i Rumeli’nde medîne-i Varna’da es-Seyyid Mehmed Efendi Vakfı’na bi’l-fi‘il mütevellî olan Hasan Efendi b. Şa‘ban mahmiye-i Edirne’de Dîvân-ı Hümâyûn’da ma‘kūd mahfil-i kazâda zikri âtî değirmene vâzı‘u’l-yed olan Lişîzâde Ali Efendi mahzarında üzerine takrîr-i da‘vâ edip mezbûr Ali Efendi medîne-i mezbûrede kādı iken vakf-ı mezbûrdan olup medîne-i mezbûre musallâsı kurbünde Nehr-i Devnya? ile dâir vakf-ı mezbûra intimâ ile tahdîd ve tavsîfden müstağnî bir değirmenci odası ve mukābilesinde bostan yeri ve bahçeyi müştemil iki göz âsiyâb icâre-i mu‘accele-i ma‘lûme ve senede altı bin akçe icâre-i müeccele ile mutasarrıfı olan Memiş Odabaşı bin altmış iki senesi evâhirinde bilâ-veled fevt olmakla cânib-i vakfa âid olmuşiken mezbûr Ali Efendi zikrolunan âsiyâbı beş senedir bi-gayrı hakkın zabt ve tasarruf eder suâl olunup kasr-ı yedine ve vakıf için bana teslîme mezbûr Ali Efendi’ye tenbîh olunmak taleb ederin dedikde gıbbe’s-suâl mezbûr Ali Efendi cevâbında fi’l-hakīka mezbûr âsiyâb vech-i meşrûh üzere cânib-i vakfa âid olup lâkin harâb ve mâil-i türâb olduğu ecilden ve vech-i muharrer üzere ücreteyn-i ma‘hûdeteyn ile istîcâra kimesne râgıb olmamağla hâlî ve mu‘attal kalıp târih-i mezbûrda vakf-ı mezbûrun mütevellîsi olan Mustafa Efendi zikrolunan âsiyâbı noksân semen-i ma‘lûm-ı makbûza bana bi’t-tevliye bey‘ ve ocağını icâre-i ma‘lûme ile îcâr ben dahi istîcâr etmekle beş senedir hakk-ı zabt u tasarruf ederin deyu def‘le mukābile edicek gıbbe’l-istintâk mütevellî-i mezbûr Hasan Efendi husûs-ı mezbûru bi’l-külliye inkâr etmeğin [93a] mezbûr Ali Efendi’den def‘-i mezkûrunu mübeyyin beyyine taleb olundukda ityân-ı beyyineye bir vechile kudreti olmayıp ve mütevellî-i mezbûra dahi yemîn teveccüh etmekle zikrolunan âsiyâbdan kasr-ı yed edip mütevellî-i mezbûra mahallinde teslîme mezbûr Ali Efendi’ye tenbîh birle mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min şehri Rebî‘i’l-evvel li-sene semân ve sittîn ve elf.<br><br>Şühûdü’l-hâl: Ali Efendi el-kādî-i Şumnu sâbıkā, Mustafa Efendi el-Kādî bi-Eskicuma muvakkaten, Ali Efendi Şişkozâde, Mustafa b. Ramazan el-kayyûm, Ahmed b. Sefer el-müezzin, Mustafa Efendi b. Mehmed, Mehmed b. Abdullah, İvaz Ağa ser-muhzırân, Mustafa Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=40889"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40891"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b586"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o820"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>