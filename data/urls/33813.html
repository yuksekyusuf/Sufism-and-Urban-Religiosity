﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 438<br>Hüküm no: 386<br>Orijinal metin no: [73a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa b. Hüseyin’in, satın aldığı tütüncü gediğini ismine kaydettirmek istediği</b><br><br>Tütüncü gediği ismine tasrîh<br><br>Ma‘rûz<br><br>İstanbul’da Mahmud Paşa’da vâki‘ Kür[k]çü Hânı karşısında kâin ma‘lûmü’l-hudûd bir bâb tütüncü dükkânı derûnunda mevcûde ma‘den kaleminde Ali Ağa ismine mukayyed beyne’l-esnâf gedik ta‘bîr olunur âlât-ı lâzıme-i ma‘lûmeye tedâvül-i eydî ile el-yevm şirâen mâlik ise de yedinde sûret olmadığından bahisle gedik-i mezkûrun kayd-ı atîki kaleminden ref‘ ve terkīn ve kendi ismine tashîhan kayd ile yedine sûret i‘tâsını tütüncü esnâfından es-Seyyid Hasan Ağa b. Hüseyin nâm kimesne istid‘â ve fi’l-vâki‘ gedik-i mezkûr tedâvül-i eydî ile merkūm es-Seyyid Hasan Ağa’nın şirâen mâlı olduğunu ve bu makūle kayd-ı evveline ta‘arruz olunmayarak tedâvül-i eydî bulunan mukayyed tütüncü gediklerinin muahharan mâlikleri isimlerine tashîhan bâ-i‘lâm sûret i‘tâsı şurût-ı nizâmlarından idüğünü esnâf-ı merkūme kethudâsı Osman Ağa ve vekîli el-Hâc Mustafa Ağa ve yazıcısı es-Seyyid Mehmed Nuri Efendi ve yiğitbaşısı Molla Ahmed ve sâir lonca ihtiyârları ihbâr ve inhâ etmeleriyle bu sûretde istid‘âsı şurût-ı nizâma muvâfık olduğundan müsâ‘ade-i seniyyeleri erzânî buyurulup gedik-i mezkûrun merkūm Ali Ağa ismine olan kayd-ı atîki kaleminden ref‘ ve terkīn ve el-yevm mâliki mezbûr es-Seyyid Hasan Ağa’nın ismine tashîhan kayd ile yedine sûret i‘tâsı bâbında fermân-ı âlîleri sudûru iktizâ eylediği İstanbul Mahkemesi’nden huzûr.<br><br>Fî 3 min-Za sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33812"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33814"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b438"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o548"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>