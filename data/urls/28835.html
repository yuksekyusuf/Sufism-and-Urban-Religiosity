﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 546<br>Hüküm no: 419<br>Orijinal metin no: [136b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul esnafına sefer-i hümâyûn için yıllık tahsis edilen meblağın Osman b. Mehmed tarafından dağıtıldığı</b><br><br>Bi’t-tamam aldığımız semeni ikrâr<br><br>Husûs-ı âti’l-beyânın mahâllinde ketb u tahrîri iltimâs olunmağın savb-ı şer‘den bi’t-taleb Mevlânâ Elhâc Mehmed Efendi b. Hüseyin irsâl olunup ol dahi mahmiye-i İstanbul’da Balkapanı kurbünde Pazarbaşı’nda mahsûs odaya varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i kavîm eyledikde mahmiye-i mezbûrede habbâzân tâifesi kethudâsı Süleyman Ağa b. İbrahim ve tâife-i mezbûreden Zeyrek Fırını ustası Maksud v. Abram ve Mercan fırını ustası Kabril v. Markiz ve Hocabaşı fırını ustası Ferhad v. Marat ve Çavuşbaşı fırını ustası Anderyas v. Boğaz ve Yenicâmi‘ fırını ustası ? v. Mircan ve sâirleri ve bakkālân tâifesinden Karahüseyin Bölükbaşı b. Durmuş ve Mehmed Bölükbaşı b. Davud ve İsmail Bölükbaşı b. Abdullah ve Kara Mehmed Bölükbaşı b. Ahmed ve Mustafa Bölükbaşı b. İyale Yusuf ve Elhâc Mehmed b. Abdülgani ve Sivis Mustafa ve sâirleri yemiş pazarbaşısı es-Seyyid İsmail Çelebi b. es-Seyyid Ali ve es-Seyyid Hasan Bâşe b. es-Seyyid Mehmed ve Murad Bölükbaşı b. Receb ve Mehmed Bölükbaşı b. Ahmed ve sâirleri ve kassâb tâifesinin kethudâları Serdengeçti Mehmed Ağa b. Mustafa ve helvâciyan tâifesinin kethudâları Mehmed Beşe b. Hüseyin ve Tahtakale’de haffâf tâifesinin kethudâları Ahmed Ağa b. Mehmed ve yiğidbaşıları İbrahim Ağa b. Elhâc Ahmed ve şerbetçi tâifesinin kethudâları Ali b. Mustafa ve Hasan Beşe b. Receb ve çörekçi tâifesinin kethudâları Elhâc Ahmed b. Abdullah ve attar tâifesinin kethudâları Elhâc Süleyman Ağa b. Elhâc Hüseyin ve çömlekçiler tâifesinin kethudâları Elhâc Ahmed b. Muharrem ve mûytâblar tâifesinin kethudâları Elhâc Ahmed b. Mehmed ve bezzâzlar tâifesinin kethudâları Elhâc Mustafa b. Mahmud ve çukaciyân tâifesinin kethudâları Haydar v. Kemâl nâm Yahûdî ve hayyâtân tâifesinin terzibaşısı Mehmed Çelebi b. İbrahim ve leblebiciler tâifesinin kethudâları es-Seyyid Hasan Çelebi b. es-Seyyid Ahmed ve berberler tâifesinin kethudâları Receb Çelebi b. Abdullah ve hallâclar tâifesinin kethudâları Ömer Çelebi b. Mahmud ve kassâbân-ı bakar tâifesinin kethudâları Elhâc Süleyman nâm kimesneler kendi taraflarından asâleten ve tavâif-i mezbûrûn sâir ma‘lûmetü’l-esâmî ve mahsûratü’l-eşhâs kimesne taraflarından her biri sâbitü’l-vekâle vekîl olmalarıyla vekâleten meclis-i ma‘kūd-ı mezbûrda bakkāl tâifesinin hâlâ bâzârbaşıları olan işbu râfi‘u’l-kitâb Elhâc Osman b. Mehmed nâm kimesne mahzarında ikrâr-ı tâm ve takrîr-i kelâm edip, mahmiye-i mezbûre esnafından beher sene sefer-i hümâyûn için mükemmel ordu fermânı ihrâc olundukda kadîmden yamağımız olan mahrûse-i Galata esnafının bize imdâd edegeldikleri yüz kırk dört bin akçe bâ-hatt-ı hümâyûn-ı şevket-makrûn mezbûrûndan taleb olunmayıp mahmiye-i İstanbul ihtisâbı mukāta‘ası malından verilmek üzere fermân-ı âlî sâdır olmakla işbu sene-i mübârekeye mahsûb olmak üzre meblağ-ı mezbûr yüz kırk dört bin akçeyi mezbûr bâzârbaşı Elhâc Osman bizim emrimiz ile hâlâ mukāta‘a-i mezbûre emîni olan Toygun Mustafa ahz u kabz eyledikden sonra meblağ-ı mezbûr yüz kırk dört bin akçeden kendi ihtiyârlarımız ma‘rifetleriyle tahrîr olunan defter mûcebince her birimizin hissesini bize def‘ u teslîm biz dahi yedinden bi’t-tamam ve’l-kemâl ahz u kabz ve beynimizde ma’lûm mesârif-i mühimmemize harc ve sarf eyledik min-ba‘d meblağ-ı mezbûr yüz kırk dört bin akçeden mezbûr Elhâc Osman yedinde ve zimmetinde bir akçe ve bir habbe bâkī kalmamışdır dediklerinde gıbbe’t-tasdîkı’ş-şer‘î vâki‘-i hâli mevlânâ-yı mezbûr mahâllinde ketb ve terkīm edip ma‘an ba‘s olunan Süleyman Çelebi b. Hamza ile meclis-i şer‘a gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’s-sânî min-şehr-i Ramazani’l-mübârek li-sene seb‘a ve mie ve elf.<br><br>Şuhûdü’l-hâl: Ağdacı Elhâc Mehmed, Uzun Mustafa b. Mehmed, Kara Mustafa b. İbrahim, Elhâc Hasan b. Nasuh, Elhâc Mustafa b. Receb, Elhâc Mustafa Şerbetci, Dede Elhâc Hüseyin b. Nasuh, Paşa b. Mehmed el-bakkāl.</p>          <br><a title="Önceki sayfa" style="text-decoration:none" href="./ayrmetin.php?idno=28834"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28836"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b546"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o779"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>