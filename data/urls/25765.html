﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 729<br>Hüküm no: 878<br>Orijinal metin no: [111b-3, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasım b. Abdullah’ın vakfiyesi</b><br><br>Hasbiyallâh.<br><br>Mâ-zübira fî-simti’s-sütûr mine’l-vakfi ve’t-tescîl muharrerun ve mestûrun akībe hükmi efkaru ibâdullâhi’l-gafûr ba‘de’l-ilmi’l-mevâki‘ı’l-hilâf beyne’l-cumhûr Mehmed b. Abdullah el-müvellâ bi-Kostantıniyyeti’l-mahmiye -ufiye anhümâ-<br><br>Elhamdülillâhi’l-vâkıf alâ-küllî hâl ve’s-salâtü alâ-şefî‘i yevmi’s-suâl ve alâ-âlihî ve ashâbihî hayrü’l-âl ve’l-ashâb ve ba‘d. İşbu mazmûnunda vakıf ikrârından bahseden sahîh ve şer‘î bir hüccettir. Mahmiye-i Kostantıniyye’de vâki‘ Gümrük kurbündeki Ali Paşa mahallesinde sâkin Kasım b. Abdullah nâm kimse meclis-i şer‘-i şerîfe hazır olup, işbu vakıf ikrârının kendisinden sudûruna kadar mâliki olduğu ve taht-ı tasarrufunda bulundurduğu, mahalle-i mezbûrede vâki‘, önlerinde sofa bulunan tahtânî iki hâneyi, su kuyusunu, cüneyneyi, kenîfi ve muhavvâtayı müştemil, hudûdu bir tarafından Nasuh b. Abdullah mülkü, bir tarafından Medîne-i münevvere vakfı, bir tarafından Hızır Bey b. Abdullah el-cündî mülkü, bir tarafından da tarîk-ı âm ile mahdûd mülk menzilini cümle tevâbi‘i ve levâhıkı ve kâffe-i tarâık ve etrâfıyla niyet-i vâfiye ve taviyyet-i sâfiye ile habs ve vakfettiğini ikrâr ve i‘tirâf eyledi. Menzil-i mezbûrda süknâyı mâdâm ki hayatda ola evvelâ nefs-i nefîsesine, sonra evlâdına, evlâd-ı evlâdına, evlâd-ı evlâd-ı evlâdına, sonra Sâkine bt. Abdullah nâm zevcesine, sonra onun evlâdına, evlâd-ı evlâdına, evlâd-ı evlâd-ı evlâdına, sonra utekāsına, sonra onların evlâdına, evlâd-ı evlâdına, neslen ba‘de neslin ve fer‘an ba‘de aslin evlâd-ı evlâd-ı evlâdına, sonra Medîne-i münevvere -nevverallâhü ta‘âlâ- fukarâsına şart etti. Müddet-i hayatınca tebdîl ve tağyîri kendisine şart etti. Sonra Nasuh b. Abdullah nâm kimseyi tescîl maksadıyla mütevellî nasbetti ve menzil-i mezkûru ona teslîm eyledi. O dahi tesellüm eyledi. Vâki‘ ikrâr mütevellî-i merkūm tarafından vicâhen ve şifâhen tasdîk edildi. Hâl bu minvâl üzere iken vâkıf-ı mezbûr, mevkūf velev ki mütevellîye teslîm edilmiş olsun İmâm-ı A‘zam ve hümâm-ı efhâm Ebû Hanife indinde vakfın lâzım olmadığından bahisle vakıfdan rücû‘ edip menzili mülküne istirdâd eyledi. Mütevellî-yi merkūm da İmâmeyn-i hümâmeyn indinde vakfın lâzım olduğunu ifâde edip redden imtinâ‘ etti. Vâki‘ münâza‘a ve muhâsamadan sonra hâkim huzurunda mürâfa‘a olunduğunda hâkim-i muvakkı‘-ı hâze’l-kitâb bi-tevkî‘ihi’ş-şerîfi’l-müstetâb, vakıf cânibini evlâ ve ahrâ görüp vakfın sıhhat lüzûmuna hükmetti. Menzil-i mezbûr bu sûretle tebdîl ve tağyîri bi-vechin mine’l-vücûh ve sebeben mine’l-esbâb asla câiz olmayacak şekilde müseccel, sahîh ve lâzım bir vakıf oldu. Fe-men beddelehû ba‘de mâ semi‘ahu fe-innemâ ismühû ale’llezîne yübeddilûnehû vallâhü semî‘un alîm ve ecrü’l-vâkıf ale’l-hayyü’l-cevâdi’l-kerîm.<br><br>Cerâ zâlike ve hurrire fî-evâhiri Cemâziyelâhire li-sene sitte ve tis‘în ve tis‘a mie.<br><br>Şuhûdü’l-hâl: Pîrî Çelebi b. el-müderris, Mahmud b. Süleyman el-müezzin, Mahmud b. Seydi el-imâm, Halil b. Mustafa, el-imâm, Ferhad b. Mustafa, Şehriyar Bey b. Abdullah ez-za‘îm, Pervâne b. Abdullah, Sadi b. Ramazan, İbrahim b. Hakbilmiş?, Mehmed b. Hasan, Hızır b. Abdullah, el-Hâc Mehmed b. Abdullah, Yusuf b. Abdullah, Hasan b. Abdullah el-müezzin, Kadem b. Pir Ali ve gayruhum mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=25764"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25766"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b729"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o954"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>