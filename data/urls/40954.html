﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 636<br>Hüküm no: 675<br>Orijinal metin no: [103b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar nahiyesine bağlı Pınarca köyünden bazı zimmilerin ölen Hıristo v. Yuvan’a olan tahıl borçlarını varisi ve oğlu Dimo’ya ödemeyi taahhüt ettikleri</b><br><br>Mahmiye-i Edirne muzâfâtından Üsküdar nâhiyesine tâbi‘ Pınarca nâm karye ahâlîsinden Manol v. Kirko ve Petko v. Diço ve Dimo v. Yano ve Kalo v. Kirko ve Dimo v. Kiro ve Dimitri v. Todori ve Kuka v. Maso ve Miço v. Maso nâm zimmîler mahmiye-i mezbûrede mahfil-i kazâda karye-i mezbûre sükkânından iken bundan akdem hâlik olan Hıristo v. Yuvan nâm zimmînin sulbî oğlu Dimo nâm sagīrin tesviye-i umûruna kıbel-i şer‘den mansûb vasî olan ammi İstoyko nâm zimmî muvâcehesinde herbiri ikrâr ve takrîr-i kelâm edip sagīr-i mezbûra babası hâlik-i merkūmdan irs-i şer‘le intikāl eden malından otuz keyl buğdayını ahz ve istihlâk edip ve işbu hâzır bi’l-meclis Mehmed Bey b. Abdullah dahi on keyl buğday ve üç keyl arpa ve iki keyl çavdarını tarlasından biçip ahz ve istihlâk etmişidi hâlâ bize mislini vermesi lâzım olan otuz üç keyl buğday ile mezbûr Mehmed Bey’e misli lâzım gelen on keyl buğday ve üç keyl arpa ve iki keyl çavdarı karyemizde vasiyy-i merkūm İstoyko’ya edâ ve teslîm etmeğe ta‘ahhüd eyledik dediklerinde mâ-vaka‘a bi’t-taleb ketb olundu.<br><br>Fî gurreti Recebi’l-ferd li-sene semân ve sittîn ve elf.<br><br>Şühûdü’l-hâl: Hasan Çavuş el-mübâşir, Mustafa Çavuş b. Abdullah, Mustafa b. Hüseyin, İbrahim b. Ömer.</p>          <br><a title="Önceki sayfa" style="text-decoration:none" href="./ayrmetin.php?idno=40953"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40955"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b636"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o809"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>