﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 104<br>Hüküm no: 110<br>Orijinal metin no: [27b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Ümmî Hâtun bt. Sinan Bey’in yetimlerine kalan mal ve evden, kocası Memi Reis’e olan borcu için vasî tarafından evinin satılıp borcun ödendiği</b><br><br>Mahmiye-i Galata’da el-Hâc A‘mâ mahallesinde vefât eden Ümmî Hâtun bt. Sinan Bey veresesiyle zevci Memi Reis nâm kimesne mahfil-i kazâda mezbûrenin sıgārına vasî olup ceddeleri olan Fahri Hâtun bt. Musa mahzarında takrîr-i kelâm edip zevcem müteveffât-ı mezbûre Ümmî Hâtun’dan iki yüz yirmi altı bin altmış iki akçe mal kalıp meblağ-ı mezbûrdan hakkım elli altı bin beş yüz kırk akçe olup şer‘le taleb eylediğimde vasiyy-i mezbûre merkūmenin metrûkâtından Emekyemez mahallesinde inde’l-ahâlî ve’l-cîrân ma‘lûmü’l-hudûd olan dârını altmış bin akçeye bana verip elli altı bin beş yüz kırk akçesin rub‘ hisse-i şer‘iyyem için kabûl edip bâkī üç bin dört yüz altmış akçesin vasiyy-i mezbûreye teslîme müte‘ahhid oldum ve müteveffât-ı mezbûreden intikāl eden dâr-ı müşterekin ve esbâb ve emti‘anın sıgāra ve mezbûreye kalmak münâsib olmağın onlarda hisse-i şer‘iyyem kalmışdır tahmîn-i sahîh ile bahâ takdîr olunup cümlesi meblağ-ı mezbûrda karâr ettikden sonra cemî‘ mâldan hisse-i â‘ideme tuta menzil-i mezbûru vech-i meşrûh üzre kabûl ettim min ba‘d sâir muhallefâtda hakkım kalmayıp ve mîrâs husûsunda nizâ‘ım kalmamışdır dedikde vasiyy-i mezbûre dahi tasdîk ettikden sonra kaziyye bi’t-taleb kayd-ı sicil olunup bu vesîka yed-i tâlibe def‘ olundu ki müzekkir-i mâ cerâ ola. Tahrîren fî evâili şehri Rebî‘ilâhir sene 998.<br><br><br>Şuhûdü’l-hâl: Hürrem Reis b. Abdullah er-Reis ü’s-sultânî, el-Hâc Memi b. Abdullah, Ahmed Hoca b. Abdullah, Sefer Çelebi b. Pervâne er-Reis ü’s-sultânî.</p>          <br><a title="Önceki sayfa" style="text-decoration:none" href="./ayrmetin.php?idno=18589"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18591"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>