﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 479<br>Hüküm no: 406<br>Orijinal metin no: [91a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraç Ahmed Beşe’nin terekesi ve kızı Zeliha’nın vasisi İsmail Ağa’nın hesap kaydı</b><br><br>Mahmiye-i İstanbul’da Alipaşa-i atik mahâllesinde sâkin iken bundan akdem vefât eden Saraç Ahmed Beşe b. Abdullah’ın verâseti zevce-i menkûha-i metrûkesi Hanife Hatun bt. Abdullah ile sulbî sagīr oğlu Mehmed ve sulbiye sagīre kızı Zeliha’ya münhasıra olduğu şer‘an zâhir ve mukarrer oldukdan sonra ba‘dehû sagīr-i mezbûr Mehmed dahi fevt olup verâseti vâlidesi mezbûre Hanife Hatun ile li-ebeveyn kız karındaşı sagīre-i mezbûre Zeliha’ya ve li-ebeveyn ammi Ali Beşe b. el-mezbûr Abdullah’a münhasıra olduğu şer‘an zâhir ve mütehakkık olduk[dan sonra] verese-i mezbûrûn taleb ve ma‘rifetleriyle taksîm olunan sagīr müteveffâ-yı mezbûrun hissesidir ki ber-vech-i âtî zikr olunur.<br><br>Fî 3 min-Şa‘bân sene 1143.<br><br>Sagīr-i mezbûr Mehmed’in babası müteveffâ-yı mezbûrdan müntakil ber-mûceb-i defter-i mezbûr hissesi 14.154 akçe Dokuz ayda vasiyy-i mezbûrun i‘mâliyle hâsıl olan murâbaha 1.083 akçe<br><br>Yekûn: 15.237 akçe<br><br>Minhe’l-ihrâcât<br><br>Techîz ve tekfîn 540 akçe Sagīr-i mezbûrun babasının kendi fevtine gelince dokuz ayda beher yevm beşer akçeden sagīr-i mezbûr Mehmed’in bâ-hüccet nafakasına masrûf 1.350 akçe Sagīr-i mezbûr Mehmed’in nafaka hücceti harcı için masrûf 240 akçe Sagīr-i mezbûr Mehmed’in babası müteveffâ-yı mezbûrdan müntakil vakıf menzil arsası için vakfa verilen icâreden hissesi 608 akçe Resm-i âdî 300 akçe Veresenin masrûfu 195 akçe Kaydiye 15 akçe<br><br>Yekûnü’l-ihrâcât: 3.248 akçe<br><br>Sahhü’l-bâkī: 12.009 akçe<br><br>Hissetü’l-ümmi’l-mezbûre 4.003 akçe Hissetü’l-uhti’l-mezbûre 6.004 akçe Hissetü’l-ammi’l-mezbûr 2.002 akçe<br><br>Sagīre-i mezbûre Zeliha’nın tesviye-i umûruna bâ-hüccet-i şer‘iyye vasiyy-i muhtârı olan mezbûr İsmail Ağa’nın bin yüz kırk iki senesi Recebi’l-ferdi gurresinden bin yüz kırk üç senesi Şa‘bâni’l-mu‘azzamı gurresine gelince sagīre-i mezbûrenin li-ebeveyn ammi mezbûr Ali Beşe talebiyle on üç ayda vasiyy-i mezbûrun makbûz ve masrûfunun görülen hesâbı defteridir ki ber-vech-i âtî zikr olunur.<br><br>Fi’t-târîhi’l-mezbûr li-seneti’l-merkūme.<br><br>Sagīre-i mezbûrenin babası müteveffâ-yı mezbûrdan müntakıl ber-mûceb-i defter-i mezbûr hissesi 7.077 akçe Müddet-i mezbûrede murâbahadan makbûz-ı vasiyy-i mezbûr 1.020 akçe Ba‘dehû fevt olan li-ebeveyn er karındaşı Mehmed’den müntakıl ber-mûceb-i defter-i mezbûre hissesi 6.004 akçe<br><br>Yekûn: 14.101 akçe<br><br>Minhe’l-ihrâcât<br><br>Sagīre-i mezbûrenin müddet-i mezbûrede beher yevm üçer akçeden bâ-hüccet-i şer‘iyye nafakasına masrûf-ı vasiyy-i mezbûr 1.170 akçe Sagīre-i mezbûrenin nafaka hücceti harcı için masrûf 120 akçe Harc-ı hüccet-i muhâsebe 90 akçe Kalemiye 30 akçe<br><br>Yekûn: 1.410 akçe<br><br>Sahhü’l-bâkī bi-yedi’l-vasiyyi’l-mezbûr İsmail Ağa: 12.691 akçe</p>          <br><a title="Önceki sayfa" style="text-decoration:none" href="./ayrmetin.php?idno=38210"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38212"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b479"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o517"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>