﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 838<br>Hüküm no: 631<br>Orijinal metin no: [142b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf’un terekesinden varislere intikal eden arsa ve dükkânların borçların ödenmesi için vasî Mustafa Çelebi tarafından Safiye bt. Abdullah’a satıldığı</b><br><br>Mahmiye-i Galata a‘mâlinden kasaba-i Kasımpaşaˈda Yeldeğirmeni mahallesinde sâkine iken bundan akdem vefât eden el-Hâc Yusuf b. Abdullahˈın verâseti zevce-i metrûkesi Safiye bt. Abdullah ile kebîr oğlu Mustafa ve sagīr oğulları Halil ve Abdullahˈa münhasıra olduğu şer‘an zâhir ve müte‘ayyin oldukdan sonra müteveffâ-yı mezbûrun terekesine vâzi‘uˈl-yed olan oğlu mezbûr Mustafa Çelebi meclis-i şer‘de işbu râfi‘atüˈr-rakīm mezbûre Safiye mahzarında ikrâr ve takrîr-i kelâm edip müteveffâ-yı mezbûrun düyûnu terekesine müstağraka olmağla tereke-i menkūlü düyûnuna vefâ etmeyip akārı dahi bey‘ olunması lâzım gelmeğin mahalle-i mezbûrede vâki‘ bir tarafı Medîne-i Münevvere -şerrefehâllâhu te‘âlâ alâ-münevvirihâ- vakfı olup hâlâ verese tasarrufunda olan vakf menzile ve üç tarafı tarîk-i âmma müntehî tûlen sekiz ve arzen beş zirâ‘ bi-hesâb-ı terbî‘i kırk zirâ‘ arsa ve üzerinde mebnî iki dükkânı ve bir mikdâr arsayı müştemil mülkü dahi biˈl-izniˈş-şer‘î sûk-ı sultânîde beyneˈt-tâlibîn ba‘deˈn-nidâ veˈl-müzâyede dört bin akçede mezbûr Safiye üzerinde ve ziyâde ile tâlib-i âhar olmadığından mâ‘adâ meblağ-ı mezbûr arsa ve dükkânların semen-i misli olduğu sikāt haberiyle müte‘ayyin oldukdan sonra zarûret-i düyûn-ı mezbûre içün zikrolunan mülk arsa ve dükkânları meblağ-ı mezbûr dört bin akçeye tarafeynden îcâb ve kabûlü hâvî bey‘-ı bâtt-ı sahîh-i şer‘î ile merkūme Safiyeˈye bey‘ ve teslîm ol dahi vech-i muharrer üzere iştirâ ve kabûl ve tesellüm ettikden sonra semeni olan meblağ-ı mezbûr dört bin akçeyi merkūme Safiyeˈnin kırk yedi bin altı yüz akçe hakk-ı müsbetinin dört bin akçesine takās edip ol dahi ba‘deˈl-mukāssa veˈl-kabûl sâlifüˈz-zikr arsa ve dükkânlar mezbûre Safiyeˈnin mülk-i müşterâsıdır hasbemâ’ yeşâ’ mutasarrıf olsun dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈl-hâmis-i aşer min-Cumâdelâhire li-sene hamse ve semânîn ve elf.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b838"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o885"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>