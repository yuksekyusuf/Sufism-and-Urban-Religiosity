﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 156<br>Hüküm no: 90<br>Orijinal metin no: [30a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ralana bt. Pandelos’un Haremeyn-i şerîfeyn Evkafı’ndan bey‘ bi’l-istiğlâl yoluyla ödünç aldığı</b><br><br>Mahmiye-i Galata mahallâtından Sultan Bayezid mahallesinde sâkine Ralana bt. Pandelos nâm zimmiye kıbelinden âti’z-zikr bey‘ ve istîcâr ikrârına vekâleti Mustafa b. İsmail ve Mehmed b. Abdullah’ın şehâdeti ile sâbit olan Aleksi v. Kosta nâm zimmî meclis-i şer‘-i şerîfe gelip şöyle ikrâr ve i‘tirâf eyledi ki, müvekkile-i mezbûresi işbu akdin kendisinden sudûruna kadar mâliki olduğu ve taht-ı tasarrufunda bulundurduğu, mahalle-i mezbûrede vâki‘, bir tarafından bâyi‘a-i mezbûre mülkü, bir tarafından Mihal mülkü, bir tarafından Vasil v. Yorgi mülkü, bir tarafından tarîk-ı âm ile mahdûd cemi‘ menzilini cümle tevâbi‘i ve levâhıkıyla râyicü’l-vakt otuz beş bin akçe-i Osmanî semen-i mu‘ayyen-i makbûzla Haremeyn-i şerîfeyn vakf-ı nukūduna mütevellî olan hâmil-i hâze’l-kitâb fahrü’l-akran Mustafa Bey b. Kurd nâm bevvâb-ı sultânîye bey‘ etti. Mütevellî-yi mezbûr da mâl-ı vakf ile ve istiğlâl maksadıyla kendisinden iştirâ eyledi. Mütevellî-yi merkūm ba‘de’t-tahliye ve’t-tekābuz menzil-i mezbûru zeyilde mezbûr tarihden bir sene tamâmına râyicü’l-vakt üç bin beş yüz akçe ücret-i kirâ ile bâyi‘a-i mezkûreye icâreye verdi. Vâki‘ ikrâr mütevellî-yi mersûm tarafından vicâhen ve şifâhen tasdîk edildi. Sonra bâyi‘a-i mezbûrenin zevci Mihal v. Andon menzil-i merkūmun derkine ve ücret-i kirâya icâb ve kabûlü hâvî kefâletle kefîl oldu.<br><br>Cerâ zâlike ve hurrire fi’l-yevmi’t-tâsi‘ ve’l-ışrîn min-şehri Cemâziyelâhire li-sene isneyn ve ışrîn ve elf.<br><br>Şühûdü’l-hâl: Fahrü’l-akrân Yusuf Çavuş b. Abdullah, Mehmed Bey b. el-cündî, Mustafa b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=11420"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11422"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o797"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>