﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 122<br>Hüküm no: 55<br>Orijinal metin no: [8b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musa Beşe b. Abdullah b. Abdurrahman’a borcundan dolayı hapsedilen Seyyid Veli b. Mustafa’nın borcunu taksitler halinde ödemeyi taahhüt ettiği</b><br><br>Ma‘rûz<br><br>Dergâh-ı âlî yeniçerilerinin onikinci bölük yoldaşlarından hâmiş-i arzuhâldeki derkenârda mezkûr dâyin Musa Beşe b. Abdullah b. Abdurrahman tarafından husûs-ı âti’z-zikre vekîl olduğu es-Seyyid Ali b. Mehmed ve Mumcu Ali Beşe b. Mustafa şehâdetleriyle sâbit ve sübût-ı vekâleti ber-nehc-i şer‘î mahkûmun-bih olan el-Hâc Osman b. el-Hâc Abdullah meclis-i şer‘-i enverde sahib-i arzuhâl olup hâmiş-i arzuhâlde mezkûr olduğu üzere müvekkil-i mezbûra beş yüz kırk beş guruş deyn için târih-i i‘lâma gelince yüz beş gün habsolunan es-Seyyid Veli b. Mustafa muvâcehesinde ve mezbûr es-Seyyid Veli’nin li-ebeveyn karındaşları es-Seyyid Mustafa ve es-Seyyid Mehmed dahi hazırlar olduğu hâlde işbu mahbûs-ı mezkûr es-Seyyid Veli fakīr ve mu‘sir olup deyn-i mezkûrunu def‘aten edâya iktidârım yokdur deyü taksîte tâlib olmağla ben dahi bi’l-vekâle deyn-i mezkûrundan beher şehr bin akçe ki beher senede on iki bin akçe verip târih-i kitâbdan beş buçuk sene tamamına değin edâ etmek üzere karındaşı işbu hâzır-ı mezbûr es-Seyyid Mustafa ber-vech-i muharrer bedel-i taksîte mezkûrun edâsına dâmin olup ve taksît-i mezkûrdan mezbûr es-Seyyid Mustafa’nın bi’l-kefâleti’l-mezkûre zimmetine lâzım gelen meblağa diğer karındaşı hâzır-ı mezbûr es-Seyyid Mehmed dahi kefîl olmağla mezbûr es-Seyyid Veli’yi mukāssaten tecîl eylediğimde ol dahi ba‘de’l-kabûl deyn-i mezkûrunu müvekkil-i mezbûra ber-taksît-i mezkûr edâya ta‘ahhüd eyledi deyü olan vekîl-i mezbûrun bi’l-vekâle ikrârını medyûn-ı mezbûr es-Seyyid Veli ve karındaşları hâzırân-ı mezbûrân es-Seyyid Mustafa ve es-Seyyid Mehmed’den herbirinin tasdîk eylediği Mahkeme-i Bâb’dan huzûr-ı âlîlerine i‘lâm olundu fermân men-lehu’l-emrindir.<br><br>Fî-gurreti şehri Rebî‘ülâhir sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7094"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7096"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>