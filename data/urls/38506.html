﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 144<br>Hüküm no: 126<br>Orijinal metin no: [29b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa ve eşi Nazife’nin müşterek sahib oldukları menzil enkazını Yusuf Ağa’ya satmaları ve arsasını da hibe etmeleri</b><br><br>Mukāta‘alı menzil mübâya‘ası, 900 guruş<br><br>Medîne-i Üsküdar’a tâbi‘ Kādı karyesinde sâkinler Ali Ağa b. Mehmed Salih b. Abdullah ve zevcesi Nazife bt. Mehmed b. Abdullah tarafından husûs-ı âti’l-beyânda vekîl olduğu Mehmed b. Abdülkerim ve Mehmed Salih b. Ali şehâdetleriyle sâbit olan el-Hâc Selim Ağa b. Ali meclis-i şer‘-i şerîf-i enverde işbu bâ‘isü’l-vesîka Yusuf Ağa b. Mustafa mahzarında bi’l-vekâle ikrâr-ı tam ve takrîr-i kelâm edip mahmiye-i İstanbul’da Sultan Bâyezid Câmi‘-i şerîfi kurbünde Yahnikapan sokağında Kürt Abdurrahman Efendi ve Lekeci Mustafa ve Osman Efendi menzilleri ve tarîk-i âm ile mahdûd doksan zirâ‘ arsa Lala Hüseyin Paşa ve Hasan Ağa vakıflarına mukāta‘a-i kadîme ile taht-ı tasarruflarında ve üzerinde mevcûde bi’l-cümle enkāz-ı mevcûdesi akd-i âti’z-zikrin sudûruna değin ale’l-iştirâki’s-seviyy yedlerinde mülkleri olmağla ben bi’l-cümle enkāz-ı mevcûde-i mezkûreyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûr Yusuf Ağa’ya dokuz yüz guruşa bi’l-vekâle bey‘ ü temlik ve teslîm ve mukāta‘alı arsasını dahi bâ-ma‘rifet-i mütevellî meccânen ferâğ ve tefvîz ve teslîm eylediğimde ol dahi ber-vech-i muharrer iştirâ ve temellük ve tesellüm ve tefevvüz ve kabz ü kabûl eyledikden sonra semeni olan meblağ-ı mezbûr dokuz yüz guruşu bana def‘ ü teslîm, ben dahi yedinden bi’l-vekâle tamamen ahz ü kabz eyledim, fîmâ-ba‘d enkāz-ı mevcûde-i mezkûre mezbûr Yusuf Ağa’nın mülk-i müşterâsı ve mukāta‘alı arsası dahi dâhil-i havza-i tasarrufu olup müvekkillerim mezbûrânın kat‘a alâka ve medhalleri kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını bi’l-asâle ve bi’l-vekâle kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 26 Ra sene [1]242<br><br>Şühûdü’l-hâl: Muhzır Ali Çelebi, Muhzır Mehmed Çelebi, Muhzır İsmail Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38505"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38507"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o539"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>