﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 90<br>Hüküm no: 93<br>Orijinal metin no: [12a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kamer bt. Karagöz’ün evini Ferhad b. Abdullah’a sattığı</b><br><br>Medîne-i Ebâ Eyyûb el-Ensârî -aleyhi rıdvânü’l-meliki’l-Bârî-’de Otakçıbaşı mahallesinde imâm olan Muslihiddin b. Mehmed, Kamer bt. Karagöz nâm hâtun kıbelinden bey‘ ve kabz-ı semen-i âti’z-zikre vekîl olup medîne-i mezbûrede Mehmed Bey mahallesinden Sefer Halîfe b. Mehmed el-İmâm ve mahalle-i mezbûrede müezzin olan Ali b. Ahmed ve İbrahim b. Abdullah’ın şehâdetleriyle vekâleti sâbite oldukdan sonra meclis-i şer‘-i şerîfde ikrâr edip müvekkile-i merkūme kendisine âid mülkü olan mezbûre Otakçıbaşı mahallesinde kâin iki beyt-i süflîyi ve zulleyi ve altında ahırı ve su kuyusunu ve kenîfi ve muhavvata-i zât-i eşcâr-ı müsmire ve gayrı müsmireyi muhtevî olup hudûdu vekîl-i merkūm mülküne ve merhûm Hüseyin Paşa ve Fâtıma Hâtun vakfı’na ve tarîk-i hâssa ve tarîk-i âma müntehî olan cemî‘ menzilini bi-cümleti’l-hudûd ve kâffeti’l-hukūk mikdârı ve nisâbı fıddî râyic fi’l-vakt on üç bin akçe olan eliyle kabz ettiği semen-i mu‘ayyene işbu hâmil-i hâze’l-kitâb Ferhad b. Abdullah’a bey‘ ettikde ol dahi îcâb ve kabûl-i mer‘iyyeyn ile cânibeynden bedeleynin tekābuzunu müştemil bey‘ ve iştirâ-i bâtteyn-i sahîhayn-i şer‘iyyeyn ile andan kendi malı ile ve kendi nefsi için satın aldıkda ikrâr-ı sarîh-i mer‘î [müşterî-i mezbûr] kıbelinden vicâhen tasdîk olunmağın [kayd olundu]. Cerâ zâlike fi’l-yevmi’s-sâbi‘ aşer mine’l-Muharremi’l-harâm li sene erba‘a ve tis‘în ve tis‘a mi’e.<br><br><br>Şuhûdü’l-hâl: El-Hâc Ali b. Hızır el-İmâm, Hüsam Halîfe b. Abdurrahman el-Müezzin, İsâ Halîfe b. Musa, Ahmed b. Durak, Ahmed b. Abdullah, taşçı Mehmed, el-Hâc Kenan b. Mustafa, Bâli b. Hüseyin ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=12531"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12533"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o247"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>