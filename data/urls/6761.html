﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 449<br>Hüküm no: 545<br>Orijinal metin no: [69b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehir ve nafakasından vazgeçerek Abdullah’dan ayrılan Râbia’nın, mehir talebiyle tekrar dava açamayacağı</b><br><br>Bâ-mühr-i efendi<br><br>Ma‘rûz<br><br>Sâhibe-i arzuhâl Râbia zâtı ba‘de’t-ta‘rîfi’ş-şer‘î meclis-i şer‘de derûn-ı arzuhâlde mastûrü’l-ism zevc-i sâbıkı Abdullah’ın vekîl-i sâbitü’l-vekâlesi el-Hâc Ömer muvâcehesinde târîh-i i‘lâmdan on dokuz gün mukaddem zevcim müvekkil-i mezbûrun zimmetinde mütekarrer ve ma‘kūdün-aleyh olan yirmi beş guruş mehr-i müeccelim ve nafaka-i iddetim ve meûnet-i süknâm dahi kendi üzerime olmak üzere zevcim mezbûr ile ber-nehc-i şer‘î hul‘ olduğumda ol dahi hul‘-i mezbûru ba‘de’l-kabûl âmme-i da‘vâdan zevcim mezbûrun zimmetini ibrâ ve ıskāt etmiş idim, el-hâletü hâzihi ber-vech-i muharrer hul‘ ve ibrâma nâdime oldum, mehr-i mezkûrum ile nafaka-i iddetimi taleb ederim deyü eylediği da‘vâsı lağv olmağla mezbûre Râbia bi-gayr-ı vechin mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 22 min-Muharremi’l-harâm sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6760"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6762"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b449"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>