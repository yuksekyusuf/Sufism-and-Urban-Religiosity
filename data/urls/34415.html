﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 249<br>Hüküm no: 237<br>Orijinal metin no: [44a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lefter v. Yani’nin uhdesindeki hallaç gediğini Nikola ve Yorgi’ye sattığı</b><br><br>Hallâç<br><br>Âsitâne-i aliyye’de vâki‘ hallâc esnâfından olup Hocabey’de ticâretle mütemekkin Lefter v. Yani v. Kostandi nâm zimmî tarafından husûs-ı âti’l-beyânda vekîl olduğu Hallâç Preşkova v. Panayot ve Amire v. Yorgi nâm zimmîler şehâdetleriyle mahzar-ı hasm-ı câhid-i şer‘îde ber-nehc-i şer‘î sâbit ve sübût-ı vekâletine hükm-i şer‘î lâhık olan Hallâç Sava v. Yorgi nâm zimmî meclis-i şer‘-i hatîrde müvekkil-i mersûmun li-ebeveyn ammioğulları işbu hâmileyü’r-rakīm Nikola ve Yorgi veledey Vasil nâm zimmîler muvâcehelerinde bi’l-vekâle ikrâr-ı tâm ve takrîr-i kelâm edip mahmiye-i mezbûre hısnı ebvâbından Ayvansaray kapısı dâhilinde hamam ittisâlinde kâin ma‘lûmü’l-hudûd bir bâb hallâc dükkânı derûnunda mevcûde beyne’l-esnâf gedik ta‘bîr olunur iki yay ve iki tokmak ve bir terâzî ma‘a derâhim ve bir kantar ve sâir âlât-ı lâzıme-i ma‘lûme akd-i âti’z-zikrin sudûruna değin müvekkilim mersûmun bâ-hüccet-i şer‘iye yedinde müstakıllen mülkü olmağla ben müvekkilim mesfûrun ber-minvâl-i muharrer mâlik olduğu gedik-i mezkûru tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mersûmân Nikola ve Yorgi zimmîlere ale’l-iştirâki’s-seviyy üç bin guruşa bi’l-vekâle bey‘ ü temlîk ve vech-i lâyıkı üzere teslîm eylediğimde onlar dahi ber-minvâl-i muharrer iştirâken iştirâ ve temellük ve tesellüm ve kabz ve kabûl eylediklerinden sonra semeni olan meblağ-ı mezkûr üç bin guruşu mersûmân bana tamâmen def‘ ü teslîm ve ben dahi yedlerinden bi’l-vekâle ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ-i âmm-ı sahîh-i şer‘î ile ibrâ ve iskāt eyledik fîmâ-ba‘d gedik-i mezkûrda müvekkilim mersûm Lefter zimmînin aslâ ve kat‘â alâka ve medhali kalmayıp müşteriyân-ı mersûmân Nikola ve Yorgi zimmîlerin ber-vech-i iştirâk mülk-i müşterâları ve hakk-ı sırfları olmuşdur dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 12 S sene 1247<br><br>Şuhûdü’l-hâl: Kethüdâ Hüseyin Ağa, Aksaraylı Mehmed Ağa, Galata Kethüdâsı Salih Ağa, Çarşılı Osman Ağa, Çarşılı Halil Ağa.<br><br>Ustabaşı, Panayot, Yorgi v. Yani, İstefan v. Sava, Sava v. Yani.</p>          <br><a title="Önceki sayfa" style="text-decoration:none" href="./ayrmetin.php?idno=34414"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34416"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>