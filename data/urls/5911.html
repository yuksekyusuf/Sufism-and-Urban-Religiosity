﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 173<br>Hüküm no: 157<br>Orijinal metin no: [40a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tarhala kasabından Ali’nin kendisini bıçakla yaraladığı iddiasıyla Seyyid Receb aleyhine açtığı davanın sulhla sonuçlandığı</b><br><br>Sulh.<br><br>Mahmiye-i İstanbul’da Tavukpazarı kurbünde Yenihan’da müsâfiren sâkin Ali b. Abdullah nâm kimesne meclis-i şer‘-i şerîf-i enverde işbu bâ‘isü’l-kitâb es-Seyyid el-Hâc Receb b. Mehmed mahzarında ikrâr-ı tâm ve takrîr-i kelâm edip târih-i kitâbdan üç sene mukaddem Tarhala kasabasında sâkin olduğum hâlde mezbûr es-Seyyid el-Hâc Receb Karaağaçlı nâm mevzi‘de siyah saplı bıçak ile benim sol kolum üzerine amden ve bi-gayr-ı hakkın darb ve cerh ve ondan nâşî sol kolum ve baş parmağımdan gayri dört parmaklarım amel ve hareketden kalmağla mûceb-i şer‘îsini mezbûr es-Seyyid el-Hâc Receb’den taleb ve da‘vâ eylediğimde ol dahi husûs-ı mezkûru bi’l-külliye inkâr etmeğin ben müdde‘âmı isbât sadedinde iken beynimize muslihûn tavassut edip da‘vâ-yı mezkûremden mezbûr es-Seyyid el-Hâc Receb’i benimle an inkâr yüz guruş üzerine inşâ-i akd-i sulh eylediklerinde ben dahi sulh-ı mezkûru kabûl ve bedel-i sulh olan meblağ-ı mezkûrun yirmi guruşunu mukaddemâ ve seksen guruşu hâlâ mezbûr es-Seyyid el-Hâc Receb yedinden tamamen ahz u kabz eylediğimden sonra husûs-ı mezkûra müte‘allika âmme-i de‘âvî ve mutâlebât ve muhâsamâtdan ben merkūm es-Seyyid el-Hâc Receb’in zimmetini ibrâ-i âmm-ı râfi‘u’l-hısâm ile ibrâ ve ıskāt eylediğimde ol dahi ber-vech-i muharrer bana medfû‘u olan meblağ-ı mezkûr yüz guruş da‘vâsından kezâlik benim zimmetimi ibrâ ve ıskāt eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi 22 Zilka‘de sene [1]143<br><br>Şuhûdü’l-hâl: Mustafa b. Abdullah, es-Seyyid Mehmed b. Hızır, Mehmed Çelebi b. Abdullah, Du‘âcı İbrahim Çelebi, Hüseyin b. el-Hâc Mehmed, Mehmed b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=5910"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5912"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>