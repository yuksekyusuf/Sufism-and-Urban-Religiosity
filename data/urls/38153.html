﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 419<br>Hüküm no: 348<br>Orijinal metin no: [77b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime Hatun’un vefat eden kocası Abdullah Efendi’nin terekesinden mehir alacağı olduğu</b><br><br>Husûs-ı âti’l-beyanın mahâllinde istimâ‘ ve tahrîri için savb-ı şer‘-i şerîf-i enverden Mevlânâ Balizâde es-Seyyid Mustafa Efendi irsâl olunup ol dahi mahmiye-i İstanbul’da Neslişah? Sultân mahâllesi ahâlîsinden olup Çekmece-i Kübrâ nâibi iken düyûnu terekesinden ezyed olduğu hâlde bundan akdem vefât eden Çukur imamı Abdullah Efendi b. eş-Şeyh Ali’nin menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun zevce-i menkûha-i metrûkesi olup zâtı ta‘rîf-i şer‘î ile mu‘arrefe olan bâ‘isetü’l-kitâb Rahime Hatun bt. Ahmed Efendi meclis-i ma‘kūd-ı mezkûrda müteveffâ-yı mezbûrun terekesini kabz düyûn-ı müsbetesini edâya cânib-i şer‘den vasî ve kayyım nasb olunmağla tereke-i kāsırasına bi’l-vesâye vaz‘-ı yed eden dâmâdı Mehmed Efendi b. el-Hâc Abdullah mahzarında üzerine da‘vâ ve takrîr-i kelâm edip zevcim müteveffâ-yı mezbûr Abdullah Efendi b. eş-Şeyh Ali b. Abdurrahman zimmetinde mütekarrer ve ma‘kūdün-aleyh yirmi dört bin akçe mehr-i müeccel hakkım olup hattâ zevcim müteveffâ-yı mezbûr hâl-i kemâl-i sıhhatinde fevtinden altı sene mukaddem meblağ-ı mezbûr cihet-i merkūmeden zimmetinde bana vâcibü’l-edâ deyni olduğunu huzûr-ı Müslimînde ikrâr ve işhâd edip kable’l-edâ fevt olmağla tereke-i kāsırasından taleb ederim, suâl olunsun dedikde gıbbe’s-suâl ve’l-inkâr müdde‘iye-i mezbûreden müdde‘âsına beyyine taleb olundukda udûl-i ahrâr-ı ricâl-i Müslimînden mahmiye-i mezbûre sükkânından es-Seyyid Mustafa Efendi b. Ali ve es-Seyyid Ahmed b. es-Seyyid Mustafa ve es-Seyyid Mehmed b. es-Seyyid Mustafa li-ecli’ş-şehâde meclis-i ma‘kūd-ı mezkûra hâzirûn olup isre’l-istişhâd fi’l-hakīka müteveffâ-yı mezbûr Abdullah Efendi b. eş-Şeyh Ali b. Abdurrahman hâl-i kemâl-i sıhhatinde fevtinden altı sene mukaddem zevcesi işbu müdde‘iye-i mezbûre Rahime Hatun’a zimmetinde mütekarrer ve ma‘kūdün-aleyh yirmi dört bin [akçe] mehr-i müeccel deyni olduğunu huzûrumuzda ikrâr ve bizi işhâd eyledi, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm vâki‘ hâli mevlânâ-yı mezbûr mahâllinde ketb, ma‘an irsâl olunan Ali Çelebi b. Mustafa ve Salih Çelebi b. Halil ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: Ahmed Çavuş b. Hasan, Mehmed Çelebi b. Osman, Ahmed Çelebi b. Hüseyin, el-Hâc Yahya b. Abdullah, Salih Çelebi b. Halil</p>          <br><a title="Önceki sayfa" style="text-decoration:none" href="./ayrmetin.php?idno=38152"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38154"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b419"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>