﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 186<br>Hüküm no: 104<br>Orijinal metin no: [33a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ömer Ağa b. Osman’ın Yalakabad’ın Kilise köyünde Rukiye bt. Abdullah’tan satın aldığı ev ve bağı almaktan vazgeçtiği</b><br><br>Medîne-i Üsküdar’da Salacak İskelesi kurbünde sâkin olup merhûm Rüstem Paşa’nın Yalakâbad kazâsında vâki‘ evkāfında mukaddemâ mütevellî vekîli olan el-Hâc Ömer Ağa b. <<Ali>> Osman nâm kimesne meclis-i şer‘-i şerîf-i enverde kazâ-i mezbûra tâbi‘ karye-i Kilise nâm karye sâkinlerinden bâ‘ise[tü] hâze’l-kitâb Rukiye bt. Abdullah nâm mühtediye muvâcehesinde ikrâr-ı tâm ve takrîr-i kelâm edip mezbûre Rukiye bin yüz iki senesinde Zilhicce-i şerîfe’si evâilinde şeref-i İslâm ile müşerrefe oldukda ben kazâ-i mezbûrda ber-vech-i muharrer mütevellî vekîli zâbit bulunmağla mezbûre Rukiye yedinde mülk ve hakkı olup karye-i mezbûrede vâki‘ bir tarafdan Morgur oğlu ve bir tarafdan Karamânî? oğlu ve bir tarafdan [33b] ve bir tarafdan Kocana zimmî mülkleri ve bir tarafdan kilise cidârı ile mahdûd ve iki bâb tahtânî oda ve sundurma ve bahçeyi müştemil menzilini ve yine karye-i mezbûrede bir tarafı mesfûr Morgur bağı ve bir tarafdan Limonye nâm nasrâniye bağı ve bir tarafdan tarla ve bir tarafı tarîk-i âmmla mahdûd ve tahmînen sekiz ırgādlık bir kıt‘a bağını safka-i vâhide ile dört bin beş yüz akçeye bana bey‘ ve teslîm ben dahi <<bey‘>> iştirâ ve tesellüm ve semen-i mezbûru kendiye def‘ ve teslîm etmek üzere târih-i mezbûrda kazâ-i mezbûrda nâib olan Abdullah Efendi’ye hüccet tahrîr etdirmişidim. Lâkin akd-i mezbûrun ve semen-i merkūmun kat‘a aslı olmayıp hüccet-i mezbûre tezvîr ile tahrîr olunmağla mârrü’z-zikr menzil ve bağda benim asla alâka ve medhalim yokdur mezbûre Rukiye’nin ke’l-evvel mülk-i mahzı ve hakk-ı sırfıdır keyfe mâ teşâ’ mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Fahrü’l-emâcid ve’l-a‘yân Yusuf Efendi Emîn-i Tophâne, umdetü’l-etbâ‘ Seyyid Ahmed Efendi, fahrü’l-eimme Nurullah Efendi İmâm-ı Kocamustafa Paşa, fahrü’l-a‘yân el-Hâc İbrahim, Mehmed Ağa Ser-muhzırân, Mustafa b. Şaban, İbrahim Çelebi [b.] Ahmed.<br><br>Yevm-i sülâsâ fî 9 min-Şa‘bâni’l-mu‘azzam [sene 1107]</p>          <br><a title="Önceki sayfa" style="text-decoration:none" href="./ayrmetin.php?idno=28519"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28521"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o883"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>