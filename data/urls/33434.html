﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 60<br>Hüküm no: 7<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. İbrahim’in, Çarşı-yı Kebir’deki parçacı dükkânını Mosi ve Rıfka Yahudilere kiraya verdiği</b><br><br>Beher şehr yedi buçukguruşa parçacı dükkânı îcârı<br><br>Ma‘rûz<br><br>İstanbul’da Zincirlikapı kurbünde Atîk Ali Paşa mahallesinde sâkine sahibe-i arzuhâl Âişe Hatun bt. İbrahim’in zevci ve tarafından husûs-ı âtîde vekîl olduğu zâtını ârifân el-Hâc Mustafa Ağa b. Ahmed ve es-Seyyid Halil Ağa b. Halil nâm kimesneler şehâdetleriyle sâbit olan el-Hâc İbrahim Ağa b. Osman bi’l-ma‘iye rü’yete me’mûr nezâret-i hazret-i şeyhülislâm-ı sellemehü’s-selâmîde âsûde evkāf müfettişi müderrisîn-i kirâm-ı zevi’l-ihtirâmdan Meşreb Efendi hafîdi fazîletlü Mehmed Ârif Efendi tarafından mürsel kâtib Hasan Efendi dâ‘îleri hazır olduğu hâlde akd olunan meclis-i şer‘-i münîrde parçacı tâifesinden olup bundan akdem hâlik olan İsak v. Mosi Yahûdinin zevce-i metrûkesi şahsı mu‘arrefe Rıfka bt. Hayim nâm Yahûdiye ile ol târihde sagīr ve hâlâ kebîr sulbî oğlu Mosi Yahûdî muvâcehelerinde nezâret-i hazret-i müşârün-ileyhde âsûde evkāfdan merhûm Defterdâr Abdüsselam Efendi Vakfı müstagallâtından İstanbul’da Çarşı-yı Kebîr’de Yağlıkçılar sûkunda haffâflara gider iken sağ tarafda Çitci Bağdısar ve Aci Karabet zimmîler dükkânları beynlerinde kâin zevcem müvekillem mezbûre Âişe Hatun’un bâ-temessük-i mütevellî bi’l-icâreteyn müstakillen mutasarrıfe olduğu bir bâb parçacı dükkânını vârisân-ı mezbûrân gediğimizdir deyü fuzûlî zabt ve ancak üçer guruş kirâ teklîfiyle gadr dâ‘iyesinde olmalarıyla suâl olunup dükkân-ı mezkûrdan keff-i yedlerine tenbîh olunması bi’l-vekâle matlûbumdur deyü da‘vâ eylediğinde onlar dahi cevâblarında dükkân-ı mezkûr derûnunda mevcûde gedik ta‘bîr olunan âlât-ı lâzıme-i mevrûsumuz hâlik-i mesfûr İsak Yahûdinin sağlığında Yako nâm Yahûdiden bin sekiz yüz guruş semen-i medfû‘a müşterâ bâ-hüccet mâlı iken fevt oldukda defter-i kassâmına idhâl olunduğu üzre bize mevrûs olmuşdu deyip ol vechile beynimizde ba‘de’l-münâza‘a muslihûn tavassutuyla beynimiz ıslâh ve te’lîf olunup dükkân-ı mezkûrun kirâ-i kadîmi olan şehriye üçer guruş üzerine dörder buçuk guruş dahi zamla dükkân-ı mezkûru işbu bin iki yüz kırk iki senesi Saferü’l-hayrı gurresinden i‘tibâr ile aded-i şuhûr ve sinîn beyân olunmaksızın mesfûrân Mosi Yahûdî ve Rıfka Yahûdiyeye beher şehr yedişer buçuk guruş kirâ tesmiyesiyle îcâr ve teslîm onlar dahi ber-vech-i muharrer istîcâr ve kabûl eylediklerinden sonra fîmâ-ba‘d ben kirâ artırmak ve mesfûrânın gediklerini mahv ve ibtâl dâ‘iyesiyle hurûclarına tesâddî etmemeğe bi’l-vekâle onlar dahi kirâ-i mezkûru mâh-be-mâh cevr ü ezâ etmeksizin vakt ü zamanıyla mutasarrıfesi müvekkilem zevcem mezbûre Âişe Hatun’a tamamen edâ ve teslîme bi’l-asâle ta‘ahhüd ve tarafeynden her birimiz âharın asâleten ve vekâleten ta‘ahhüdünü kabûl eyledik deyü mukırr-ı vekîl-i merkūm el-Hâc İbrahim Ağa’nın bi’l-cümle takrîr-i meşrûhu mersûmân Mosi Yahûdî ve Rıfka Nasrâniyeden [Yahûdiyeden] her biri tasdîk ve bu vechile külliyen kat‘-ı nizâ‘ eyledikleri İstanbul Mahkemesi’nden huzûr.<br><br>Fî 7 M sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33433"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33435"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>