﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 430<br>Hüküm no: 565<br>Orijinal metin no: [73a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Emine bt. Mehmed’in, muhâlaa yoluyla boşandığı kocası Hacı Hüseyin Ağa b. Hacı Ahmed’e açtığı mehir davasında sulh oldukları</b><br><br>Ma‘rûz<br><br>Sahibe-i arzuhâl Şerife Fâtıma nâm hatunun sadriye kebîre kızı ve on dört yaşında olup sinni ve cüssesinin bulûğa tahammülü olmağla bulûğunu mu‘terife ve zâtı ber-nehc-i şer‘î mu‘arrefe olan Şerife Emine bt. Mehmed nâm hatun meclis-i şer‘-i hatîrde arzuhâlde mastûrü’l-ism zevc-i dâhil-i muhâlı‘ı el-Hâc Hüseyin Ağa b. el-Hâc Ahmed nâm kimesne muvâcehesinde mezbûre Şerife Emine târih-i i‘lâmdan on iki gün mukaddem zevci mezbûr el-Hâc Hüseyin Ağa ile Mahmud Paşa Mahkemesi’nde hilâfeten müvellâ olan müderrisîn-i kirâm-ı zevi’l-ihtirâmdan eş-Şeyh Mustafa Efendi huzûrlarında zevci mezbûrun zimmetinde mütekarrer sekiz bin akçe mehr-i müecceli ve nafaka-i iddet-i ma‘lûmesi üzerlerine ve meûnet-i süknâsı dahi kendi üzerine olmak üzere hul‘ olup hukūk-ı zevciyete müte‘allika âmme-i da‘vâdan mezbûr el-Hâc Hüseyin Ağa’nın zimmetini ibrâ ve ıskāt eylediğini ikrâr ve i‘tirâf edip lâkin hul‘-ı mezkûr ikrâhen olmağın mehr-i mezkûr sekiz bin akçeyi mezbûr el-Hâc Hüseyin Ağa’dan taleb ederim deyü tesâddî eylediği kerh da‘vâsından bâ-vesâtet-i muslihîn mezbûr el-Hâc Hüseyin Ağa ile on bir guruş bedel-i makbûza sulh olup mehr-i mezkûra ve târih-i i‘lâma gelince sâire müte‘allika âmme-i da‘vâdan mezbûr el-Hâc Hüseyin Ağa’nın zimmetini ibrâ ve ıskāt eyleyip bu vechile kat‘-ı nizâ‘ eyledikleri Mahkeme-i Bâb’dan huzûr-ı âlîlerine i‘lâm olundu el-emrü li-men-lehu’l-emr.<br><br>Fî 28 Muharrem sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7604"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7606"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b430"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>