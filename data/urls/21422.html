﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 543<br>Hüküm no: 358<br>Orijinal metin no: [86b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kaymak Mehmed Kapudan’ın terekesinden varislere intikal eden bağın Hüseyin Ağa’ya satıldığı</b><br><br>Mahmiye-i Galata hâricinde Şahkulu mahallesinde sâkine iken bundan akdem vefât eden Kaymak Mehmed Kapudan b. Rıdvanˈın verâseti zevce-i metrûkesi Âişe Hanım bt. Mehmed ile vâlidesi Hadîce Hatun bt. Hasanˈa münhasıra ve tashîh meseleleri dört sehimden i‘tibâr olunup sihâm-ı mezbûreden bir sehmi zevcesi merkūme ve üç sehmi vâlidesi mezbûreye isâbet ettiği şer‘an zâhir ve müte‘ayyin oldukdan sonra mezkûretân Âişe Hanım ve Hadîce Hatun taraflarından husûs-ı âtiˈl-beyâna hüccet-i şer‘iye ile vekîlleri olan Ramazan Çelebi b. Yusuf meclis-i şer‘-i hatîr-i lâzımüˈt-tevkīrde Dârüˈs-saltanatiˈl-aliyye Kostantıniyyetiˈl-mahmiye biˈl-fi‘il gümrük emîni olup işbu kitâb-ı sıhhat nisâbın sahibi olan umdetüˈl-emâcid veˈl-ekârim Hüseyin Ağa b. Yusuf tarafından ikrâr-ı câ’iˈz-zikri tasdîka vekîl olup bimâ-hüve nehciˈs-sübût şer‘an vekâleti sâbite olan mefharüˈl-eşbâh İsmail Ağa b. Osman mahzarında biˈl-vekâle ikrâr ve takrîr-i kelâm edip müteveffâ-yı mezbûr Kaymak Kapudanˈın ileˈl-vefât silk-i mülk-i sahîhinde münselik olup ba‘de vefâtihî bâlâda tafsîli mürûr ettiği vech üzre mezkûretâna biˈl-ırsiˈş-şer‘î intikāl eden medîne-i Üsküdar kazâsı a‘mâlinden Çengâr nâhiyesine tâbi‘ Kadıköy demekle şehîr karye sınırında dâhil-i Kalamış Çayırı kurbünde vâki‘ bir tarafından Abdullah nâm kimesne bağı ve bir tarafdan çayır-ı mezkûr ve bir tarafdan vâdî ve bir tarafından tarîk-i âm ile mahdûd otuz buçuk dönüm ve iki yüz zirâ‘ mülk-i mevrûs bağlarını bi-cümletiˈt-tevâbi‘ veˈl-levâhık ve kâffetüˈl-menâfi‘ veˈl-merâfık müvekkil-i müşârün-ileyh Hüseyin Ağaˈya üç yüz elli kıt‘a esedî guruşa safka-i vâhide ile tarafeynden îcâb ve kabûlü hâvî bey‘-ı bâtt-ı sahîh-i şer‘î ile biˈl-vekâle bey‘ edip ol dahi vech-i muharrer üzere iştirâ ve kabûl eyledikden sonra semeni olan meblağ-ı mezbûru müvekkil-i müşârün-ileyh yedinden vekâlet-i mahkiyem hasebiyle tamamen ahz u kabûl edip sâlifüˈz-zikr bağı mahâllinde kabza müvekkil-i müşârün-ileyhi taslît eyledim min-ba‘d mârrüˈz-zikr bağ mülk-i müşterâsıdır hasbe mâ yeşâ’ mutasarrıf olsun dedikde gıbbeˈt-tasdîk mâ vaka‘a biˈt-taleb ketb olundu.<br><br>Fî-selh-i Şevvaliˈl-mükerrem li-sene 1084.<br><br>Şuhûdüˈl-hâl: Mehmed Efendi kâtib-i gümrük, Ali defter-i defterdâr-ı vâridât sâbıkā, el-Hâc Hasan Efendi b. Abdülkadir, el-Hâc Ali Esterci, Pîrî Bey b. Mirza, Kadir Çelebi b. el-Hâc Mehmed, Receb Bey b. Mehmed, Ali Bey b. Ahmed, Muharrem Beşe b. Yusuf, el-Hâc Dilaver b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=21421"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21423"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b543"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o941"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>