﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 185<br>Hüküm no: 110<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uncu esnâfından Bedros v. Mihail’e ait uncu değirmeninin satılması ve Zahîre Hazinesi’ne olan borcunun ödenmesi</b><br><br>Uncu değirmen mübâya‘ası<br><br>Kezâlik vilâyet-i Anadolu’da Kuruçay kazâsına tâbi‘ Armudan-ı kebîr karyesinde sâkin teba‘a-i Devlet-i aliyye’nin Ermeni milletinden ve uncu esnâfından Bedros v. Mihail v. Kigork’un sulbî kebîr oğlu ve tarafından husûs-ı âti’l-beyânda işbu sene-i mübâreke şehr-i Rebî‘ülâhiri’nin yirmi sekizinci günü târihiyle müverraha ve ol târihde medîne-i Harput nâibi olan İbrahim Efendi hafîdi es-Seyyid Mehmed Said Efendi’nin mührü mutâbık ve meâli vekâlet-i mezkûreyi beyândan ibâret idüğü fetvâhâne-i celîleden hâmişine tahrîr ve temhîr kılınan işbu bir kıt‘a vekâlet hücceti mantûkunca vekîl olduğu el-Hâc Mustafa Efendi b. el-Hâc Ahmed ve teba‘adan İsmail Ağa b. Mehmed şehâdetleriyle mahzar-ı hasm-ı câhidde ber-nehc -i şer‘î sâbit ve sübût ve vekâletine hükm-i şer‘î lâhık olan teba‘a-i Devlet-i aliyye’nin Ermeni milletinden olduğu bâ-ilmühaber mütehakkık olan esnâf-ı merkūmeden bâ‘isü’r-rakīm Nazaret v. Kabril muvâcehesinde ekmekçi ve uncu ve françalacı esnâfının kethüdâsı İbrahim Ağa b. Ahmed ile sâir mazbûtü’l-esâmî nizâm ustaları taraflarından mürsel vekîlleri esnâf-ı merkūme yiğitbaşısı es-Seyyid İsmail Efendi b. es-Seyyid Mehmed Emin hâzır olduğu hâlde bi’l-vekâle ikrâr-ı tam ve takrîr-i kelâm edip mahmiye-i İstanbul hısnı ebvâbından Balat kapısı dâhilinde kâin bir tarafdan Topik değirmeni ve bir tarafdan Haham İsrail menzili bahçesi ve bir tarafdan Kağıdçı Mişon Yahudi menzili ve taraf-ı râbi‘i tarîk-i âm ile mahdûd Rikâb-ı hümâyûn Defterdârı merhûm el-Hâc Sadullah Efendi Vakfı müsakkafâtından Angeli v. Dimitri’nin taht-ı tasarrufunda olan şehriye on guruş kirâlı Kebecioğlu değirmeni demekle arîf iki horoslu bir bâb uncu değirmeni derûnunda mevcûde beyne’l-esnâf gedik ta‘bîr olunur sekiz re’s bârgir ve onlara tâbi‘ sâir âlât-ı lâzime-i ma‘lûme babam ve müvekkilim merkūm Bedros’un yedinde olup bin iki yüz yetmiş üç senesi Cumâdelâhiresi selhi târihiyle müverraha ve ol târihde Dârü’l-hilâfeti’l-aliyye kādısı olan Osman Efendizâde Mehmed Emin Efendi merhûmun imzâ ve hatemini hâviye işbu bir kıt‘a hâmiş-i hüccet-i şer‘iyye ve sene-i merkūme Zilhicceti’ş-şerîfesinin altıncı günü târihiyle müverraha ve ol târihde dârü’s-saltanati’s-seniye kādısı olan sudûr-ı izâmdan Zeynelabidin Efendizâde semâhatlü es-Seyyid Mehmed İmadüddin Efendi hazretlerinin imzâ ve hatemleriyle mahtûme işbu diğer bir kıt‘a hâmiş-i hüccet-i şer‘iyye ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca akd-i âti’z-zikrin sudûruna değin yedinde mülk ve hakkı olmağla ben babam ve müvekkilim merkūm Bedros’un ber-minvâl-i muharrer mâlik olduğu sâlifü’l-beyân sekiz re’s bârgir ve onlara îcâb eden âlât-ı sâirenin dört re’s bârgir ve onlara iktizâ eden âlât-ı sâiresini müvekkilim merkūmun yedinde bi’l-ibkā ve iki re’s bârgir ve onlara îcâb eden âlât-ı sâiresini işbu hâzır bi’l-meclis Uncu Avanis veledi Mıgırdiç’e bi’l-vekâle bâ-hüccet-i şer‘iyye bey‘ ve teslîm etmemle mâ‘adâ âhar iki re’s bârgir ve onlara îcâb eden âlât-ı sâiresini dahi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-izn-i şerîk on dört bin üç yüz doksan beş guruşa merkūm Nazaret’e bi’l-vekâle bey‘ ve temlîk ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra babam ve müvekkilim merkūm Bedros’un zimmetinde Zahîre Hazinesi’ne altı bin üç yüz doksan beş guruş deyni olmağla semen-i mezkûr on dört bin üç yüz doksan beş guruşun altı bin üç yüz doksan beş guruşunu deyn-i mezkûre mahsûben hazine-i mezkûrede kabza memûre edâ etmek üzere merkūm Nazaret’e bi’l-vekâle emr ve tarafımdan bi’l-vekâle tevkîl eylediğimde ol dahi kabûl ve ber-vech-i meşrûh edâ-i deyne ta‘ahhüd edip semen-i merkūmun mâ‘adâsı olan sekiz bin guruşu dahi bana tamâmen def‘ u teslîm ben dahi yedinden bi’l-vekâle tamâmen ahz u kabz eyledim fîmâ-ba’d sâlifü’l-beyân âhar iki re’s bârgir ve onlara îcâb eden âlât-ı sâirede dahi müvekkilim merkūm Bedros’un aslâ ve kat‘â alâka ve medhali kalmayıp merkūm Nazaret’in mülk-i müşterâsı ve hakk-ı sırfı olmağla mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini bi’l-asâle ve bi’l-vekâle ibrâ vü ıskāt ve her birimiz ber-vech-i muharrer âharın ibrâsını kabûl eyledik, dedikde gıbbe.<br><br>Fî 19 Zilhicce sene 1278<br><br>Şuhûdü’l-hâl: Muhzır Osman Ağa b. ( ), Muhzır Süleyman Ağa b. ( ), Muhzır İsmail Ağa b. ( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35784"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35786"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o401"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>