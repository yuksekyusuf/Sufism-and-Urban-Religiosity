﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 488<br>Hüküm no: 599<br>Orijinal metin no: [109b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kefaletten dolayı olan borcunu ödemesi hususunda İbrahim Ağa’ya tenbihte bulunulması</b><br><br>Mahmiye-i İstanbul’da vâkı‘a hadîka-i sultaniyede bekâr odası bostancılarının ta‘âmiyelerine gallesi meşrûta vakıf nukūda bi’l-fi‘il mütevellî olup başeskileri olan bâ‘isü’l-kitâb Mehmed Bey b. Ali nâm kimesne meclis-i şer‘-i şerîfde İbrahim Ağa b. Abdullah nâm kimesne mahzarında üzerine da‘vâ ve takrîr-i kelâm edip asl-ı mâl-ı vakf-ı mezbûrdan iki yüz esedî guruşu bin yetmiş yedi Saferi’l-hayrına mezbûr İbrahim Ağa’nın kapı ağası olan Marmaralı Hüseyin Ağa’ya idâne ve teslîm mezbûr Hüseyin Ağa dahi istidâne ve kabz etdiğinde mezbûr İbrahim Ağa meblağ-ı mezbûra tarafeynden emr ü kabûlü hâviye kefâlet-i sahîha-i şer‘iyye ile kefîl olmuş idi, suâl olunup kefâletine binâen meblağ-ı mezbûrun merkūm İbrahim Ağa’dan alıverilmesi matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda hadîka-i mezbûre bostancılarından el-Hâc Hasan Bey b. Yusuf [ve] Hüseyin Bey b. ( ) nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mütevellî-i mezbûr asl-ı mâl-ı vakf-ı mezbûrdan iki yüz esedî guruşunu sene-i mezbûre Saferinde bizim huzûrumuzda mezbûr İbrahim Bey’in kayın atası olan merkūm Hüseyin Ağa’ya idâne ve teslîm, merkūm Hüseyin Ağa dahi istidâne ve kabz etdiğinde mezbûr İbrahim Ağa meblağ-ı mezbûr iki yüz esedî guruşu tarafından emr ü kabûlü hâviye kefâlet-i sahîha-i şer‘iyye ile kefîl olmuş idi, biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûr iki yüz esedî guruşu müdde‘î-i mezbûra edâ ve teslîme kefâletine binâen mezbûr İbrahim Ağa’ya tenbîh birle mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Süleyman Çavuş b. Mahmud el-mübâşir, Mehmed Bey b. Ali el-mübâşir, Nuh Bey b. Ahmed, el-Hâc Mehmed Bey b. Hasan, Ebubekir Bey b. Abdullah el-mübâşir, Mustafa Efendi el-imâm, Mustafa Çelebi b. Ömer.</p>          <br><a title="Önceki sayfa" style="text-decoration:none" href="./ayrmetin.php?idno=2916"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2918"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b488"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o513"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>