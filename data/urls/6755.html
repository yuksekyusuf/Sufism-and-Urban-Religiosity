﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 446<br>Hüküm no: 539<br>Orijinal metin no: [69a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un evinin üstüne sonradan yaptırdığı tahtabendlerin komşuları rahatsız etmesinden dolayı yıkılıp daha uygun yere yapılması</b><br><br>Keşf<br><br>Bâ-mühr-i efendi<br><br>Ma‘rûz<br><br>Sâdır olan fermân-ı âlîlerine imtisâlen kıbel-i şer‘den irsâl olunan keşif nâibi Hıfzı el-Hâc Mehmed Efendi dâ‘îleri ve bi’l-fi‘il hâssa mimârbaşısı olan izzetlü el-Hâc Mehmed Ağa ve hulefâsından Halil Halîfe ile İstanbul’da Süleymaniye kurbünde Devoğlu mahallesinde vâki‘ merhûm Siyavuş Paşa Evkāfı’ndan sâhib-i arzuhâl el-Hâc Mehmed Ağa’nın tasarrufunda olan menziline varıp huzûr-ı Müslimînde akd eylediği meclis-i şer‘de yine vakf-ı mezbûrdan câr-ı mülâsıkı olup bir bâb menzile mutasarrıfa olan derûn-ı arzuhâlde mezkûretü’l-ism Âişe Hatun tarafından zevci ve vekîl-i sâbitü’l-vekâlesi Ömer muvâcehesinde vakf-ı mezbûr mütevellîsi Abdülhalim Bey hâzır olduğu halde mezbûre Âişe Hatun bundan akdem menzili ve üzerinde olan tahta-bendini hedm eyledikde menzilini binâ ve üzerinde olan tahta-bend-i mezkûru binâ etmeyip yüz kırk dokuz senesi[nde] ben sefer-i hümâyûnda iken mezbûr Âişe Hatun vaz‘-ı kadîmini tağyîr birle tahta-bendi ihdâs ve benim makarr-ı nisvân olan mahallerime nezâreti ve hudûsü dahi hilâf-ı fermân-ı âlî olmağla mu‘âyene olunup zarâr-ı şer‘îsi men‘ ve hedm olunmak matlûbumdur deyü ba‘de’d-da‘vâ ve’l-mu‘âyene zarâr-ı şer‘îsi müte‘ayyen oldukdan sonra tavassut-ı muslihîn ile zikr olunan tahta-bendi müdde‘î-i mezbûr el-Hâc Mehmed kendi mâlıyla bi’t-terâzi üç zirâ‘ ilerisine iki kat tahta perde ile binâ etmek üzere kat‘-ı nizâ‘ eylediklerin mevlânâ-yı mezbûr mahallinde ketb ve ümenâ-i şer‘le meclis-i şer‘a gelip ba‘de’l-inhâ huzûr-ı âlîlerine i‘lâm olundu.<br><br>Fî 19 min-Muharremi’l-harâm sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6754"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6756"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b446"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>