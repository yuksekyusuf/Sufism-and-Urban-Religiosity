﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 149<br>Hüküm no: 107<br>Orijinal metin no: [15b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sağ veya ölü olduğu bilinmeyen Berber Ahmed’in hanımı Ayşe’ye nafaka takdiri</b><br><br>Nafaka<br><br>Mahmiye-i İstanbul’da Sofular mahallesinde sâkine bâ‘isetü’l-vesîka Âişe bt. Hasan b. Abdullah nâm hatun tarafından husûs-ı âti’z-zikre vekîl olduğu zâtını ârifân İbrahim Çelebi b. Şa‘bân ve el-Hâc Ebubekir b. Ali şehâdetleriyle sâbit olan üvey oğlu Abdurrahman b. Molla İsmail meclis-i şer‘-i hatîr-ı lâzımü’t-tevkīrde Ada-i kebîr muhârebesinde hayâtı ve memâtı ma‘lûm olmayan zevci Berber es-Seyyid Ahmed Beşe b. Abdullah’ın mâlını hıfza kıbel-i şer‘den bâ-hüccet-i şer‘iyye vasî ve kayyım nasb olunan Hasan Efendi b. Mehmed nâm kimesne mahzarında bi’l-vekâle takrîr-i kelâm ve ta‘bîr ani’l-merâm edip müvekkilem mezbûre Âişe Hatun’un mâlı olmayıp nafaka ve kisveye eşedd-i ihtiyâcı olmağla kıbel-i şer‘den mefkūd-ı mezbûr es-Seyyid Ahmed’in mâlından kadr-ı ma‘rûf nafaka ve kisve-bahâ farz ve takdîr olunmak bi’l-vekâle matlûbumdur dedikde gıbbe’t-tasdîk ve’t-tahlîfi’ş-şer‘î hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi müvekkile-i mezbûrenin nafaka ve kisve ve sâir levâzım-ı zarûriyesi’çün zevci mefkūd-ı mezbûrun vasiyy-i merkūm yedinde olan mâlından târîh-i kitâbdan yevmî üçer para farz ve takdîr buyurup meblağ-ı mefrûz-ı mezbûru kendi nafaka ve kisve ve sâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer zevci mefkūd-ı mezbûrun mâlına rücû‘a mezbûre Âişe Hatun’a izin verilmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Zilhicceti’ş-şerîfe sene 1152.<br><br>Şuhûdü’l-hâl: İbrahim Çelebi b. Şa‘bân, el-Hâc Ebubekir b. Ali, el-Hâc Mustafa b. Hacı Mehmed, Mehmed b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=6322"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6324"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>