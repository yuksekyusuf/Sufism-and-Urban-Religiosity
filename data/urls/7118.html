﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 137<br>Hüküm no: 78<br>Orijinal metin no: [11b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Mustafa’nın, Hacı Abdülgani b. Mustafa’dan satın aldığı cariye Şehriban’ın hür olduğunu ispat etmesi üzerine Hacı Abdülgani’nin İbrahim’e parasını iade etmesi</b><br><br>Ma‘rûz<br><br>Sahib-i arzuhâl İbrahim b. Mustafa Mahkeme-i Bâb’da meclis-i şer‘de esirci tâifesinden Hacı Abdülgani b. Mustafa muvâcehesinde târih-i i‘lâmdan bir sene mukaddem orta boylu kara gözlü açık kaşlı Şehriban nâm câriye-i memlûkesini Gürciyyetü’l-asl olmak üzere iki yüz yirmi guruş semen-i medfû‘ ve makbûza bana bey‘ ve teslîm ben dahi ber-vech-i muharrer iştirâ ve tesellüm eylediğimden sonra târih-i i‘lâmdan dokuz gün mukaddem Mahkeme-i Bâb’da meclis-i şer‘de mevsûfe-i mezbûre Şehriban vilâyet-i İran’da medîne-i Tebriz mahallâtından Deveciler mahallesi ahâlîsinden Acemiyyü’l-asl Müslimü’n-neseb Mehmed Kulu b. Abdullah nâm sünnî ve hürrü’l-aslın firâşından hâsıla ve hürretü’l-asl olan zevce-i menkûhası sünniye Fâtıma bt. Abdurrahman nâm Müslimeden mütevellide hürretü’l-asl olduğunu medîne-i mezkûrede zikrolunan Deveciler mahallesi ahâlîsinden olup hâlâ mahmiye-i İstanbul’da merhûm ve mağfûrun-leh Sultan Bâyezid Han Câmi‘-i şerîfi kurbünde ticâret vechi üzere sâkin udûl-i ahrârdan lede’t-tezkiye şehâdetleri makbûle olan Mehmed b. Ali ve Hüseyin b. Hacı İsmail şehâdetleriyle benim muvâcehemde vech-i şer‘î üzere ba‘de’l-isbât mûcebince mevsûfe-i mezbûre Şehriban’ın hürriyetine ba‘de’l-hükm sebîli tahliye ve benim kasr-ı yedime tenbîh olunmağla hâlâ medfû‘um olan meblağ-ı mezbûr iki yüz yirmi guruşu mezbûr Hacı Abdülgani’den taleb ederim deyü ba‘de’d-da‘vâ mezbûr Hacı Abdülgani cevâbında mevsûfe-i mezbûre Şehriban’ı târih-i mezkûrda gāib ani’l-meclis Yağcı Ebûbekir Beşe ile şerîki Hacı Süleyman nâm kimesnelerden Gürciyyetü’l-asl yedlerinde câriye-i memlûkesi oldukları hâlde iki yüz on beş guruş semen-i medfû‘ ve makbûza iştirâ ve tesellüm edip yine Gürciyyetü’l-asl olmak üzere müdde‘î-i mezbûr İbrahim’e iki yüz yirmi guruş semen-i medfû‘ ve makbûza bey‘ eyledim deyü ber-vech-i muharrer bey‘ini ikrâr lâkin mevsûfe-i mezbûrenin ber-vech-i muharrer hürriyetini isbât eylediğini inkâr edicek müdde‘î-i mezbûr İbrahim ber-vech-i meşrûh müdde‘âsını es-Seyyid Mustafa b. Hasan ve es-Seyyid Ali b. Mustafa şehâdetleriyle mezbûr Hacı Abdülgani muvâcehesinde vech-i şer‘î üzere ba‘de’l-isbât mûcebince semen-i mezbûr iki yüz yirmi guruşu müdde‘î-i mezbûr İbrahim’e edâ ve teslîme mezbûr Hacı Abdülgani’ye tenbîh olunduğu huzûr-ı âlîlerine i‘lâm olundu.<br><br>Fî 14 min-Rebî‘ülâhir sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7117"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7119"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>