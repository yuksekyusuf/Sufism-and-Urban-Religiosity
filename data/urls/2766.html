﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 372<br>Hüküm no: 448<br>Orijinal metin no: [84b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha bt. Ahmed’in eşi Hasan Beşe’den muhâlaa yoluyla boşanması</b><br><br>Mahmiye-i Kostantıniyye -humiyet ani’l-âfâti ve’l-beliyye- hısnı ebvâbından Edirnekapısı kurbünde Hacı Muhyiddin mahallesi sâkinelerinden Saliha bt. Ahmed nâm hatun tarafından husûs-ı âti’l-beyâna vekîl olup zâtını ma‘rifet-i şer‘iyye ile ârifân mahalle-i mezbûre sâkinlerinden İsmail Beşe b. Ali ve mahalle-i mezkûre müezzini el-Hâc Receb b. Mehmed nâm kimesneler şehâdetleriyle şer‘an vekâleti sâbite olan Mehmed Efendi b. Mustafa nâm kimesne meclis-i şerî‘at-ı şerîfe-i garrâda müvekkile-i mezbûrenin zevc-i dâhilün-bihâsı Hasan Beşe b. Ali nâm kimesne mahzarında ikrâr-ı tâm ve takrîr-i kelâm edip müvekkilem merkūme Saliha Hatun’un zevci merkūm Hasan Beşe’nin zimmetinde mütekarrir ve ma‘kūdün-aleyh olan bin akçe mehr-i müeccelinin yedi yüz akçesi için merkūm Hasan Beşe yedinden bir mâvi tiftik kebe ve bir cedîd don ve bir cedîd gömlek ve bir münakkaş makrama alıp bâkī üç yüz akçesi ve nafaka-i iddet-i mu‘ayyene-i ma‘lûmesi üzerlerine ve me’ûnet-i süknâsı dahi kendi üzerine olmak üzere merkūm Hasan Beşe ile muhâla‘a edip ol dahi hul‘-ı mezbûru kabûl eyledikden sonra zevciyete müte‘allıka âmme-i de‘âvîden her biri âharı ibrâ-i âmm-ı katı‘u’n-nizâ‘ ile ibrâ eylediler dedikde gıbbe’t-tasdîkı’ş-şer‘î mâ-vaka‘a bi’l-ibtigā ketb ü imlâ olundu.<br><br>Fi’l-yevmi’r-râbi‘ ve’l-ışrîn min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: İbrahim Beşe b. Rıdvan, Mustafa Beşe b. Osman, Halil Beşe b. er-râcil, Abdi Çelebi b. Hüseyin, Şükrullah Bey b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2765"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2767"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b372"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o539"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>