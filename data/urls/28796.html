﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 496<br>Hüküm no: 380<br>Orijinal metin no: [120b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ahmet Çelebi kendisine emanet edilen gülâbdân ve tepsiyi kız kardeşi Ayşe’ye teslim ettiğinden Mustafa’nın davadan men edilmesi</b><br><br>Mahrûse-i Galata muzâfâtından kasaba-i Beşiktaş’da Abbas Ağa mahallesinde sâkin Mustafa b. Mehmed meclis-i şer‘-i şerîf-i enverde el-Hâc Ahmed Çelebi b. Abdurrahman mahzarında üzerine da‘vâ ve takrîr-i kelâm edip târih-i kitâbdan on sene mukaddem üç yüz yirmi dirhem bir sîm gülâbdân ve bir sîm tepsimi mezbûr el-Hâc Ahmed Çelebi’ye âhara bey‘ edivermek için def‘ u teslîm ol dahi ber-vech-i muharrer ahz u kabz etmekle suâl olunup mevcûd ise aynlarını müstehlek ise ba‘de’s-sübût kıymet-i şer‘iyyelerini bana teslîme tenbîh olunmak matlûbumdur dedikde gıbbe’s-suâl mezbûr el-Hâc Ahmed Çelebi cevâbında târih-i mezbûrda mezbûr Mustafa zikrolunan üç yüz yirmi dirhem gülâbdân ve sîm tepsi kız karındaşım Âişe bt. el-Hâc Kasım nâm hatunun mülküdür benim alakam olmayıp yedimde emânet olmağla tarafımdan var mezbûre Ayşe’ye teslîm eyle deyü yedime def‘ u teslîm ben dahi ber-vech-i muharrer ahz u kabz etdiğimden sonra mârrü’z-zikr gülâbdân ve tepsiyi emr-i mezkûrûna binâen karındaşım mezbûre Âişe Hatun’a teslîm eyledim deyücek gıbbe’l-istintâk ve’l-inkâr mezbûr el-Hâc Ahmed Çelebi’den ber-vech-i muharrer def‘-i mezbûrunu mübeyyene beyyine taleb olundukda udûl-i ahrâr-ı ricâl-i Müslimînden olup Üskübî mahallesinde sâkin Emrullah Çelebi b. Mehmed ve Âşık Paşa mahallesinde sâkin İsmail b. Mehmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Mustafa târih-i mezkûrda zikrolunan üç yüz yirmi dirhem bir sîm gülâbdân ve bir sîm tepsi karındaşım mezbûre Ayşe’nin mülküdür benim alakam olmayıp yedimde emânet olmağla tarafımdan var mezbûre Ayşe[ye] teslîm eyle deyü mezbûr el-Hâc Ahmed Çelebi’ye emr ve bizim huzûrumuzda mârrü’z-zikr gülâbdân ve tepsiyi yedine teslîm ol dahi ber-vech-i muharrer ahz u kabz ve yine huzûrumuzda mezbûre Ayşe’ye teslîm etmişidi biz bu husûsa bu vech üzere şahidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle mezbûr Mustafa bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Zilka‘deti’ş-şerîfe li-sene seb‘a ve miete ve elf.<br><br>Şuhûdü’l-hâl; İbrahim Çelebi b. Ahmed, Ali Çelebi b. Bali, Mehmed Çelebi b. İdris, Receb b. Süleyman, Ahmed b. Ahmed, Ali b. Bali.</p>          <br><a title="Önceki sayfa" style="text-decoration:none" href="./ayrmetin.php?idno=28795"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28797"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b496"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o795"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>