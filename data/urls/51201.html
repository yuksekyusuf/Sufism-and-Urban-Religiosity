﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 208<br>Hüküm no: 271<br>Orijinal metin no: [26b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sinan Paşa’nın, aldığı çiftliğin borcunun ödenmesine Mustafa Bey’i vekil tayin ettiği</b><br><br>Budur ki Hâlâ Karaman beylerbeyisi olan emîrü’l-ümerâi’l-kirâm kebîrü’l-küberâi’l-fihâm zü’l-kadri ve’l-ihtirâm el-muhtas bi mezîdi inâyeti’l-meliki’l-mennân Sinan Paşa -dâme ikbâluhû- hazretleri tarafından vekîl olup vekâleti nehc-i şer‘î üzre sâbite olan fahrü’l-akrân Mustafa Bey el-cündî mahfil-i kazâda mahrûse-i Üsküdar sâkinlerinden Mehmed b. Musli nâm kimesne tarafından da‘vâ ve kabz ve îsâle vekîl-i şer‘î olan Süleyman b. Hayran nâm kimesne mahzarında ikrâr ve takrîr-i merâm edip müvekkilim müşârunileyh hazretleri bundan akdem merkūm Süleyman’ın müvekkil-i mezbûr Mehmed’den cemî‘ tevâbi‘ ve levâhıkıyla bir çiftlik alıp bir mikdâr akçesini edâ edip yirmi bin akçe bâkī kalmış idi hâlâ kendiler Karaman’a gitmek lâzım geldikde meblağ-ı mezbûru edâ için müşârunileyh hazretleri Üsküdar Kadılığı’nda vâki‘ olan bağlarının ve çayırlarının bu sene mahsûlünü satıp meblağ-ı mezbûru edâya beni vekîl eyleyip ben dahi zikr olunan bağların ve çayırların mahsûlünü satıp meblağ-ı mezbûr yirmi bin akçeyi edâ etmeyi uhdeme aldım eğer zikr olunan bağların ve çayırların mahsûlü vefâ etmezse kendi yanımdan edâya kefîl bi’l-mâl dahi olurum dedikde mukırr-ı mezbûrun vech-i meşrûh üzre vâki‘ olan ikrârını vekîl-i mezbûr Süleyman vicâhen ve şifâhen tasdîk ettikden sonra Dergâh-ı âlî çavuşlarından fahrü’l-akrân Bâli Çavuş dahi ikrâr edip eğer bağlar ve çayırların mahsûlü yirmi bin akçe olup müşârunileyh hazretlerinin deynini ihâta etmezse bâkī kalanı edâya kefîl bi’l-mâl oldum dediği bi’t-taleb tahrîr olundu.<br><br><br>Şuhûdü’l-hâl: Bâli Halîfe b. Pîr Kadem, Fahrü’l-akrân Cemşid Kethüdâ, Hacı Mehmed b. Ali, Hasan b. Resûl, İlyas b. Hızır, Yusuf b. Ahmed bi mübâşereti’l-fakīr Selâmi ketebehü’l-fakīr el-müvellâ hilâfeten bi Üsküdar Yevmü’l-Cum‘a fî 7 Recebi’l-mürecceb sene elf</p>          <br><a title="Önceki sayfa" style="text-decoration:none" href="./ayrmetin.php?idno=51200"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51202"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o780"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>