﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 127<br>Hüküm no: 79<br>Orijinal metin no: [16b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Fâtıma Şefika bt. Mehmed Sadık’ın kiracı olduğu bakkal dükkânın yandığı, sahiplerini yeniden inşaya zorladığı</b><br><br>Bakkal dükkânını mülk sahibine inşâ eyle deyü cebr da‘vâsı meşrû‘a olmadığı<br><br>Ma‘rûz<br><br>Sahibe-i arzuhâl mu‘arrefetü’z-zât Şerife Fâtıma Şefika bt. es-Seyyid Mehmed Sâdık nâm hatuna şifâhen sâdır olan fermân-ı âlîlerine imtisâlen Çarşamba günü Arz Odası’nda huzûr-ı âsafânelerinde ma‘kūd meclis-i şer‘-i münîrde derûn-ı arzuhâlde isimleri mezkûr Bezzâzistânî Bâyezid oğlu es-Seyyid Mehmed Emin Efendi b. es-Seyyid Ahmed ve es-Seyyid Ahmed Efendi b. el-Hâc Osman nâm kimesneler muvâcehelerinde bakkālân pazarbaşısı Süleyman Ağa ve yiğitbaşısı Molla Abdi ve sâir mazbûtü’l-esâmî nizâm ustaları hazır oldukları hâlde İstanbul’da Mahmud Paşa Câmi‘-i şerîfi havlîsinin Çörekçi Kapısı içinde kâin mezbûrların bi’l-icâreteyn taht-ı tasarruflarında olan ma‘lûmü’l-hudûd bir bâb bakkāl dükkânında ben beher şehr onar guruş kirâ ile müste’cire ve dükkân-ı mezkûr derûnunda mevcûde beyne’l-hiref gedik ta‘bîr olunur mukayyed ve mu‘teber âlât-ı lâzıme-i ma‘lûme dahi yüz yirmi sehm i‘tibâriyle bâ-hüccet-i şer‘iyye yedimde müstakilleten emvâlim olup dükkân-ı mezkûr bu def‘a vukū‘ bulan harîkde bi-kazâillâhi te‘âlâ muhterik olmağla esnâf-ı merkūmenin yedlerinde olup bundan akdem sâdır olan fermân-ı âlî-şân mûcibince benim harîkden tahlîs eylediğim gedik âlât-ı lâzıme-i ma‘lûmesini kemâ-kân derûnuna nakl için dükkân-ı mezkûru merkūmânın binâ eylemelerine tenbîh olunmak matlûbumdur deyü istid‘â ve esnâf-ı merkūmenin ibrâz eyledikleri emr-i âlî-şânda bakkāl dükkânlarının bi’l-icâreteyn mutasarrıfları âhar dükkân yapmayıp yine bakkāl dükkânı binâ eylemesi mastûr olup lâkin beher hâl binâ eylemeleri musarrah olmamağla bu sûretde müdde‘iyye-i merkūmenin tesâddî eylediği cebren dükkân binâsı da‘vâsı meşrû‘a ve iltifâta şâyân olmadığı kendüye tefhîm ve da‘vâ-yı mezkûresiyle mezbûrân es-Seyyid Mehmed Emin Efendi ve es-Seyyid Ahmed Efendi’ye bî-vech mu‘ârazadan men‘ olunduğu İstanbul Mahkemesi’nde huzûr.<br><br>Fî 10 Rebî‘ülevvel sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33505"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33507"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>