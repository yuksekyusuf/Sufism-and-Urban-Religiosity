﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 170<br>Hüküm no: 185<br>Orijinal metin no: [107-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rus asıllı Yusuf’un köle olmayıp azat edildiğinin tespiti</b><br><br>Havâss-ı aliyye kazâsı muzâfâtından Kağıthâne nâm karyede sâkin açık kaşlı gök elâ gözlü küçük emred Rûsiyyü’l-asl Yusuf b. Abdullah nâm emred mahfil-i kazâda kendiye mülkiyet zu‘mu ile vâzı‘u’l-yed eden Halil b. Abdullah nâm kimesne mahzarında takrîr-i da‘vâ edip gemici tâ’ifesinden Kara Mustafa ve Kara Ahmed nâm kimesnelerin abd-i memlûkleri olmağın beni i‘tâk ve tahrîr eylemişlerdir, mezbûr Halil bana vech-i şer‘î üzre vaz‘-ı yed edip mâlikâne tasarruf eder, yed-[i] kasr ve izâle olunmak taleb ederin dedikde, gıbbe’s-suâl merkūm Halil cevâbında mevsûf-ı mezkûr ile mevsûfe olan mezbûr Yusuf’u bir maraza mübtelâ olup hasta olmağın sâhibleri olan merkūmân Kara Mustafa ve Kara Ahmed nâm kimesnelerden on beş riyâlî guruşa iştirâ eyledim, mülk-i müşterâm olmak üzre tasarruf ederim, mu‘tak olduğu ma‘lûmum değildir deyû inkâr ile cevâb vericek, gulâm-ı mezbûrdan da‘vâsına mutâbık beyyine taleb olundukda udûl-i müslimînden Hasan Çelebi b. Mahmud ve Mehmed b. Hasan nâm kimesneler li ecli’ş-şehâde mahfil-i kazâya hâzırân olup fi’l-hakīka gemici tâ’ifesinden merkūmân Kara Mustafa ve Kara Mehmed mevsûf-ı mezkûr [108] ile mevsûfe olan mezbûr Yusuf[‘u] bizim huzûrumuzda i‘tâk ve tahrîr eylemişlerdir, biz bu husûsa şâhidleriz şehâdet dahi ederiz deyû edâ-i şehâdet-i şer‘iyye ettiklerinde, ba‘de’t-ta‘dîl ve’t-tezkiye şehâdetleri hayyiz-i kabûlde vâkı‘a oldukda emred-i mezbûrun ıtkına hüküm birle mâ hüve’l-vâki‘ bi’t-taleb ketb olundu. Tahrîren fî evâili Muharremi’l-harâm li sene semânin ve erba‘în ve elf.<br><br><br>Şuhûdü’l-hâl: Yusuf Efendi b. Behram el-Hatîb, Mehmed Çelebi b. Ömer Usta, Ahmed Çelebi b. Ali, Mehmed b. İsmail ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23412"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23414"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b170"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>