﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 108<br>Hüküm no: 70<br>Orijinal metin no: [20b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Sebzeciler Kethudası Halil Ağa b. Mehmed’in vârislerinin birbirlerinin zimmetlerini ibra ettikleri</b><br><br>Mahmiye-i İstanbul’da Şeyhebulvefâ Mahallesi ahâlîsinden olup Vilâyet-i Anadolu’da Gerede kazâsında müsâferet vechi üzere sâkin iken bundan akdem vefât eden Sebzeciler Kethudâsı Halil Ağa b. Mehmed’in verâseti zevce-i menkûha-i metrûkesi Mahbûbe bt. Abdullah nâm hatun ile vâlidesi Meryem nâm hatuna ve li-ebeveyn karındaşları Kozbekçi Veliyüddin ve Kilârî Ali ve Ömer nâm kimesnelere münhasıra olduğu ba‘de’t-tahakkukı’ş-şer‘î mahalle-i merkūmede sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan mezbûre Mahbûbe Hatun meclis-i şer‘-i hatîr-i lâzımü’t-tevkīrde tereke-i müteveffâ-yı mezbûra bi’l-verâse vaz‘-ı yedleri mütehakkık olan bâ‘is-i hâzihi’l-vesîka mezbûrân Veliyüddin ve Ali mahzarlarında ikrâr-ı tâm ve takrîr-i kelâm edip zevcim müteveffâ-yı mezbûr Halil Ağa’nın zimmetinde mütekarrir ve ma‘kūdün-aleyh olan yüz elli guruş mehr-i mü’eccel hakkımın merkūmân Veliyüddin ve Ali bi-tar[îkı]’s-sulh tereke-i mezkûreden olmak üzere yüz guruşunu bana def‘ ve teslîm eylediklerinde, ben-dahi ber-minvâl-i muharrer yedlerinden tamamen tesellüm ve ahz ve kabz edip mâ‘adâsı olan elli guruş ile rub‘ hisse-i irsiyem mutâlebesine ve husûs-ı mirasa ve müteveffâ-yı mezbûrun kalîl ve kesîr bi’l-cümle ism-i mâl ıtlâk olunur terekesine ve hukūk-ı sâireye müte‘allika işbu târih-i kitâba gelince âmme-i de‘âvî ve mutâlebât ve kâffe-i eymân ve muhâsemâtdan ben gerek mezbûrân Veliyüddin ve Ali’nin ve gerek gāibân ani’l-beled merkūmân Meryem ve Ömer’in zimmetlerini ibrâ-i âm ile ibrâ ve ıskāt eylediğimde, mezbûrân Veliyüddin ve Ali dahi bi’l-cümle husûs-ı mezkûra ve hukūk-ı sâireye müte‘allika <<‘âmme>> târih-i merkūma gelince kezâlik âmme-i de‘âvî ve mutâlebât ve kâffe-i eymân ve muhâsamâtdan benim zimmetimi ibrâ-i âm ile ibrâ ve ıskāt edip âhar-ı tarafeyn âharın ibrâsını kabûl eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 20 min-Şevval sene 1193.<br><br>Şuhûdü’l-hâl: Sâbıkā Kahvecibaşı Pehlivan Ahmed Ağa b. ( ), el-Hâc Mehmed Ağa b. ( ), İsmail Ser-bölük, es-Seyyid Osman b. es-Seyyid Hasan.</p>          <br><a title="Önceki sayfa" style="text-decoration:none" href="./ayrmetin.php?idno=30271"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30273"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o337"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>