﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 331<br>Hüküm no: 285<br>Orijinal metin no: [87b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun bt. Hamza’nın vakfiyesi</b><br><br>Mâ-zükire fî-hâze’s-sakki’ş-şer‘î ve’s-sifri’l-mu‘teberi’l-mer‘î min-asli’l-vakfi ve şürûtihî ve tescîlihî ve sâiri kuyûdihî küllühû sahîhun lâ-raybe fîhi sâlimün an-sevbi şey’in yünâfîhi ene efkaru’l-verâ Mehmed b. Abdülkerîm el-müvellâ hılâfeten bi-mahkemeti Davudpaşa bi-medîneti’l-Kostantıniyyeti’l-mahmiye -ufiye anhümâ-<br><br>Elhamdülillâhi’l-vâkıfü alâ-külli hâl. İşbu mazmûnunda vakıf ikrârından bahseden sahîh ve şer‘î bir hüccettir. Mahmiye-i Kostantıniyye mahallâtından Topkaşı mahallesinde sâkine sâhibetü’l-hayrât Emine Hatun bt. Hamza kıbelinden âti’z-zikr vakıf ikrârına ve sonra rücû‘ da‘vâsına vekâleti kendisini ma‘rifet-i şer‘iyye ile ârifân olan Ahmed Dede b. İsmail ve Ahmed b. Mahmud nâm kimselerin şehâdeti ile sâbit olan Mahmud b. Abdullah nâm kimse meclis-i şer‘-i şerîfe gelip bi’l-vekâle şöyle ikrâr ve i‘tirâf eyledi ki, müvekkile-i mezbûresi, işbu vakıf ikrârının kendisinden sudûruna kadar mâliki olduğu ve taht-ı tasarrufunda bulundurduğu, mahalle-i mezbûrede kâin, ulvî ve süflî birer bâb hâneyi, ahırı, su kuyusunu, cüneyneyi ve kenîfi hâvî, hudûdu bir tarafından vekîl-i mezbûr mülkü, bir tarafından Ali Beşe b. Ahmed er-râcil mülkü, bir tarafından Mustafa b. Fazlı mülkü, bir tarafından tarîk-ı âm ile mahdûd cemî‘ mülk menzilini cümle tevâbi‘i ve levâhıkıyla niyet-i sâfiye ve taviyet-i vâfiye üzere habs ve vakfetti. Menzil-i mezbûrda süknâyı mâdâm ki hayâtda ola evvelâ nefs-i nefîsesine sonra bundan akdem vefât eden kādı Hüsâm Efendi nâm zevcinin Mü’mine Hatun nâm kızına, sonra mezbûre Mü’mine’nin evlâdına, evlâd-ı evlâdına batnen ba‘de batnin ve karnen ba‘de karnin ile’l-inkırâz evlâd-ı evlâd-ı evlâdına şart etti. Ba‘de’l-inkırâz, -ne‘ûzü bi’llâhi min-kahri’l-feyyâz- menzil-i mezbûrun mütevellî yediyle icâre-i mu‘tâde ile icâreye verilip hâsıl olan ücret-i kirânın Medîne münevvere -salla’llâhü te‘âlâ alâ-münevvirihâ- fukarâsına irsâlini şart etti. Ta‘mîr ve termîmi menzilde sâkin olanlara şart etti. Nezâret-i hasbiyyeyi ahâlî-yi mahalleye şart etti. Sonra li-ecli’t-tescîl mütevellî nasbettiği Müezzin Bayezid Halîfe b. Mehmed’e menzil-i mezbûru teslîm etti. O dahi tesellüm edip sâir mütevellîler evkāfda nasıl tasarruf ettiler ise öyle tasarruf etti. Vâki‘ ikrâr mütevellî-yi mezkûr tarafından vicâhen ve şifâhen tasdîk edildi. Hâl bu minvâl üzere iken vekîl-i mezbûr vekâleti hasebiyle vakf-ı merkūmdan rücû‘ etmeyi talep ve menzil-i mezbûru müvekkilinin mülküne istirdâd etti. Hâkim vakıf husûsunda eimme-i eslâf beynindeki ihtilâfı da bilerek vakıf cânibini evlâ ve ahrâ görüp sıhhat-i vakfa ve lüzûmuna hükmetti. Menzil-i mezbûr bu sûretle tebdîl ve tağyîri kimse tarafından câiz olmayacak şekilde sahîh, lâzım ve müebbed bir vakıf oldu. Fe-men beddelehû ba‘de mâ-semi‘ahû fe-innemâ ismühû ale’llezîne yübeddilûnehû inna’llâhe semî‘un alîm ve ecrü’l-vâkıfe ale’l-hayyi’l-cevâdi’l-kerîm.<br><br>Cerâ zâlike ve hurrire fi’l-yevmi’t-tâsi‘ aşere min-Cumâdelâhire li-sene ihdâ ve selâsîn ve elf.<br><br>Şühûdü’l-hâl: Mehmed Efendi b. Yusuf, el-imâm, Mehmed Efendi b. Ahmed el-imâm, Mehmed Halîfe b. Hürrem el-müezzin, Mehmed Beşe b. Süleyman er-râcil, Ali Beşe b. Ahmed er-râcil, Mustafa b. Fazlı, Ahmed Çelebi b. Ali, İsmail Bey el-cündi, İshak b. Ahmed, Hasan Beşe b. Abdullah er-râcil, Ahmed b. Hasan, Ferruh Beşe b. Abdullah çukadâr, Musa Halfe b. Ali el-muhzır, Hasan Çelebi b. Musa el-muhzır</p>          <br><a title="Önceki sayfa" style="text-decoration:none" href="./ayrmetin.php?idno=11615"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11617"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o739"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>