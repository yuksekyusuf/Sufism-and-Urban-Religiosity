﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 546<br>Hüküm no: 574<br>Orijinal metin no: [84a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Androni v. İzgormarina ve kız kardeşi Litorya ile Kasandra bt. Aleksandra’nın mülk menzillerini Yani v. Hıristo’ya sattıkları</b><br><br>Mahmiye-i İstanbul’da Fenerkapısı dâhilinde Tahtaminare mahallesi sükkânından olup kendi kıbelinden asîl ve li-ebeveyn kız karındaşı Litorya bt. İzgormarina nâm Nasrâniye tarafından husûs-ı âti’l-beyânı ikrâra vekîl olup vekâleti mahalle-i mezbûreden Şeryano v. Papa Mihal ve Galata hâricinde Beyoğlu mahallesinde sâkin Yaraki v. İstefani nâm zimmîler şehâdetleriyle şer‘an sâbite olan Androni v. İzgormarina nâm zimmî ve kasaba-i Beşiktaş’da Sinan Paşa mahallesi sâkinelerinden Kasandra bt. Aleksandra nâm Nasrâniye tarafından husûs-ı âti’z-zikri ikrâra vekîl olup vekâleti mahalle-i mezbûreden Yorgi v. Duka ve Mihail v. Andreya nâm zimmîler şehâdetleri ile şer‘an sâbite olan zevci Mihalaki v. Yorgi nâm zimmî meclis-i şer‘-i hatîrde hâmilü hâze’l-kitâb Yani v. Hıristo nâm zimmî mahzarında herbiri bi’l-asâle ve bi’l-vekâle tav‘an ikrâr ve i‘tirâf edip zikri âti akdin sudûruna değin rub‘u müvekkilem Litorya’nın ve rub‘u benim ve nısfı müvekkile-i mezkûre Kasandra’nın silk-i mülk-i sahîhimizde ve taht-ı yed ve tasarrufumuzda münselik olup mahmiye-i Galata’da Kargözekapısı? demekle meşhur olan Kalavra mahallesinde vâki‘ iki tarafdan Bulak Mustafa Paşa Vakfı olup Panayot v. Yani nâm zimmî tasarrufunda olan menzile ve bir tarafdan Şahhuban Vakfı’na ve bir tarafdan tarîk-ı hâssa müntehî olup tabaka-i ulyâda köşkü ve tabaka-i vüstâda üç bâb odayı ve bir şehnişînli kebîr odayı ve matbahı ve dehlîzi ve kenîfi ve tabaka-i süflâda mahzeni ve bir su kuyusunu ve kenîfi ve havluyu müştemil olan ve cemî‘ mülk menzilimi kâffe-i hukūk ve merâfıkı ve âmme-i tevâbi‘ ve levâhıkı ile altmış üç bin râyic [fi’l]-vakt akçeye merkūm Yani’ye tarafeynden îcâb ve kabûlü hâvî bey‘-i bâtla bey‘ ve teslîm ve merkūm Yani dahi nefsi’çün iştirâ ve tesellüm ettikden sonra semen-i merkūm altmış üç bin akçeyi tamâmen bize def‘ ve teslîm edip biz dahi ahz u kabz eyledik min ba‘d cemî‘ menzil-i mezbûr merkūm Yani’nin mülk-i müşterâsıdır keyfe mâ yeşâ ve yahtâr mutasarrıf olsun dediklerinde mukırrân-ı mezbûrânı vech-i meşrûh üzere bi’l-asâle ve bi’l-vekâle cârî ve sâdır olan ikrârlarında el-mukarru lehü’l-mezbûr Yani dahi bi’l-müvâcehe tahkīk ve bi’l-müşâfehe tasdîk ettikden sonra kendi kıbelinden asîl ve kız karındaşı kıbelinden vekîl olan mezbûr Androni’nin sulbî kebîr oğlu İzgormarina nâm zimmî menzil-i mezbûrdan babası merkūm Androni’nin rub‘ hisse-i şâyi‘asının derkine ve babasının müvekkilesi merkūme Litorya’nın rub‘ hisse-i şâyi‘asının derkine tarafeynden îcâb ve kabûlü hâviye kefâlet-i sahîha-i şer‘iyye kefîl oldukdan sonra müvekkile-i mezkûrenin tevkîli şâhidi olup mezkûr Sinan Paşa mahallesi sükkânından olan Mihal v. Andreya menzil-i mezbûrdan müvekkile-i merkūme Kasandra’nın nısf hisse-i şâyi‘asının derkine tarafeynden îcâb ve kabûlü hâviye kefâlet-i sahîha-i şer‘iyye ile kefîl olmağın mâ-vaka‘a bi’t-taleb kayd şüd.<br><br>Fi’l-yevmi’s-sâlis ve’l-ışrîn min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Hasan b. Abdullah, Mustafa b. Mehmed, Mustafa Beşe b. Süleyman, Ebûbekir b. Hasan, Salih b. Yusuf, Ramazan b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40852"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40854"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b546"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o829"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>