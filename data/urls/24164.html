﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 92<br>Hüküm no: 59<br>Orijinal metin no: [6a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ayşe Hâtun bt. Ali’nin Eflak asıllı câriyesini satması</b><br><br>Husûs-ı âti’z-zikr mahallinde ketb ü tahrîr olunmak için kıbel-i şer‘den âdem taleb olundukda küttâb-ı mahkemeden Mevlânâ Hamdi Efendi b. eş-Şeyh Mehmed el-müderris irsâl olunup, ol dahi mahmiye-i İstanbul’da Sarıgörez mahallesinde Mi‘mârzâde demekle ma‘rûf fahrü’l-ekâbir ve’l-a‘yân Mehmed Efendi b. Davud’un menziline varıp akd-i meclis ettikde, fahrü’l-muhadderât Ayşe Hâtun bt. Ali meclis-i mezbûrda merkūm Mehmed Efendi mahzarında takrîr-i kelâm edip, işbu hâzıra bi’l-meclis olan açık kaşlı elâ gözlü ak benizli Eflakiyyetü’l-asl Safiye bt. Abdullah nâm memlûke câriyemi mezbûr Mehmed Efendi yine tarafeynden îcâb ve kabûlü hâvî bey‘-i bât ile kırk altı bin yüz akçeye bey‘ ve teslîm ve kabz-ı semen etdim dedikde, gıbbe’t-tasdîki’ş-şer‘î vâki‘ hâli mevlânâ-yı mezbûr mahallinde tahrîr ve mahfil-i kazâda ihbâr ve takrîr etmeğin, mâ vaka‘a ketb olundu. Hurrire fi’l-yevmi’s-sâmin ve’l-ışrîn min Saferi’l-hayr li sene seb‘a ve ışrîn ve elf.<br><br><br>Şuhûdü’l-hâl: Ahmed Ağa b. Süleyman, İbrahim Efendi b. Mustafa el-imâm, Mustafa b. Ömer, Nazar Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=24163"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24165"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>