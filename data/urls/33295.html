﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 43<br>Hüküm no: 11<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kantar Emini Mustafa Ağa b. Süleyman’ın, Trabzonlu Cömertoğlu Mustafa Ağa b. Ali’den aldığı cariyenin kusurlu olduğunu iddia ettiği</b><br><br>Câriye semeninden bâkī 1450 guruşu müeccelen edâya ta‘ahhüd<br><br>Ma‘rûz<br><br>Hâssa hasekilerinden hâlâ Kantâr Emîni Emin Ağacı Ağa demekle ma‘rûf Mustafa Ağa b. Süleyman nâm kimesne meclis-i şer‘-i münîrde üserâ celebânından Trabzonî Cömerdoğlu Mustafa Ağa b. Ali muvâcehesinde esîr dellâlı Kabartalı Hüseyin Ağa b. Ömer hâzır olduğu hâlde ben işbu sene-i mübâreke Şa‘bânü’l-mu‘azzamanın yirmi üçüncü cum‘a günü cemî‘-i uyûbdan sâlime olmak üzere merkūm Mustafa Ağa’nın malından hâzır-ı merkūm vesâtatıyla üç-bin iki-yüz elli guruş semen-i medfû‘ ve makbûza iştirâ ve kabz eylediğim işbu ser-sâm ta‘bîr olunur verem-fi’d-dimâğ illeti ve illet-i mezkûreden mütevellid burnunun içinde dimâğına karîb mahalde âkile illeti dahi olup ol-vechile mu‘ayyeb ve ayb-ı merkūm câriye-i hâzıra-i mezbûrede şirâ târihinden kadîm ve inde’t-tüccâr noksân-ı semen îcâb eder uyûbdan olmağla redd-i semen ve kabz-ı mebî‘ olunmak matlûbumdur deyu dellâl-ı hâzır-ı mezbûrun tasdîkiyle teveccüh-i husûmet bulundukdan sonra da‘vâ ettikde ol-dahi cevâbında câriye-i hâzıra-i mezbûreyi ol-mikdâr guruş semen-i makbûza müdde‘î-i merkūma bey‘ini ikrâr ayb-ı mezkûrun kıdemini inkâr ettikde müdde‘î-i mezbûr ayb-ı mezkûr câriye-i hâzıra-i merkūmede şirâ târihinden kadîm olduğu etıbbâ-i hâssadan ehl-i hıbre ta‘yîn olunan es-Seyyid Mustafa Efendi b. es-Seyyid Mehmed ve es-Seyyid Mehmed Emin Efendi b. es-Seyyid Mehmed şehâdetleriyle bi’l-müvâcehe vech-i şer‘î üzere ba‘de’l-isbât câriye-i hâzıra-i merkūmenin ayb-ı mezkûruna muttali‘ oldukdan sonra kendüden kavlen ve fi‘ilen kabûle delâlet eder nesne sâdır olmadığına müdde‘î-i mezbûr Mustafa Ağa ber-nehc-i şer‘î tahlîf olunmağın mûcebince câriye-i hâzıra-i merkūmeyi geri ahz-birle semen olarak makbûzu olan meblağ-ı mezkûr üç-bin iki-yüz elli guruşu müdde‘î-i merkūma red ve teslîme merkūm Cömerdoğlu Mustafa Ağa’ya ba‘de’l-hükm ve’t-tenbîh merkūm Cömerdoğlu Mustafa Ağa câriyye-i hâzıra-i mezbûreyi kabz edip meblağ-ı mahkûm-bih mezkûr üç-bin iki-yüz elli guruşun bin sekiz yüz guruşunu dahi müdde‘î-i merkūm Mustafa Ağa’ya meclis-i şer‘de edâ ve teslîm ol-dahi ba‘de’l-ahz bâkīsi olan bin dört-yüz elli guruşu târih-i i‘lâmdan otuz bir gün tamâmına değin tamâmen kendüye edâ ve îfâ etmek üzere mezbûr Cömerdoğlu Mustafa Ağa’yı bi’r-rızâ kabûlü hâvî te’cîl ve meblağ-ı bâkī-i mezkûr bin dört-yüz elli guruşa merkūm Cömerdoğlu Mustafa Ağa’nın emriyle hâzır bi’l-meclis Kapan-ı dakīk tüccârınden Rizeli es-Seyyid Mehmed Yazıcı b. es-Seyyid Ali kefâlet-i mutlaka-i sahîha-i şer‘iyye ile kefîl ve zâmin olduğunda müdde‘î-i merkūm Mustafa Ağa dahi kefâlet-i mezkûreyi kabûl eylediği İstanbul Mahkemesi’nden huzûr.<br><br>Fî 3 L sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33294"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33296"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b043"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o206"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>