﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 375<br>Hüküm no: 452<br>Orijinal metin no: [85a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Hasan Vakfı’nın eski mütevellisi olup vefat eden İsmail’de olan vakıf alacağının varislerinden tahsil olunması</b><br><br>Mahmiye-i İstanbul’da Kasab Hasan Vakfı’na hâlâ mütevellî olan işbu râfi‘ü’l-kitâb el-Hâc İbrahim nâm kimesne meclis-i şer‘-i şerîfde vakf-ı mezbûrun bundan akdem mütevellîsi iken vefât eden el-Hâc İsmail b. Mehmed Ağa’nın veresesinden zevce-i metrûkesi Şerife Âişe bt. es-Seyyid Sadeddin ve sulbiye kebîre kızı Şerife Afife nâm hatunlar mahzarlarında üzerlerine da‘vâ ve takrîr-i kelâm edip müteveffâ-yı mezbûr hayâtında asl-ı mâl-ı vakf-ı mezbûrdan yedinde olan iki bin yüz seksen dokuz guruş bi-gayr-ı hakkın mesârifine sarf ile istihlâk etmekle zimmetinde deyn olup hattâ ikrâr dahi etmiş idi, suâl olunup tereke-i vâfiyesinden meblağ-ı mezbûru vakıf için bana teslîm ve edâya mezbûretân Şerife Âişe ve Şerife Afife’ye tenbîh olunmak matlûbumdur dedikde gıbbe’s-suâl ve’l-inkâr mütevellî-i mezbûrdan müdde‘âsını mübeyyine beyyine taleb olundukda mahmiye-i mezbûrede Çerâğī Hasan mahallesinde sâkin Mustafa Efendi b. Ahmed ve Nevbahar mahallesinde sâkin el-Hâc Halil Çelebi b. Nasrullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr el-Hâc İsmail hayâtında asl-ı mâl-ı vakf-ı mezbûrdan iki bin yüz seksen dokuz guruşu bi-gayr-ı hakkın mesârifine sarf edip zimmetinde deyn olduğunu bizim huzûrumuzda ikrâr ve bizi işhâd etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın, mûcebince meblağ-ı mezbûr iki bin yüz seksen dokuz guruşu müteveffâ-yı mezbûrun tereke-i vâfiyesinden vakf-ı mezbûr için müdde‘î-i mezbûra teslîm ve edâya mezbûretân Şerife Âişe ve Şerife Afife’ye tenbîh olunmağın mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Şa‘bâni’l-mu‘azzam sene 1081.<br><br>Şuhûdü’l-hâl: Zahrü’l-akrân Hüseyin Ağa kethüdâ-yı hazret-i efendi, Mehmed Çelebi b. Abdullah kethüdâ-yı muhzırân, Abdi Çelebi b. Hüseyin, Mehmed b. Ramazan, Şükrullah Bey b. Mustafa, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2769"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2771"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o539"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>