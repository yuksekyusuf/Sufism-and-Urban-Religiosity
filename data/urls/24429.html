﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 245<br>Hüküm no: 324<br>Orijinal metin no: [36a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Andriye v. Yorgi’nin Ayasofya-i kebir vakfına ait arazinin tasarruf hakkını Mecid Efendi’ye devrettiği</b><br><br>Zimmî tâ’ifesinden olan Andriye v. Yorgi meclis-i şer‘-i şerîf-i şâmihü’l-imâdda, işbu sâhibü’l-kitâb hâlâ Reîsülküttâb olan umdetü’l-emâcid ve’l-ekâbir müstecmi‘u cemî‘u’l-me‘âlî ve’l-mefâhir kıdvetü erbâbi’t-tahrîr ve’l-kalem zübdetü erbâbi’t-tastîr ve’r-rakam Mecid Efendi, neclü’l-merkūm mahzarında ikrâr ve takrîr-i kelâm edip, Dârü’s-saltanati’s-seniyye Kostantıniyye el-mahmiyye hısn-ı ebvâbından Cebe Ali kapısı hâricinde vâki‘ Ayasofya-yı kebîr vakfından olup, iki tarafı vakf-ı mezbûr ile ve bir tarafı tarîk-i âm ile mahdûd olup, her sene cihet-i vakfa mukāta‘a ile ilâ hîn-i sudûri hâze’t-tefvîz taht-ı tasarrufumda olan arz-ı hâliyenin hakk-ı tasarrufunu mütevellîsi ma‘rifeti ile mûmâ-ileyh Mecid Efendi’ye tefvîz edip, ol dahi tefevvüz ve kabûl ettikden sonra mukābele-i tefvîzde müşârun-ileyh Mecid Efendi yedinden altı bin nakd-i râyic fi’l-vakt akçeyi bi’t-tamâm ve’l-kemâl alıp kabz etdim dedikde, mukırr-ı merkūmun ikrârın mütefevviz-i mûmâ-ileyh dahi bi’l-muvâcehe tasdîk edicek, mâ vaka‘a isre’t-taleb ketb olundu. Hurrire fi’l-yevmi’t-tâsi‘ aşer min Cemâziyelevvel li sene seb‘a ve ışrîn ve elf. Şuhûd[ü’l-hâl]: Fahrü’l-cüyûş Kasım Çavuş, Hüseyin Efendi, Müslim Efendi el-kâtib.</p>          <br><a title="Önceki sayfa" style="text-decoration:none" href="./ayrmetin.php?idno=24428"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24430"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>