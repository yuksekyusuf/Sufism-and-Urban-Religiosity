﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 345<br>Hüküm no: 421<br>Orijinal metin no: [55a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şekerci Mustafa b. Musa’nın Koska’daki dükkânını kapatıp Okçularbaşı’nda şekerci dükkânı açmasında bir mahzur bulunmadığı</b><br><br>Bâ-mühr-i hazret-i efendi<br><br>Ma‘rûz<br><br>Şekerci esnâfının kethudâları el-Hâc Ali ve yiğitbaşıları İsmail ve ustalarından el-Hâc Abdurrahman ve İsmail Çelebi ve Usta Hüseyin ve el-Hâc Ali ve Mehmed Çelebi ve Hüseyin b. Ali ve sâir cerîdede mastûrü’l-esâmî kimesneler meclis-i şer‘de yine esnâf-ı mezkûre ustalarından sahib-i arzuhâl Mustafa b. Musa muvâcehesinde ez-kadîm hirfetimize mahsûs dekâkîn ma‘dûd ve müte‘ayyin ve mevcûd olan dekâkîni kâfî olmağla ziyâde dükkân küşâd ve ihdâs etmek bâ-fermân-ı âlî memnû‘ ve nizâmımız bu minvâl üzere cârî iken işbu mezbûr Mustafa Koska fırını kurbünde taht-ı icâresinde olan dükkândan mâ‘adâ Okçularbaşı’nda dahi bir dükkân istîcâr ve küşâd edip nizâm-ı kadîmimizin ihtilâline bâdî oldu deyü teşekkî eylediklerinde gıbbe’l-istintâk mezbûr Mustafa dahi nizâm-ı kadîmleri minvâl-i muharrer üzer[e] olduğunu ikrâr lâkin ben mukaddemâ Koska fırını kurbünde taht-ı icâremde olan dükkânı fesh-i akd-i icâre ile sahibine teslîm edip yerine Okçularbaşı’nda olan dükkânı istîcâr ve küşâd eyledim deyüp taht-ı icâresinde iki dükkân olduğunu inkâr ve mârrü’z-zikr Okçularbaşı’nda olan bir dükkândan mâ‘adâ küşâd etmemek üzere ta‘ahhüd etmeğin mezbûrûn ustalar dahi minvâl-i muharrer üzere râzılar olup bu vechile kat‘-ı nizâ‘ eyledikleri huzûr-ı âlîlerine i‘lâm olundu.<br><br>Fî 27 Şevval sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7460"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7462"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b345"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>