﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 278<br>Hüküm no: 286<br>Orijinal metin no: [69a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Devrek kasabasından Süleyman b. Yâsin’in hizmetinde iken eşyasına el koyduğu iddiasıyla Abdullah b. Ali tarafından açılan alacak davasının sulhla sonuçlandığı</b><br><br>Sulh.<br><br>Vilâyet-i Anadolu’da Devrek kasabası ahâlîsinden olup mahmiye-i İstanbul’da Peştemalcılar Hânı’nda müsâfiren Abdullah b. Ali nâm kimesne meclis-i şer‘-i şerîf-i enverde bâ‘isü hâze’l-kitâb Süleyman b. Yâsin nâm kimesne mahzarında ikrâr ve takrîr-i kelâm edip târih-i kitâbdan bir sene mukaddem mezbûr es-Seyyid Süleyman’ın hizmetinde iken kendi mâlımdan on beş guruş kıymetli bir çift tabancalı ve on beş guruş kıymetli bir Acem demiri kılıç ile nakd yirmi guruşu mezbûr es-Seyyid Süleyman bi-gayr-ı hakkın ahz u kabz etmekle zikrolunan tabancalı ve kılıcın aynıları mevcûd ise a‘yânın müstehleke ise ba‘de’s-sübût kıymetlerini meblağ-ı mezbûr yirmi guruşu mezbûr es-Seyyid Süleyman’dan taleb ve da‘vâ eylediğimde beynimizde nizâ‘-ı küllî cereyân etmişidi. El-hâletü-hâzihi beynimize muslihûn tavassut edip da‘vâ-yı mezkûremden beni mezbûr es-Seyyid Süleyman ile otuz beş guruş üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr otuz beş guruşu mezbûr es-Seyyid Süleyman yedinden ahz u kabz eylediğimden sonra husûs-ı mezkûra ve târih-i kitâba gelince sâir beynimizde cereyân eden hukūk-ı ma‘lûme ve mechûleye müte‘allika âmme-i da‘vâdan her birimiz âharın zimmetini ibrâ-i âmm-ı râfi‘u’l-hısâm ile ibrâ ve ıskāt eyledik. Ba‘de’l-yevm bir birimiz ile vechen mine’l-vücûh ve sebeben mine’l-esbâb kat‘a da‘vâ ve nizâ‘ımız yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 7 min-Muharremi’l-harâm sene [1]144.<br><br>Şuhûdü’l-hâl: Mehmed b. Mehmed, Berber Mehmed b. Hasan, Gazzaz İsmail b. <<Ahmed>> Hasan, el-Hâc Mehmed b. Mehmed, Ahmed b. Mehmed, Mehmed b. Berber Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=6039"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6041"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o404"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>