﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 91<br>Hüküm no: 30<br>Orijinal metin no: [6b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi b. Mehmed’in Çukurbostan Mahallesi’ndeki bahçesini kızı Ârife’ye sattığı</b><br><br>Mübâya‘a-i bahçe.<br><br>Mahmiye-i İstanbul’da Sultan Selim kurbünde Çukurbostan Mahallesi ahâlîsinden Ahmed Çelebi b. Mehmed nâm kimesne meclis-i şer‘-i şerîf-i enverde sulbiye kebîre kızı bâ‘isetü hâzihi’l-vesîka Ârife bt. el-mezbûr Ahmed b. Mehmed nâm hatunun zevci ve tarafından husûs-ı âti’z-zikri tasdîka vekîl olduğu zât-ı mezbûreyi bi’l-mu‘arrefeti’ş-şer‘iyye ârifân olan Mehmed Çelebi b. Abdullah ve Receb b. Bayram nâm kimesneler şehâdetleri ile sâbit olan Hasan Çelebi b. Mehmed mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan kızım müvekkile-i mezbûre ile vekîl-i mezbûr Hasan Çelebi mülkleri ve iki tarafdan benim âhar menzilim ve bir tarafdan tarîk-i hâs ile mahdûd altmış altı zirâ‘ eşcâr-ı müsmire ve gayr-ı müsmireli bahçemi tarafeynden îcâb ve kabûlü hâvî bey‘-i bâtt-ı sahîh-i şer‘î ile kızım müvekkile-i mezbûre Ârife’ye kırk guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezbûr kırk guruşu kızım müvekkile-i mezbûre yedinden tamamen ahz u kabzeyledim. Fîmâ-ba‘d bahçe-i mahdûd-ı mezbûre kızım müvekkile-i mezbûrenin mülk ve müşterâsı olup benim kat‘â alâka ve medhalim kalmamışdır dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 24 Safer sene [1]143.<br><br>Şuhûdü’l-hâl: Ömer Beşe b. Yusuf, es-Seyyid İbrahim b. es-Seyyid Mahmud, Mehmed Beşe b. Mehmed, İbrahim Çelebi b. Mehmed, Ömer Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=4953"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4955"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o757"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>