﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 87<br>Hüküm no: 59<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçük Çavuşzadeler’in Sinan Paşa Vakfı’na ait fırındaki hisselerini Topçubaşı Ali Ağa b. Mehmed’e sattıkları</b><br><br>Mahmiye-i Galata muzâfâtından kasaba-i Beşiktaş’da sâkin Küçük Çavuşzâdeler Hüseyin Ağa ve Ali Ağa ve Halil Çelebi meclis-i şer‘de ve hemşireleri Nimet tarafından husûs-ı âti’l-beyâna vekîl olup nehc-i mu‘teber-i şer‘î üzere mezbûr Ali Ağa’nın vekâleti sâbite oldukdan sonra vekâleten işbu hâfızü’l-kitâb bi’l-fi‘il Topçubaşı olan Ali Ağa b. Mehmed mahzarında ikrâr ve i‘tirâf edüp Sinan Paşa Vakfı’ndan olup kasaba-i Tophâne’de vâki‘ ma‘lûmü’l-hudûd fırın yerinde olan altı sehm hisse-i şer‘iyyelerimizi iki bin beşer yüz akçeye cem‘an on beş bin akçeye mütevellî ma‘rifetiyle bey‘ ve tefvîz edüp ol dahi tefevvüz ve kabûl eyledikden sonra [18b] yedinden meblağ-ı mârrü’z-zikr on beş bin akçeyi yedinden bi’t-tamâm ve’l-kemâl ahz u kabz eyledik min-ba‘d alâka ve medhalimiz yokdur dediklerinde gıbbe’t-tasdîki’ş-şer‘î vicâhen mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn mine’l-Muharremi’l-harâm sene 1062<br><br>Şühûdü’l-hâl: Hüseyin Bey b. Mehmed, Mustafa b. Mehmed, Ali b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10220"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10222"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o363"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>