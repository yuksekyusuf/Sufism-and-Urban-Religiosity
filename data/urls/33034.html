﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 171<br>Hüküm no: 136<br>Orijinal metin no: [33b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa b. Ali’nin tütüncü ve kahveci dükkânını Şerife Emetullah Hatun bt. İsmail’e sattığı</b><br><br>Paşakapısı ittisâlinde tütüncü ve kahveci<br><br>Hâlâ Dîvân-ı Hümâyûn çavuşları Mehterî es-Seyyid İbrahim Ağa b. Ali nâm kimesne meclis-i şer‘-i şerîf-i enverde zâtı ta‘rîf-i şer‘î ile mu‘arrefe olan işbu bâ‘isetü’l-kitâb Şerîfe Emetullah Hatun bt. es-Seyyid el-Hâc İsmail mahzarında ikrâr-ı tam ve takrîr-i kelâm edip mahmiye-i İstanbul’da Bâb-ı Hazret-i Sadâret-penâhî ittisâlinde vâki‘ Ma‘den Kalemi’nde Hafız Efendi ismine mukayyed bir bâb tütüncü ve kahveci dükkânı derûnunda mevcûde beyne’l-esnâf gedik ta‘bîr olunur akd-i âtiyyü’z-zikrin sudûruna değin bâ-hüccet-i şer‘iye yedimde emvâlim olan tütüncü esnâfına mahsûs âlât-ı lâzıme-i ma‘lûme ile kahveci esnâfına mahsûs bâ-defter-i müfredât eşyâ-i sâire-i ma‘lûmemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûre Şerîfe Emetullah Hatun’a dört bin üç yüz guruşa bey‘ ve temlik ve teslîm eylediğimde ol dahi yedimden iştirâ ve temellük ve tesellüm ve kabz ve kabûl [34a] ve semeni olan meblağ-ı merkūm dört bin üç yüz guruşu bana def‘ ü teslîm eylediğinde ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d dükkân-ı mezkûr derûnunda mevcûde gedik ta‘bîr olunur âlât-ı lâzıme-i ma‘lûmelerde benim kat‘a alâka ve medhalim kalmayup mezbûre Şerîfe Emetullah Hatun’un emvâl-i müşterâtı ve hakk-ı sırfı olmuşdur dedikde [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 23 Ra sene [1]238.<br><br>Şühûdü’l-hâl: Ali Çavuş b. Ahmed, es-Seyyid Veliyüddin Çavuş b. es-Seyyid İbrahim, es-Seyyid Süleyman Çavuş b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=33033"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33035"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o442"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>