﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 105<br>Hüküm no: 72<br>Orijinal metin no: [9a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meryem bt. Nasuh’un annesi Saime Hatun’un tasarrufunda olan verasetinden oğlu Osman ile eski kocası Yusuf Ağa’nın hisselerinin verilmesi</b><br><br>Mahrûse-i Galata hâricinde Kalafatcıbaşı mahallesinde sâkine iken bundan akdem vefât eden Meryem bt. Nasuh b. Ali nâm hâtunun verâseti zevc-i metrûku Yusuf Ağa b. Ahmed nâm kimesneye ve sadrî sagīr oğlu Osman ve anası Saime bt. Sefer nâm hâtuna münhasıra ve tashîh-i meselesi bi-hükmi’l-ferâiz on iki sehimden olmağla sihâm-ı mezbûreden üç sehmi mezbûr Yusuf Ağa’ya ve iki sehmi mezbûre Saime Hâtun’a ve yedi sehmi sagīr-i mezbûr Osman’a isâbet eylediği lede’ş-şer‘i’l-enver zâhir ve mukarrer oldukdan sonra mezbûr Yusuf Ağa meclis-i şer‘de işbu râfi‘atü’l-kitâb mezbûre Saime Hâtun mahzarında üzerine da‘vâ ve takrîr-i kelâm edip zevcem müteveffât-ı mezbûrenin hîn-i vefâtında ben diyâr-ı âharda bulunduğum cihetle kāyın anam mezbûre Saime tereke-i müteveffât-ı mezbûrenin mecmû‘ mâlını ahz u kabz etmeğle hâlâ suâl olunup tereke-i müteveffât-ı mezbûreden benim ile sagīr oğlum Osman’ın hissesini bana teslîme tenbîh olunmak matlûbumdur dedikde ve akībe’l-inkâr müdde‘î-i mezbûrdan ber-vech-i muharrer müdde‘âsını mübeyyine beyyine taleb olundukda ityân-ı beyyineden izhâr-ı acz eylediğinden mâ‘adâ yedinde olan kassâm defterine nazar olundukda müteveffât-ı mezbûrenin terekesine li-ebeveyn er karındaşı ve vasiyy-i muhtâr olup hâlâ gāib ani’l-beled Mehmed b. Nasuh nâm kimesne ma‘rifet-i şer‘le kabz eylediği mastûr olmağın müdde‘î-i mezbûr bilâ-vech-i şer‘î mezbûre Saime Hâtun’a mu‘ârazadan men‘ birle mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-âşir min-Recebi’l-ferd li-sene 1137.<br><br>Şuhûdü’l-hâl: es-Sâbikūn. </p>          <br><a title="Önceki sayfa" style="text-decoration:none" href="./ayrmetin.php?idno=21810"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21812"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o473"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>