﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 397<br>Hüküm no: 462<br>Orijinal metin no: [67a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Ağa b. Mehmed’in, kasaplar kethüdalığını kendi rızasıyla Halil Ağa’ya bıraktığı</b><br><br>Kasablar kethüdâsı nasbı<br><br>Ma‘rûz<br><br>Âsitâne-i aliyye ve bilâd-ı selâse ve tevâbi‘inde kâin kassabân-ı ganem esnâfının ihtiyâr ustalarından el-Hâc Hâfız Mehmed Emin ve el-Hâc Ahmed ve es-Seyyid Ömer v el-Hâc Halil ve Yusuf vesâirleri meclis-i şer‘-i enverde esnâf-ı mezbûreden el-Hâc Halil Ağa b. Mehmed mahzarında her biri takrîr-i kelâm edip beher sene esnâfımızın ihtiyâr ustaları re’yleriyle umûr ve husûslarımızı rü’yet için bir kethüdâ nasb olunmak mu‘tâd-ı kadîm olduğundan mâ‘adâ kethüdâmız es-Seyyid el-Hâc Halil Ağa b. es-Seyyid Ahmed nâm kimesne işbu sene-i mübârekede hacc-ı şerîfe azîmete niyet edip rızâsıyla kethüdâlık-ı mezbûrdan keff-i yed etmekle azl olunup yerine esnâf-ı mezkûremizin emin ve mu‘temed ve muhtârı olup vücûhla kethüdâlık uhdesinden gelmeğe kādir olan merkūm el-Hâc Halil Ağa esnâf-ı mezkûremiz üzerine kethüdâ nasb ve ta‘yîn buyrulmak matlûbumuzdur dediklerinde esnâf-ı mezbûre ustalarının takrîr-i meşrûhları vâkı‘a mutâbık ve nefsü’l-emre muvâfık olduğu lede’l-ihbâr zâhir olmağla merkūm el-Hâc Halil Ağa esnâf-ı mezkûre üzerine kethüdâ nasb ve ta‘yîn olunup lâkin ber-mûceb-i şürût-ı nizâm merkūm el-Hâc Halil Ağa’nın kethüdâlığını müekked merhûm ve mağfûrun leh Sultan Abdülhamid Hân hazretlerinin evkāf-ı celîleleri mütevellîlerinden yedine temessük i‘tâ olunması iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-9 C min sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31215"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31217"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b397"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>