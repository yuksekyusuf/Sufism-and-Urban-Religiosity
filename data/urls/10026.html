﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 2 Numaralı Sicil (H. 966-968 / M. 1558-1561) <br>cilt: 42,&nbsp;sayfa: 252<br>Hüküm no: 510<br>Orijinal metin no: [66a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçeri Ağası Ahmed’in arpalık haslarında bulunup cizyelerini veren reayânın rençberlik ettikleri yerlerde rencide olunmamalarına dair fermân</b><br><br>Kaziyye-i temyîzü’l-helâl vel-harâm<br><br>Akzâ kuzâti’l-müslimîn evlâ vülâti muvahhidîn ma‘denü’l-fazli ve’l-yakīn hüccetü’l-hak ale’l-halkı ecma‘în vârisü ulûmi’l-enbiyâ ve’l-mürselîn el-muhtassu bi mezîdi inâyeti’l-meliki’l-mu‘în Mevlânâ el-Hâkimü’l-mahrûse-i İslambol -zîde fezâiluhû- ve kıdveteyi’l-kuzât ve’l-hükkâm ma‘deneyi’l-fazl ve’l-kelâm Mevlânâ Galata ve Hâslar kādıları -dâme fazluhümâ- tevkī‘-i refî‘-i hümâyûn vâsıl olucak ma‘lûm ola ki hâliyâ yeniçerilerim ağası iftihârü’l-ümerâ ve’l-ekâbir müstecmi‘u cemî‘i’l-me‘âlî ve’l-mefâhir zü’l-kadri’l-e‘izz ve’l-fahri’s-semiy el-muhtassu bi mezîdi inâyeti’l-meliki’s-samed Ahmed -dâme ulüvvuhû- cânibinden südde-i sa‘âdetime şöyle arz olundu ki müşârun-ileyhin arpalık hâslarının re‘âyâlarından bazı zimmîler vâki‘ olan cizyelerin yerlerinde edâ eyledikden sonra taht-ı kazânıza rençberlik için vardıklarında bazı subaşılar ve eşrârları bunları tutup harâc verin deyu rencîde edip ve beytü’l-mâle gezendümdür deyu taleb edip sebeb celb-i ahz için cizye deyu akçelerin alıp envâ‘-ı zulm ü te‘addî ederlermiş buyurdum ki hükm-i şerîfim ile müşârun-ileyhin âdemi vardıkda anın gibileri ihzâr eyleyip husamâ muvâcehesinde bu husûs onat vech ile dikkat eyleyip ve ihtimâm ile teftîş eyleyip göresiz fi’l-vâki‘ mezbûrlar müşârun-ileyhin re‘âyâları olup vech-i meşrûh üzere üzerlerine lâzım olan cizyelerin yedlerinden edâ edip rençberlik için taht-ı kazânıza geldiklerinde mezbûr subaşılar ve iş erleri bunları tutup ol vech ile rencîde edip ve beytü’l-mâlleri dahi öşr ile defter-i cedîd-i hakanîde onlara hâsıl yazılmış olup mücerred celb-i ahz için hilâf-ı defter ve kānûn dahl edip te‘addî ederler ise men‘ edip şer‘a ve kānûna muhâlif bir akçe ve bir habbelerin aldırmayasız ve eğer müşârun-ileyh âid ve râci‘ olur mahsûlünden kimesne nesne dahi almış ise ve her kime müteveccih olur ise ba‘de’s-sübût hükm edip bî-kusûr alıveresiz ve müşârun-ileyhin arpalık timârları serbest olmak kānûndan re‘âyâlarının resm-i cürm ü cinâyetlerine ve resm-i arûsânelerine kul ve câriye müjdegânesine ve bi’l-cümle rüsûm-ı serbestiyyesine hiçbir ferd dahl etdirmeyip müşârun-ileyhin âdemlerine zabt ve kabz etdiresiz ve re‘âyâsının birine cürüm, gayz sâdır olup salb ü siyâset ve kat‘-ı uzuva müstahık olup hükm-i kādı lâhık olup şer‘-i şerîf muktezâsınca mücrime günâh etdiği mahalde lâzım geleni icrâ edip hârice elin gitmeyip bedeli siyâset deyu bir akçe ve bir habbelerin aldırmayıp ve bi’l-cümle şer‘a ve kānûna muhâlif iş etdirmeyesiz etmek isteyenleri men‘ ü def‘ edip memnû‘ olmayıp inâd edenleri isimleri ve resmleri ile yazıp arz edip bu defa fasl edip tekrâr geri varmalı eylemeyesiz şöyle bilesiz ve ba‘de’n-nazar bu hükm-i hümâyûnumu müşârun-ileyhin âdemleri yedlerine ibkā edesiz alâmet-i şerîfe i‘timâd kılasız.<br><br>Tahrîren fî evâili şehri Ramazâni’l-mübârek li-sene 965.<br><br>Be- makām-ı Kostantınıyye </p>          <br><a title="Önceki sayfa" style="text-decoration:none" href="./ayrmetin.php?idno=10025"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10027"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk002&bsm=bsk002b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk002&bsm=bsk002o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>