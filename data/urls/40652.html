﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 384<br>Hüküm no: 373<br>Orijinal metin no: [53b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Mustafa’nın Timurhan mahallesindeki menzilini Sâliha bt. Salih Efendi’ye iki bin beş yüz guruşa sattığı</b><br><br>Fazîletlü efendi hazretlerinin imzâsıyladır.<br><br>Mahmiye-i İstanbul’da Magnisalı Çelebi mahallesinde sâkin fahrü’l-emsâl Mehmed Ağa b. Mustafa meclis-i şer‘-i hatîrde işbu kitâb-ı sıhhat-nisâbın sâhibesi umdetü’l-muhadderât zübdetü’l-muvakkarât Sâliha Hâtun bt. el-mevlâ’l-merhûm Salih Efendi tarafından husûs-ı âtîye vekîl olup mezbûreyi ma‘rifet-i şer‘iyye ile ârifân olan Abdülkadir Ağa b. Mehmed ve Mehmed Halîfe b. Mehmed nâm kimesneler şehâdetleriyle şer‘an vekâleti sâbite olan fahrü’l-emâsil ve’l-a‘yân Mustafa Çelebi b. Ali mahzarında ikrâr ve i‘tirâf edip zikri âtî bey‘in sudûruna değin mülküm olup mahmiye-i mezbûrede Timurhan mahallesinde vâki‘ bir tarafı bazen Mütevellîzâde hâtunu Âişe bt. İsmail nâm hâtun mülküne ve bazen Ya‘kub Beşe mülküne ve bazen Mirzâ b. Abdullah ve bazen Kazgancıbaşı İbrahim mülküne ve bir tarafı el-Hâc Himmet tasarrufunda olan değirmene ve bir tarafı âhar mülküm ve bir tarafı tarîk-ı âmma müntehî hâriciyesi fevkānî iki da ve önünde bir sofa ve altında ahır ve bir kenîf ve dâhiliyesi üç tabakalı olup tabaka-i ulyâsında iki oda ve bir tahta-pûş ve tabaka-i vüstâsında üç oda ve bir köşk ve bir sofa ve dehlîz ve mağsel ve kenîf ve tabaka-i süflâsında bir oda ve bir matbah ve bir kiler ve bir mahzen ve bir su kuyusu ve kenîfi ve cüneyneyi müştemil mülk menzilimi iki bin beş yüz riyâlî guruşa müvekkile-i mezbûre Sâliha Hâtun’a tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm ol dahi iştirâ ve tesellüm ve kabûl ve kabz eyledikden sonra semeni olan meblağ-ı mezbûr iki bin beş yüz riyâlî guruşu müvekkile-i mezbûre yedinden tamâmen ahz u kabz edip ba‘de’l-yevm menzil-i mahdûd-ı mezkûr müvekkile-i mezkûrenin mülk-i müşterâsıdır keyfemâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîren fi’l-yevmi’l-hâmis min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Efendi b. Mehmed el-imâm, el-Hâc Mustafa Ağa b. el-Hâc Osman, Seyyid Ahmed b. Seyyid Arslan, Seyyid Mustafa b. Seyyid Mehmed, Nuh Efendi b. Kemaleddin, Mehmed Efendi b. İslam, İsmail Beşe b. Hüseyin, Ali b. Mustafa, Mustafa Efendi ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=40651"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40653"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b384"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o859"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>