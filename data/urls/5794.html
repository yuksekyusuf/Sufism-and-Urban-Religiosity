﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 81<br>Hüküm no: 40<br>Orijinal metin no: [10a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sofçuzâde Osman Ağa’nın küçük oğluna kalan ve tamire gücü yetmeyen evin vasîsi tarafından satıldığı</b><br><br>Husûs-ı âti’l-beyânın mahâllinde ketb ü tahrîri için bi’l-iltimâs savb-ı şer‘-i kavîmden irsâl olunan Mevlânâ Mustafa Efendi b. el-merhûm Yunus Efendi mahmiye-i İstanbul’da Ali Fakih mahallesinde sâkin iken bundan akdem vefât eden Sofcuzâde es-Seyyid Osman Ağa b. es-Seyyid Mustafa’nın terekesinden olup zikri âtî menzile varıp zeyl-i kitabda muharrerü’l-esâmî Müslimîn mahzarlarında akd-i meclis-i şer‘-i şerîf ettikde müteveffâ-yı mezbûrun verâseti zevce-i metrûkesi Fâtıma bt. Süleyman Efendi nâm hatun ile sulbî oğlu es-Seyyid Mehmed Ataullah nâm sagīre münhasıra ve terekesi sekiz sehimden olup sihâm-ı mezkûreden biri zevcesi mezbûre Fâtıma Hatun’a ve yedisi sagīr-i mezbûra isâbet ve intikāl eylediği şer‘an müte‘ayyin oldukdan sonra zâtı Molla Ali b. Mahmud ve İbrahim Çelebi b. Ahmed ta‘rîfleriyle mu‘arrefe olan mezbûre Fâtıma Hatun asâleten ve sagīr-i mezbûrun tesviye-i umûruna ber-mûceb-i hüccet kıbel-i şer‘den mansûbe vasîsi olmağla vesâyeten meclis-i ma‘kūd-ı mezkûrda bâ‘isetü hâzihi’l-vesîka Şerîfe Âişe bt. es-Seyyid Mustafa nâm hatun mahzarında bi’l-asâle ve bi’l-vesâye ikrâr ve takrîr-i kelâm edip müteveffâ-yı mezbûrun terekesinden olup zikrolunan Ali Fakih mahallesinde vâki‘ bir tarafdan el-Hâ[c] Mehmed nâm kimesne mülkü ve iki tarafdan merhûm el-Hâc Evhad vakfı odalar ve bir tarafdan tarîk-ı âm ile mahdûd iki bâb fevkānî oda ve tahtında bir matbah ve havlu ve kenîfi muhtevî menzil müşrif-i harâb olup ta‘mîr ve meremmete ve oğlum sagīr-i mezbûrun iktidârı olmadığından gayrı istidâne ile ta‘mîr olundukda hâsılı harcına vefâ etmeyip ve ben hisse-i irsiyemi âhara bey‘ murâd etmemle mümkün olmadığı ecilden ba‘de’l-müzâyede ve inkıtâ‘ı’r-<<şer‘iye>> ragbe semen-i misli müte‘ayyin olduğu yüz yirmi guruşa menzil-i mezkûru cümle tevâbi‘ ve levâhıkı ile bi’l-asâle ve bi’l-vesâye mezbûre Şerîfe Âişe Hatun’a bey‘ ve temlîk ve teslîm eylediğimde ol dahi ve ber-vech-i muharrer iştirâ ve temellük ve tesellüm ve kabûl eylediğinden sonra semeni olan meblağ-ı mezbûr yüz yirmi guruşu yedinden asâleten ve vesâyeten ahz u kabz eyledim fîmâ-ba‘d menzil-i mahdûd-ı mezkûr mezbûre Şerîfe Âişe Hatun’un mülk-i müşterâsı olup kat‘a benim ve oğlum sagīr-i mezbûrun alâka ve medhalimiz kalmadı keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î vâ[ki‘] hâli mevlânâ-yı mezbûr mahâllinde ketb ve tahrîr ve ma‘an ba‘s olunan Mahmud b. Mehmed ve mezbûr İbrahim Çelebi ile meclis-i şer‘a gelip her biri vukū‘u üzere inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Şevval li-sene selâse ve erba‘în mie ve elf.<br><br>Şuhûdü’l-hâl: Berber Mustafa b. Abdullah, es-Seyyid Ali b. el-Hâc Mehmed, es-Seyyid İsmail Efendi b. es-Seyyid Mehmed Efendi, İbrahim Çelebi b. Ahmed, es-Seyyid Mustafa Çelebi b. el-Hâc Ali, Molla Ali b. Mahmud, Çalık Mehmed el-attar, Mustafa Çelebi el-attar.</p>          <br><a title="Önceki sayfa" style="text-decoration:none" href="./ayrmetin.php?idno=5793"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5795"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o463"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>