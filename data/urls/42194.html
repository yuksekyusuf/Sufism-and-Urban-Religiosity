﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 121<br>Hüküm no: 88<br>Orijinal metin no: [16b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Kirkor ile ortağı Mıgırdıç’a olan borcunu ödemesi hususundan Müderris Mustafa Efendi’ye tenbihte bulunulması</b><br><br>Bâ-hatem-i hazret-i efendi,<br><br>Ma‘rûz,<br><br>Sarrâf tâifesinden bâ‘isey-i i‘lâm Kirkor v. Agob ile şerîki Mıgırdıç v. Agob nâm zimmîler meclis-i şer‘-i münîrde müderrisîn-i kirâmdan Muvakkızâde Mustafa Efendi b. Sunullah mahzarında bin yüz altmış sekiz senesi Zilka‘desi târîhiyle müverrah işbu [ye]dimizde olan bir kıt‘a temessükü nâtık olduğu üzere mûmâ-ileyh Mustafa Efendi yedine cihet-i karz-ı şer‘î mâl-ı şirketimizden ikrâz ve teslîm, ol dahi yedimizden iktirâz ve kabz ve masârıfına sarfla istihlâk eylediği yalnız beş yüz elli guruş ile yine târîh-i merkūmda yedimizden iştirâ ve kabz eylediği bir altın sâ‘at bahâsından dahi altmış guruş ki ciheteyn-i mezkûreteynden cem‘an altı yüz on guruş alacak hakkımızdan ber-mûceb-i zahriye yüz on guruşunu ba‘de’l-istîfâ meblağ-ı mezkûrdan bâkī kalan beş yüz guruşu mûmâ-ileyh Mustafa Efendi’den taleb ederiz deyü ba‘de’d-da‘vâ ve’l-istintâk mûmâ-ileyh Mustafa Efendi cevâbında ber-minvâl-i muharrer ciheteyn-i mezkûreteynden bâkī sarrâfân-ı mesfûrâna ol mikdâr deyni olduğunu ikrâr, lâkin kabzlarını mu‘terifler oldukları yüz on guruşdan mâ‘adâ beş yüz esedî guruşun dahi altmış guruşunu bilâ-devr murâbaha olup bâkī kalan dört yüz kırk guruşun dört yüz on dört guruşunu sarrâfân-ı mesfûrâna bundan akdem ceste ceste edâ ve teslîm etmiş idim. Minvâl-i muharrer üzre meblağ-ı mezkûrdan zimmetimde ancak yirmi altı guruş alacak hakları vardır deyü tasaddî eylediği altmış guruş murâbaha def‘ini sarrâfân-ı mesfûrân tasdîk, lâkin devr-i şer‘î olunmuşdur deyü devr-i şer‘îye beyâna kādir olmayıp talebleriyle mûmâ-ileyh Mustafa Efendi’ye yemîn verildikden sonra ber-minvâl-i muharrer mûmâ-ileyh Mustafa Efendi’nin ceste ceste dört yüz on dört guruş teslîmâtım vardır deyü eylediği def‘ini mûmâ-ileyh Mustafa Efendi bir vechile beyâna kādir olmayıp talebiyle sarrâfân-ı mesfûrân muvâcehesinde vech-i şer‘î üzere tahlîf olunduklarından sonra mûcebiyle lâzım gelen meblağ-ı bâkī-i merkūm dört yüz kırk guruşu sarrâfân-ı mesfûrâna tamâmen edâ ve teslîme mûmâ-ileyh Mustafa Efendi’ye tenbîh olunduğu huzûr-ı âlîlerine i‘lâm olundu.<br><br>Fî 27 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42193"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42195"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>