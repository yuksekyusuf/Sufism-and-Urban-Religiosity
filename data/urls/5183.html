﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 272<br>Hüküm no: 259<br>Orijinal metin no: [56a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan bt. Mehmed’in boşandığı kocası İsmail Beşe b. Abidin ile olan mehir davasında sulh oldukları</b><br><br>Sulh.<br><br>Mahmiye-i İstanbul’da Davudpaşa Mahallesi’nde sâkine olup zâtı Mehmed b. Hasan ve Ahmed b. Şa‘ban ta‘rîfleriyle mu‘arrefe olan İsmihan bt. Mehmed nâm hatun meclis-i şer‘-i hatîr-i lâzımü’t-tevkīrde zevc-i sâbıkı işbu bâ‘isetü’l-vesîka İsmail Beşe b. Abidin mahzarında ikrâr ve takrîr-i kelâm edip mezbûr İsmail Beşe zevcim olup târih-i vesîkadan on üç gün mukaddem bâyinen beni tatlîk etmekle zimmetinde mütekarrir ve ma‘kūdun-aleyh iki bin akçe mehr-i müeccelimin beş yüz seksen akçesini bana def‘ ve teslîm ben dahi yedinden ba‘de’l-ahz ve’l-kabz bin dört yüz yirmi akçe ile nafaka-i iddet-i mu‘ayyene ve meûnet-i süknâmı zevcim mezbûrdan taleb ve da‘vâ eylediğimde beynimizde nizâ‘-ı küllî cereyân etmişidi el-hâletü hâzihî beynimize muslihûn tavassut edip da‘vâyı mezkûremden beni mezbûr İsmail Beşe ile altı yüz altmış akçe üzerine sulh ettiklerinde ben dahi sulh-ı mezkûru ba‘de’l-kabûl bedel-i sulh olan meblağ-ı mezkûr altı yüz altmış akçeyi mezbûr İsmail Beşe yedinden tamamen ahz u kabz eylediğimden sonra hukūk-ı zevciyyete ve sâire müte‘allika âmme-i da‘vâdan her birimiz âharın zimmetini ibrâ ve iskāt eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 24 Cumâdelâhire sene [1]143.<br><br>Şuhûdü’l-hâl: İbrahim Çelebi b. Mustafa, Mehmed Çelebi b. Ahmed, es-Seyyid Ali b. Mustafa, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5182"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5184"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b272"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o709"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>