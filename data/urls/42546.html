﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 355<br>Hüküm no: 440<br>Orijinal metin no: [87b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali’ye olan borcunu ödemesi hususunda Hasan’a tenbihte bulunulması</b><br><br>Ma‘rûz,<br><br>Derûn-ı arzuhâlde mezkûrü’l-ism es-Seyyid Ali mahfil-i şer‘iyyâtda sâhib-i arzuhâl Hasan muvâcehesinde mezbûr Hasan zimmetinde bundan akdem yedinden iştirâ ve kabz eylediği beynimizde ma‘lûmü’l-mikdâr ve’l-vezn duhân semeninden bâkī bâ-i‘lâm-ı şer‘î mahkûmün-bih iki yüz otuz yedi guruş hakkım olmağla taleb ederim deyü da‘vâ, ol dahi cevâbında ikrâr, lâkin Salmatomruk kurbünde vâki‘ sâkin olduğum menzilimde beher kıyyesi yetmişer paraya olmak üzere kırk vakiyye ve yine beher kıyyesi otuz ikişer paraya olmak üzere yüz yirmi vakiyye duhânımı müdde‘î-i mezbûr es-Seyyid Ali’ye bey‘ ve teslîm, ol dahi yedimden iştirâ ve tesellüm etmekle zikr olunan duhânların semenlerinden zimmetinde müctemi‘ olan yüz altmış altı guruş deyn-i mezkûrumun ol mikdârına takās ve mahsûb eylediğimde, ol dahi ber-vech-i muharrer mukāssa ve kabûl eylediğinden sonra zikr olunan duhânları mezbûr es-Seyyid Ali yedime emânet vaz‘ etmekle hâlâ bi-tarîkı’l-emâne yedimde mevcûd olup bu tarîk ile deyn-i mezkûrumun ol mikdârını istîfâ edip ancak yetmiş bir guruş deynim bâkī kalmışdır deyü ol mikdârında ba‘de’d-def‘ ve’l-inkâr mezbûr Hasan ber-vech-i muharrer def‘ini lede’t-tezkiye şehâdetleri makbûle olan Attâr Hüseyin b. Abdullah ve Hasan b. Mehmed şehâdetleriyle muvâcehesinde isbât etmeğin mûcebiyle müdde‘î-i mezbûr meblağ-ı mezbûr iki yüz otuz yedi guruşun yüz altmış altı guruş mütâlebesiyle mezbûr Hasan’a bî-vech mu‘ârazadan ba‘de’l-men‘ i‘tirâfıyla sâbit olan meblağ-ı bâkī-i mezbûr yetmiş bir guruşu müdde‘î-i mezbûr es-Seyyid Ali’ye edâ ve teslîme mezbûr Hasan’a tenbîh olunduğu huzûr-ı âlîlerine i‘lâm olundu.<br><br>Fî 6 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42545"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42547"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b355"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>