﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 151<br>Hüküm no: 107<br>Orijinal metin no: [38a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülkerim oğlu es-Seyyid İsmail Efendi’nin kızına nafaka takdiri</b><br><br>Medîne-i hazret-i Ebâ Eyyüb el-Ensârî -radıye anhu Rabbühü’l-Bârî-’de Baba Haydar Nakşibendî mahallesinde sâkin iken bundan akdem vefât eden es-Seyyid İsmail Efendi b. Abdülkerim Efendi b. Mehmed’in sulbiye sagīre kızı Fâtıma’nın ceddesi ve tesviye-i umûruna kıbel-i şer‘den mansûbe vasiyyesi işbu râfi‘atü’l-kitâb umdetü’l-muhaddarât Gülizar bt. Abdullah nâm hatun meclis-i şer‘-i hatîr-i lâzımü’t-tevkīrde takrîr-i kelâm ve ta‘bîr ani’l-merâm edip vasiyyesi olduğum sagīre-i mezbûrenin nafaka ve kisve bahâya eşedd-i ihtiyâcı olmağla babası müteveffâ-yı mezbûrdan müntakil mâlından kadr-i ma‘rûf nafaka ve kisve bahâ farz ve takdîr olunmak matlûbumdur dedikde vasiyye-i mezbûrenin kelimât-ı meşrûhası vâkı‘a mutâbıka idiği zeyl-i vesîkada muharrerü’l-esâmî Müslimîn haberleriyle lede’ş-şer‘i’l-enver zâhir ve mütehakkık olmağın hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi sagīre-i mezbûrenin babası müteveffâ-yı mezbûrdan müntakil mâlından beher yevm kırk akçe nafaka ve kisve bahâ farz ve takdîr buyurup meclis-i meblağ-ı mefrûz-ı mezbûru sagīre-i mezbûrenin nafaka ve kisve bahâsına harc ve sarf ve lede’l-iktizâ istidâne ve inde’z-zafer mâlına rücû‘a vasiyye-i mezbûre Gülizar Hatun’a izin birle mâ-vaka‘a bi’t-taleb ketbolundu.<br><br>Fi’l-yevmi’l-âşir min-Rebî‘i’l-evvel li-sene selâsîn ve mi’e ve elf.<br><br>Şuhûdü’l-hâl: Sa‘id Mehmed Efendi b. Mehmed, Ahmed Efendi b. Ali, Ali Bey b. Halil, Mustafa Efendi b. Abdullah, es-Seyyid Mustafa Çelebi b. es-Seyyid Sefer, es-Seyyid Süleyman Çelebi b. es-Seyyid Mehmed ve [gayru]hüm.</p>          <br><a title="Önceki sayfa" style="text-decoration:none" href="./ayrmetin.php?idno=16264"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16266"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o300"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>