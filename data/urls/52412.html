﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 114<br>Hüküm no: 102<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hapiste hastalanıp çocuklarının kefaletiyle tahliye olan Salomon’un evinde öldüğünün tescil edildiği</b><br><br>Dîvân-ı âlî çavuşlarından fahrü’l-akrân Hüseyin Ağa b. Halil mübâşeretiyle lisânen sâdır olan fermân-ı âlîye imtisâlen savb-ı şer‘-i enverden me’zûnen irsâl olunan Mevlânâ Ahmed Efendi b. el-merhûm Hüseyin Efendi medîne-i Üsküdar’a tâbi‘ Kuzguncuk karyesinde sâkin iken bundan akdem hâlik olan Salomon v. İsak nâm Yahûdinin sâkin olduğu menzile varıp zeyl-i vesîkada muharrerü’l-esâmî [Müslimîn] huzûrlarında akd-i meclis-i şer‘-i şerîf ettikde mübâşir-i merkūm Hüseyin Ağa meclis-i mezkûrda bast-ı kelâm ve ifâde-i merâm edip işbu hâzırân bi’l-meclis Salih Çelebi b. Mehmed ve Mehmed Bey b. Ali nâm kimesnelerin mersûm Salomon Yahûdi zimmetinde ma‘lûmü’l-mikdâr haklarını tahsîle bâ-fermân-ı âlî mübâşir olup müddet-i medîd[e] mersûm Salomon zindanda habs olmağla habsde iken hastalık zuhûr edip izzetlü çavuşbaşı ağa tarafından kefîlini alıp ıtlâka bundan akdem me’zûn olduğumda mahmiye-i İstanbul’da vâki‘ Ahîçelebi Mahkemesi’ne ihzâr eylediğimde mersûm Salomon’un oğulları işbu hâzırân bi’l-meclis Kari? [İsak ve] A[r]slan nâm Yahûdiler[in] babaları merkūm Salomon’un nefsine ve hîn-i mütâlebede ihzârına kefîl olup kefâletleri tescîl-i şer‘î olundukdan sonra târîh-i kitâbdan bir gün mukaddem merkūm Salomon Yahûdiyi habsden ıtlâk edip menziline geldikde merkūm Salomon târîh-i kitâb günü sahve-i kesb ede[meyip] hâlik olmuşdur deyü ihbâr ve dâyinleri mezbûrân Salih Çelebi ve Mehmed Bey hâzırân oldukları hâlde mübâşeretim hasebiyle keşf ü mu‘âyene olunup hakīkat-i hâl ba‘de’t-tescîl kıbel-i şer‘den hüccet tahrîr olunmak matlûbumdur dedikde derûn-ı menzilde olan hâlik-i merkūmun üzerine varıp ba‘de’l-keşf ve’l-mu‘âyene dâyinleri mezbûrân Salih Çelebi ve Mehmed Bey ve mübâşir-i merkūm Hüseyin Ağa’dan her biri hâlik-i merkūma gereği gibi nazar ettiklerinde meyyit-i merkūm mukaddem habs olunup nefsine oğullarının kefâletiyle târîh-i kitâbdan bir gün mukaddem habsden ıtlâk olunan Salomon Yahûdi olduğuna her biri ittifâk ve ittihâd edip [31a] bu vechile oğulları mezbûrân İsak ve Arslan Yahûdiden her birinin nefsine kefâletden zimetleri berî olmuşdur dediklerinde hâlik-i mezbûr Salomon Yahûdiyi ilkā-i hafra mevlânâ-yı mezbûr izin vermekle vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Çukadâr Mustafa Beşe ve Muhzır Osman ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olunup mübâşir-i merkūm Hüseyin Çavuş Ağa yedine i‘tâ olundu.<br><br>Fî 23 min-Zilka‘de sene 1150<br><br>Şuhûdü’l-hâl: Osman Bey b. Ahmed, Mustafa Bey b. Feyzullah, Hüseyin Çelebi b. Ahmed, Hasan Bey b. Ramazan, Mustafa Bey b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=52411"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52413"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o308"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>