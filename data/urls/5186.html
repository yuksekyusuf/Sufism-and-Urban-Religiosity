﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 273<br>Hüküm no: 262<br>Orijinal metin no: [56b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Hüseyin Ağa b. Zülfikar ile el-Hâc Halil Ağa b. Ali b. Abdullah’ın aralarındaki alacak davasında sulh oldukları</b><br><br>Servili Hüseyin Ağa’nın sulhü.<br><br>Vilâyet-i Rumeli’nde vâki‘ Servi kasabası ahâlîsinden olup mahmiye-i İstanbul’da Küçük Karaman kurbünde Emir Hânı demekle ma‘rûf hânda müsâfiren sâkin el-Hâc Hüseyin Ağa b. Zülfikār nâm kimesne meclis-i şer‘-i hatîr-i lâzımü’t-tevkīrde bâ‘isü hâze’l-kitâb el-Hâc Halil Ağa b. Ali b. Abdullah nâm kimesne tarafından husûs-ı âti’z-zikre vekîl olduğu Hasan Ağa b. Ahmed ve İbrahim Bey b. Ömer nâm kimesneler şehâdetleriyle şer‘an sâbit olan İbrahim Çelebi b. Kasım nâm kimesne mahzarında ikrâr-ı tâm ve takrîr-i kelâm edip bir husûsun temşiyyeti’çün bundan akdem müvekkil-i merkūm el-Hâc Halil Ağa’ya mâlımdan sekiz yüz guruş def‘ ve teslîm ol dahi yedimden ahz u kabz etmekle hâlâ meblağ-ı mezbûr sekiz yüz guruşu müvekkil-i merkūmdan taleb ve da‘vâ sadedinde olduğumda beynimizde münâza‘ât-ı kesîre cereyân etmişidi el-hâletü hâzihî muslihûn tavassut edip da‘vâ-yı mezkûremden beni vekîl-i merkūm ile an-ikrâr iki yüz elli guruş üzerine sulh ettiklerinde ben dahi sulh-ı mezbûru kabûl ve bedel-i sulh olan meblağ-ı mezbûr iki yüz elli guruşu müvekkil-i merkūmun mâlından olmak üzere vekîl-i merkūm yedinden tamamen ahz u kabz edip meblağ-ı mezbûrun mâ‘adâsına ve müvekkil-i merkūm ile târih-i kitâba gelince sâir beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâ ve kâffe-i mütâlebât ve muhâsamâtdan ben müvekkil-i merkūm el-Hâc Halil Ağa’yı ibrâ-i âm ile ibrâ ve iskāt eylediğimde ol dahi bedel-i sulh-ı mezbûra ve târih-i kitâba gelince kezâlik beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâdan bi’l-vekâle beni ibrâ ve iskāt eylemeğin min-ba‘d birbirimiz ile kat‘â da‘vâ ve nizâ‘ ve husûmetimiz kalmamışdır dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 26 Cumâdelâhire sene [1]143.<br><br>Şuhûdü’l-hâl: Mehmed Efendi b. Hasan el-mukayyid, Bostanzâde es-Seyyid el-Hâc Ahmed Efendi, es-Seyyid Feyzullah Efendi b. Abdülkerim, el-Hâc Mehmed Ziştovili, [57a] Şehzâde Sultan İmâmı es-Seyyid Mehmed Efendi, Mustafa Çelebi Ziştovili, el-Hâc Hüseyin b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5185"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5187"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o708"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>