﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 479<br>Hüküm no: 588<br>Orijinal metin no: [107b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun’un vasiyeti ve vasiyetine Arife Hatun’u vasi tayin etmesi</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘-i celîl-i lâzımü’t-tebcîlden Mevlânâ Ömer Efendi b. İsmail irsâl olunup ol dahi bi’l-fi‘il Galatasarayı hocası olan umdetü’l-ulemâ Ali Efendi b. Mustafa’nın mahmiye-i İstanbul’da Soğanağa mahallesinde vâki‘ menzillerine varıp zeyl-i rakīmde isimleri terkîm olunan udûl-ı Müslimîn ve sikāt-ı muvahhidîn mahzarlarında akd-i meclis-i şer‘-i mübîn eyledikde mahalle-i mezbûre sâkinelerinden umdetü’l-muhadderât Havva Hatun bt. el-merhûm Hoca Mehmed Efendi zâtı ma‘rifet-i şer‘iyye ile ârifân mûmâ-ileyh Ali Efendi ve mahalle-i mezkûre sâkinlerinden el-Hâc Hüseyin b. Ömer ta‘rîfleriyle mu‘arrefe oldukdan sonra meclis-i ma‘kūd-ı mezbûrda Ârife bt. Abdullah nâm hatun tarafından husûs-ı âti’l-beyâna vekîl olduğu zâtını ma‘rifet-i şer‘iyye ile ârifân mu‘arrifân-ı mezkûrân şehâdetleriyle şer‘an sâbit olan Âişe bt. Sefer nâm hatun mahzarında ikrâr-ı tâm ve takrîr-i kelâm edip bi-irâdetillâhi’l-meliki’l-müte‘âl dâr-ı fenâdan dâr-ı bakāya irtihâl ve intikāl eylediğimde eşyâ-i terekemden yirmi beş miskāl altından masnû‘ bir çift Çine? işi bileziğim ve otuz kırat bir tek zümrüd küpem ve yeşim üzerine yirmi aded hurde yâkutla murassa‘ bir ön altın kuşağım semen-i misilleri ile bey‘ olunup mârrü’z-zikr ön kuşağın semeni ıskāt-ı salâtıma ve bilezik ve küpenin semenlerinden sünnet-i seniyye-i Nebeviyye üzerine techîz ve tekfînime kifâyet mikdârı harc olunup bâkīsi ile eyyâm-ı mu‘tâdede zevcim için tabh-ı ta‘âm olunup fukarâ-i Müslimîne it‘âm oluna deyü vasiyet ve bu vasiyetimi tenfîze müvekkile-i mezbûre Arife Hatun’u vasiyy-i muhtâr nasb u ihtiyâr edip ol dahi vesâyet-i mezbûreyi kabûl ve merâsimini edâya ta‘ahhüd eyledi dedikde gıbbe’t-tasdîkı’ş-şer‘î husûs-ı mezbûru mevlânâ-yı mezbûr mahallinde tahrîr ba‘dehû ma‘an irsâl olunan Hasan Çelebi b. Bayram ve Mehmed Çelebi b. Abdüsselam ile meclis-i şer‘-i hatîre gelip alâ-vukū‘ihi inhâ ve takrîr eylediklerinde mâ-vaka‘a bi’l-ibtigā ketb ü imlâ olundu.<br><br>Fi’l-yevmi’l-âşir min-şehri Ramazani’l-mübârek li-sene ihdâ ve semânîn ve elf min-hicreti men-lehü’l-izzü ve’l-mecdü ve’l-bahâu ve’ş-şeref.<br><br>Şuhûdü’l-hâl: Süleyman Efendi b. Receb, Kalaycı es-Seyyid Halil Çelebi, umdetü’l-ümerâ Süleyman Bey b. el-Merhûm Hasan Paşa, Hasan Bey bevvâb-ı sultânî, el-Hâc Yusuf Ağa üstâd-ı tabbâhân-ı Saray-ı atîk, el-Hâc Şa‘bân Ağa üstâd-ı tabbâhân-ı Saray-ı atîk, Halil Bey b. Mustafa, Mustafa Bey b. Hüseyin ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=2905"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2907"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b479"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>