﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 379<br>Hüküm no: 449<br>Orijinal metin no: [190-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ferhad Mescidi Vakfı Mütevellisi İbrahim’in Şeyhülislam Ebu İshak İsmail Efendi Vakfı mütevellisi aleyhindeki han davasının reddedilmesi</b><br><br>el-Hâc Ferhad Mescidi Vakfı mütevellîsi Hacı İbrahim Han nizâ‘ı<br><br>Ma‘rûz,<br><br>Sâdır olan fermân-ı âlîlerine imtisâlen dâ‘îhânede Haremeyn-i muhteremeyn Müfettişi müderrisîn-i kirâmdan Ahmed Necib Efendi dâ‘îleriyle akdolunan meclis-i şer‘-i hatîrde Dârüssa‘âdeti’ş-şerîfe Ağası nezâretlerinde olan evkāfdan Şeyhülislâm-ı esbak merhûm Ebu İshak İsmail Efendi Vakfı’nın mütevellîsi olan mevâlî-i izâmdan sâbıkā Mekke-i mükerreme kādısı Şerîf Yahya Efendi dâ‘îlerinin tarafından vekîl-i sâbitü’l-vekâlesi arzuhâl eden Câbî Ali Efendi nezâret-i dâ‘îlerinde olan evkāfdan el-Hâc Ferhad Mescidi Vakfı mütevellîsi el-Hâc İbrahim ile Yeni Odalar başında Mustafa Bey mahâllesinde vâki‘ etrâf-ı erba‘ası iplikçi dükkânı ve Sultân Odaları ve dülger odaları ve tarîk-i âm ile mahdûd dükkânlar ve üzerinde odaları olan hanın bi’l-icâreteyn müsteciri derûn-ı arzuhâlde mezkûr el-Hâc Süleyman hâzır olduğu hâlde terâfu‘larında han-ı mahdûd-ı mezkûr el-Hâc Ferhad Vakfı tarafından merhûm-ı müşârün-ileyhin bi’l-icâreteyn tasarrufunda iken bin yüz otuz altı târîhinde İslambol kādısı Sun‘-ı hindî? imzâsıyla mümzât yedinde olan hüccet-i şer‘iyye mantûkunca bi’l-külliye harâb olup ta‘mîr ile kābil-i süknâ ve bir vechile intifâ‘ mümkün olmayıp müceddeden binâ masârıf-ı kesîreye muhtâc olmağla taraf-ı vakıfda dahi müsâ‘ade olmayıp ve müşârün-ileyh dahi mu‘accelesine mahsûben binâdan ibâ edip ve mu‘accelesine mahsûben binâ ve rağbet eder kimesne bulunmamağla hükm-i nıkzında olan ebniye-i atikasının ba‘de’l-keşf kıymeti cânib-i vakfa edâ edip mukāta‘a-i misliyesiyle arsa-i mezkûre üzerine mülkiyet üzere binâya tâlib olmağla bu sûretde intifâ‘ munkatı‘ olmayıp vakfa enfa‘ olmağla her şehr yüz yirmişer akçe mukāta‘a-i misliyesiyle nef‘an li’l-vakf ol târîhde mütevellîsi olan Ahmed Efendi b. Hasan merhûm-ı müşârün-ileyhe izin vermekle ol dahi ebniye-i mevcûdesini binâ ve kendi vakfına ilhâk ve idrâc edip târîh-i mezkûrdan beri kırk dört sene bu vechile amel olunagelmiş iken şimdi mezbûr el-Hâc İbrahim ebniye-i mezkûreye müdâhale eder deyü da‘vâ, ol dahi cevâbında hakīkat-i hâl minvâl-i meşrûh üzere olduğunu ikrâr, lâkin harîk-i kebîrde ebniye-i mezkûre muhterike olup ol vakitde müstecir olan es-Seyyid Mehmed ebniye-i mevcûdeyi benim mütevellîsi olduğum el-Hâc Ferhad Vakfı’na teberru‘an binâ etmiş idi deyüp, lâkin ba‘de’l-harîk ebniye-i sâbıkāsı bi’l-külliye muhterike olmayıp eser-i binâ mevcûd olduğunu mukır olmağla vâkıf-ı müşârün-ileyhin ber-vech-i meşrûh mülk-i sahîhi olup vakfeylediği ebniyenin âsâr ve enkāzıyla arsa-i mezkûre meşgūle iken arsa mütevellîsi mezbûr el-Hâc İbrahim’in da‘vâsı sahîha olmadığı huzûr-ı âlîlerine i‘lâm olundu.<br><br>Fî 3 C sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29739"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29741"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b379"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o551"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>