﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 298<br>Hüküm no: 252<br>Orijinal metin no: [95-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un kendisine ait enkaz ve bina taşlarının Abdülaziz Ağa tarafından zabtedildiği yolundaki iddiasını ispatlayamadığı</b><br><br>Men‘<br><br>Ma‘rûz<br><br>Vilâyet-i Anadolu’da Edincik kasabası ahâlisinden sâhibe-i arzuhâl mu‘arrefetü’z-zât Şerife Hatice Hatun bt. Ahmed meclis-i şer‘-i münîrde sâbıkā kasaba-i mezkûre voyvodası dergâh-ı mu‘allâ kapıcıbaşılarından derûn-ı arzuhâlde mezkûrü’l-ism Abdülaziz Ağa b. Osman muvâcehesinde mûmâ-ileyh Abdülaziz Ağa kasaba-i mezkûrede voyvoda iken işbu târih-i i‘lâmdan on iki sene mukaddem kasaba-i mezkûrede vâki‘ mâlik olduğum münhedim tüfenkçi dükkânının cem‘an beş yüz guruş kıymetli bâ-defter-i müfredât enkāz-ı ma‘lûmesini bi-gayrı hakkın fuzûlî ahz u kabz ve istihlâk ve kasaba-i mezbûre iskelesi civârında vâki‘ mülk bağımın dahi kârgîr duvarlarını kezâlik fuzûlî kal‘ ü hedm ve kezâlik cem‘an beş yüz guruş kıymetli iki yüz araba taşlarını ahz u kabz ve istihlâk etmekle cümlesinin kıymet-i mezkûrelerini mûmâ-ileyh Abdülaziz Ağa’dan hâlâ tazmîn taleb ederim deyü ba‘de’d-da‘vâ ve’l-inkâr müdde‘iye-i mezbûre ber-vech-i muharrer müdde‘âsını şâhidim yokdur deyü isbâtdan izhâr-ı acz ve istihlâf ettikde mûmâ-ileyh Abdülaziz Ağa bi’l-muvâcehe ber-nehc-i şer‘î tahlîf olunmağın mûcebince müdde‘iye-i mezbûre Şerife Hatice Hatun da‘vâ-yı mezkûresiyle mûmâ-ileyh Abdülaziz Ağa’ya bilâ-beyyine mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 8 Rebî‘ülevvel sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34904"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34906"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>