﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 187<br>Hüküm no: 158<br>Orijinal metin no: [45a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Es-Seyyid Ahmed Ağa b. Mehmed Ağa’nın varislerinin muhallefâttan olan ev hissesini es-Seyyid İbrahim Ağa b. Mehmed Ağa’ya satmaları</b><br><br>Mahmiye-i Galata tevâbi‘inden kasaba-i Tophâne’de mahalle-i Cihangir sükkânından iken bundan akdem vefât eden es-Seyyid Ahmed Ağa b. Mehmed Ağa nâm müteveffânın sulbî sagīr oğlu Mehmed Çelebi ve sulbiye sagīre kızı Fâtıma’nın tesviye-i umûrlarına kıbel-i şer‘den mansûbe vasî ve vâlideleri olan seyyidetü’l-muhadderât Âişe bt. Ahmed Ağa nâm hâtun tarafından ber nehc-i şer‘î vekîli olan fahrü’l-akrân ve’l-a‘yân Mehmed Ağa b. Ahmed Ağa nâm kimesne meclis-i şer‘-i hatîr-i lâzimü’t-tevkīrde mahrûse-i Kostantıniyye’de el-Hâc Küçük sükkânından fahrü’l-emâsil ve’l-a‘yân râfi‘ü’l-kitâb es-Seyyid İbrahim Ağa b. Mehmed Ağa mahzarında bi’l-vekâle ikrâr ve i‘tirâf edip mahalle-i mezbûre el-Hâc Küçük’de vâki‘ bir tarafı mahalle-i mezbûre imâmına meşrûta menzile ve bir tarafı Süleyman Beşe nâm kimesne mülkü ve bir tarafı tarîk-i hâs ile mahdûd olup Yusuf Evi demekle ma‘rûf olan menzilde müteveffâ-yı mezbûr Ahmed Ağa’nın bir sehimi olup sehm-i mezbûru zarûret-i deyn için vekâlet-i mahkiyem hasebiyle müşârün-ileyh İbrahim Ağa’ya bin altı yüz nakd-i râyic fi’l-vakt akçeye bey‘-i kat‘îyle bey‘ edip kabz-ı semen ve teslîm-i müsemmen eyledim ba‘de’l-yevm sâlifü’z-zikr olan menzilin bir sehimini dahi keyfe mâ yeşâ’ ve yahtâr mutasarrıf olsun dedikde mukırr-ı mezbûrun vech-i muharrer üzere cârî olan kelâmını el-mukarru lehü’l-merkūm İbrahim Ağa bi’l-muvâcehe tasdîk ve bi’l-müşâfehe tahkīk edicek, mâ vaka‘a bi’t-taleb ketb olundu. Hurrire fi’l-yevmi’s-sâdis ve’l-ışrîn min şehri Rebî‘ilevvel li sene isneteyn ve hamsîn ve elf.<br><br><br>Şuhûdü’l-hâl: Fahrü’l-meşâyihi’l-kirâm Hasan Efendi b. Hüseyin Efendi, fahrü’l-eimmeti’l-kirâm el-Hâc Durak Efendi el-İmâm, fahrü’l-emsâl es-Seyyid Osman b. es-Seyyid Ahmed Ağa, fahrü’l-müderrisîn Receb Efendi b. Bektaş, fahrü’l-eimmeti’l-kirâm Hasan Efendi el-İmâm be Cihangir, fahrü’t-tüccâr İbrahim Çelebi b. Fethullah, Ömer Çelebi b. Ali Efendi, Rıdvan Dede b. Abdullah el-Kayyım, Mehmed b. Mustafa, Abdurrahman Bey [b.] Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=20361"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20363"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o403"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>