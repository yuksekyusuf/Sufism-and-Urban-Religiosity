﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 362<br>Hüküm no: 544<br>Orijinal metin no: [73a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber Mustafa Ağa ile hanımı Hanife Hatun’un uhdelerinde bulunan berber gediğine aid kira akdinin feshedilmesi taleplerinin reddedildiği</b><br><br>Mu‘ârazadan men‘<br><br>Ma‘rûz<br><br>Sâhib-i arzuhâl Berber esnâfından Mustafa Ağa b. Ali ve mu‘arrefetü’z-zât Hanife bt. Hasan nâm zevcân İstanbul’da Bâb Mahkemesi’nde meclis-i şer‘-i münîrde esnâf-ı merkūmeden derûn-ı arzuhâlde mastûrü’l-ism Nikegos v. Merze(?) nâm zimmî muvâcehesinde İstanbul’da Nuruosmaniye kurbünde Tavukpazarı sûkunda Hazînedâr Hanı tahtında kâin bir bâb berber dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûme ale’l-iştirâki’s-seviyy uhde-i tasarrufumuzda olmağla biz âlât-ı gedik-i mezkûru işbu sene-i mübâreke Muharremi’l-harâmı gurresinden sene-i mezbûre Zilhiccetü’ş-şerîfesi gāyetine değin bir seneliğini mersûm Nikegos zimmîye şehriye dörder yüz guruş icâre tesmiyesiyle îcâr ve teslîm eylediğimizde ol dahi istîcâr ve tesellüm ve kabûl etmişidi el-hâletü hâzihî âlât-ı gedik-i mezkûrun ziyâde ücret ile tâlib-i âharı olduğuna binâen fesh-i akd-i icâre etmemizle ol vechile âlât-ı gedik-i mezkûru bize teslîme mesfûr Nikegos zimmîye cebr olunsun deyü takrîr-i meşrûhları üzere tasaddî eyledikleri da‘vâları âlât-ı gedik-i mezkûr müddet-i ma‘lûme tamâmına değin îcâr olunduğunu mukırr u mu‘terifler iken kable tamâmi’l-müddeti fesh-i icâreye kādirler olmamalarıyla meşrû‘a olmadığı zevcân-ı müdde‘iyyân-ı mezbûrâna tefhîm olunduğu huzûr-ı [âlîlerine i‘lâm olundu]<br><br>Fî 2 Rebî‘ülevvel sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8354"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8356"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b362"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o398"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>