﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 380<br>Hüküm no: 413<br>Orijinal metin no: [59b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çerâğî Hasan mahallesinde ölen Abraham v. Manil’in çocuklarına kalan yanmış ev hissesinin satılarak ücretinden çocuklara harcanması için vasisine izin verilmesi</b><br><br>Vasîye menzili ferâğa izin<br><br>Mahmiye-i İslâmbol’da Çerâğī Hasan mahallesinde mütemekkin iken bundan akdem hâlik olan Abraham v. Manil nâm zimmînin sulbî oğlu Manatisfan ve sulbiye kızı Gül nâm sagīrânın anaları ve tesviye-i umûrlarını rü’yete kıbel-i şer‘den bâ-hüccet-i şer‘iye vasîyy-i mansûbeleri mu‘arrefetü’ş-şahs işbu hâmilü’r-rakīm Antaran bt. Haçador nâm Nasrâniye meclis-i şer‘-i hatîr-i lâzımü’t-tevkīrde bi’l-vesâye takrîr-i kelâm ve bast-ı merâm edip merhûm İsa Bey nâm sâhibü’l-hayrın vakfından olup gallesi mahalle-i mezbûre câmi‘-i şerîfinde kayyım olanlara meşrûta ve mahalle-i mezbûrede vâki‘ ma‘lûmü’l-hudûd bir bâb muhterik vakıf menzil arsasının beş sehm [60a] i‘tibârıyla birer sehmden iki sehmi vasîleri olduğum sagīrân-ı mezbûrâna ve birer sehmden üç sehmi sulbî kebîr oğulları Manik ve Mardıros ve Kigork zimmîlerin babaları hâlik-i mesfûrdan müntakil bi’l-icâreteyn taht-ı tasarruflarında olup lâkin merkūmûn Manik ve Mardıros ve Kigork zimmîler arsa-i mahdûde-i mezkûrede olan hisselerini âhara ferâğ murâd etmeleriyle vasîleri olduğum sagīrân-ı mezbûrânın hisselerini ifrâz mümkün ve sagīrân-ı mezbûrânın mâlları dahi olmadığından gayrı arsa-i mahdûde-i mezkûreden intifâ‘ hâsıl olmayıp bekāsı sagīrân-ı mezbûrâna muzır olmağın sagīrân-ı mezbûrânın arsa-i mahdûde-i mezkûrede olan iki sehm şâyi‘leri merkūmûnun hisseleriyle bedel-i misli ve bâ-ma‘rifet-i mütevellî âhara ferâğ ve kabz-ı bedel ve bedeli istirbâh olunup hâsıl olan nemâsıyla sagīrân-ı mezbûrân infâk ve iksâ olunmak haklarında her vechile evlâ ve enfa‘ olduğuna binâen kıbel-i şer‘den bana izin verilmek bi’l-vesâye matlûbumdur dedikde hakīkat-i hâl vasîyy-i merkūmenin takrîr-i meşrûhası üzere olduğu zeyl-i sahîfede mektûbü’l-esâmî kimesneler ihbârlarıyla lede’ş-şer‘i’l-enver zâhir ve mütehakkık olmağın sagīrân-ı mezbûrânın arsa-i mezkûrede ber-vech-i muharrer mutasarrıf oldukları iki sehm şâyi‘leri merkūmûn Manik ve Mardıros ve Kigork zimmîlerin hisseleriyle mâ‘an bedel-i misli ile âhara ferâğa anaları mersûme Antara Nasrâniyeye kıbel-i şer‘den izin verilmeğin mâ-vaka‘a bi’t-taleb ketb olundu.<br><br>Fî 6 Ca sene 1197<br><br>Şühûdü’l-hâl: Es-Seyyid Hasan b. Ali, Müezzin es-Seyyid Molla Osman b. Abdurrahman, Müezzin Molla Ahmed b. Mehmed, Kigork v. Haçador ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10955"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10957"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>