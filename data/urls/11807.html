﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 538<br>Hüküm no: 476<br>Orijinal metin no: [156b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medine-i Münevvere Evkafı câbîsi Ali Çelebi’nin vakfa borcunun olmadığı</b><br><br>Mahmiye-i Kostantıniyye’de vâki‘ Medîne-i Münevvere Evkāfı’na câbî olan Ali Çelebi b. Hızır meclis-i şer‘-i şerîf-i enverde vafk-ı mezbûr mütevellîsi olan fahrü’l-akrân Ömer Bey b. Mustafa nâm cündî muvâcehesinde takrîr-i kelâm edip otuz dört senesi Muharremü’l-harâm gurresinden sene-i mezkûre Cemâziyelâhire’si evâsıtına gelince zikr olunan vakfın akārâtı icâresinden cem‘ ve tahsîl olunan meblağ hesâb olunup tamâmen mütevellî-i müşârun-ileyh Ömer Ağa’ya teslîm eyleyip zimmetimde bir akçe bâkī kalmamış iken târîh-i mezkûrda zimmetimde otuz altı bin üç yüz kırk akçe bâkīdir deyu müfettiş-i sâbık Ahmed Efendi bilâ-vech-i şer‘î meblağ-ı mezbûru kayd-ı sicil etmişdir, vâki‘ hâl mütevellî-i müşârun-ileyh Ömer Ağa’dan suâl olunup takrîri tahrîr olunmak matlûbumdur dedikde gıbbe’s-suâl mütevellî-i müşârun-ileyh Ömer Ağa cevâbında fi’l-hakīka câbî-i mersûm Ali Çelebi târîh-i merkūmda vakf-ı merkūm icârâtından cem‘ ve tahsîl eylediği mâl-ı vakfı bi’t-tamâm bana teslîm edip ben dahi yedinden kabz ve tesellüm eyledim, câbî-i mersûm zimmetinde vakf-ı mezbûr mâlından bir akçe bâkī kalmadı, müfettiş-i sâbık mezbûr Ahmed Efendi’nin sicill-i mahfûza kayd eylediği meblağ-ı mezbûrun aslı yokdur deyicek, mütevellî-i müşârun-ileyhin takrîri câbî-i mersûm talebi ile ketb olundu.<br><br>Fî-evâili şehri Ramazâni’l-mübârek li-sene sitte ve selâsîn ve elf.<br><br>Şühûdü’l-hâl: Mustafa Çelebi b. ( ) el-câbî, İbrahim Bey b. Mustafa el-câbî, Ali Bey b. Abdullah el-bevvâb, Mehmed Çelebi b. ( ) el-câbî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11806"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11808"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b538"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>