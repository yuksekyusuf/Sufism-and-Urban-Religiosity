﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 645<br>Hüküm no: 506<br>Orijinal metin no: [119b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Halil’in küçük oğlu İbrahim’e kalan evin ifrazı mümkün olmadığından hissesinin satıldığı</b><br><br>Mahmiye-i İstanbul’da Hoca Halil Attâr mahallesinde sâkin iken bundan akdem vefât eden Keresteci el-Hâc Halil b. İbrahim’in mahalle-i mezbûrede vâki‘ bir tarafdan ba‘zan Fâtıma Hatun tasarrufunda olan vakıf menzil ve ba‘zan Cennet Hatun tasarrufunda olan vakıf menzil ve bir tarafdan müteveffâ-yı mezbûrun kebîr oğlu Süleyman ile sagīr oğlu İbrahim’e intikāl-i âdî ile intikāl eden tahta-bend ve iki tarafdan tarîk-i âmma müntehî icâreteyn-i ma‘lûmeteyn ile tasarrufunda olan menzil intikāl-i âdî ile kebîr-i mezbûr Süleyman ve sagīr-i mezbûr İbrahim’e intikāl ettikden sonra mezbûr Süleyman meclis-i şer‘de hâfızü’l-kitâb Mustafa Çelebi b. Mehmed ve vâlidesi işbu Neslihan Hatun bt. Abdülkerim mahzarında ikrâr ve takrîr-i kelâm edip tasarrufumda olan menzil-i mahdûd-ı mezbûrun nısf-ı şâyi‘i mezbûrlara ma‘rifet-i mütevellî ile yüz yetmiş guruş bedel mukābelesinde ferâğ ve tefvîz onlar dahi ber-vech-i iştirâk tefevvüz ve kabûl edip bedel-i ferâğ olan meblağ-ı merkūmu mezbûrlar yedlerinden tamâmen alıp kabz eyledim ba‘de’l-yevm menzil-i mahdûd-ı mezbûrun nısf-ı şâyi‘i mezbûrların tefevvüzlerinde olup ve diledikleri gibi mutasarrıflar olsunlar dedikde gıbbe’t-tasdîk sagīr-i mezbûr İbrahim’in tesviye-i umûruna kıbel-i şer‘den vasiye-i mansûbesi ve vâlidesi olup zâtı mahalle-i mezbûrede sâkin Abdullah Çelebi b. Mehmed ve el-Hâc Mustafa b. Hüseyin ta‘rîfleriyle mu‘arrefe olan Râbia Hatun bt. İbrahim meclis-i şer‘de mezbûr Mustafa Çelebi ve vâlidesi mezbûre Neslihan Hatun mahzarlarında bi’l-vesâye ikrâr ve takrîr-i kelâm edip menzil-i mahdûd-ı mezbûrun nısf-ı şâyi‘i sagīre nef‘ verir vech üzere ifrâz mümkün olmayıp ba‘de’l-müzâyede bedel-i misli ile ve ma‘rifet-i mütevellî ile âhara ferâğ ve tefvîz ve bedel-i ferâğ vech-i şer‘î üzere i‘mâl olunmak sagīr-i mezbûr hakkında evlâ olmağla menzil-i mahdûd-ı mezbûr münâdîlerden Hasan Çelebi b. Mustafa yediyle yetmiş gün mikdârı nidâ ve müzâyede olunup rağabât-ı nâs bi’l-külliye münkatı‘a oldukdan sonra mezbûr Mustafa Çelebi ve vâlidem mezbûre Neslihan üzerlerine üç yüz kırk guruşa karâr edip ziyâde ile tâlib-i âhar zuhûr etmeyip ve meblağ-ı merkūm yevm-i ferâğda menzil-i mahdûd-ı mezbûrun bedel-i misli olduğu mahalle-i mezbûre ahâlîsinden mu‘arrifân-ı mezbûrân Abdullah Çelebi b. Mehmed ve el-Hâc Mustafa b. Hüseyin ve Mehmed b. Süleyman ve Süleyman b. Mehmed ve Abdullah Çelebi b. Mehmed haberleri ile lede’ş-şer‘ zâhir oldukdan sonra bi’l-izni’ş-şer‘î menzil-i mahdûd-ı mezbûrun nısf-ı şâyi‘-i âharını mezbûrlara yüz yetmiş guruş bedel mukābelesinde ma‘rifet-i mütevellî ile ferâğ ve tefvîz onlar dahi tefevvüz ve kabûl edip bedel-i ferâğ-ı mezbûru [120a] mezbûrlar yedlerinden bi-hasebi’l-vesâye tamâmen alıp kabz eyledim ba‘de’l-yevm menzil-i mahdûd-ı mezbûrun nısf-ı şâyi‘-i âharı dahi mezbûrların hakk-ı tefevvüzleri olup diledikleri [gibi] mutasarrıflar olsunlar dedikde gıbbe’t-tasdîk mezbûr Süleyman meclis-i şer‘de mezbûrlar mahzarlarında ikrâr ve takrîr-i kelâm edip eğer karındaşım sagīr-i mezbûr İbrahim ba‘de’l-bülûğ ferâğ-ı mezbûru mahal? olmayıp menzil-i mahdûd-ı mezbûrun nısf-ı şâyi‘ini mezbûrlardan da‘vâ ederlerse vâlidenin makbûzu olan yüz yetmiş guruşa ben kefîl ve zâmin olurum dedikde mâ-vaka‘a kayd şüd.<br><br>Fî 15 min-Rebî‘ülâhir sene 1110.<br><br>Şuhûdü’l-hâl: Keresteci Mehmed b. Süleyman, Keresteci Süleyman b. Mehmed, Abdullah Çelebi b. Mehmed, Abdullah Çelebi b. Mehmed, Abdullah, Efendi b. Abdülbaki</p>          <br><a title="Önceki sayfa" style="text-decoration:none" href="./ayrmetin.php?idno=37449"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37451"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0645"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1125"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>