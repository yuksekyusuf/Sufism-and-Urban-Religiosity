﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 410<br>Hüküm no: 500<br>Orijinal metin no: [92b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. İdris’in Çengelköydeki bağı ile Şah Huban mahallesindeki menzil hisseleri ile takas etmesi</b><br><br>Mahmiye-i İstanbul’da Merhûme Şah Huban mahallesinde sâkin iken bundan akdem vefât [eden] el-Hâc Mehmed b. Mahmud’un zevce-i metrûkesi Âişe bt. İdris nâm hatun meclis-i şer‘[de] müteveffâ-yı mezbûrun zevce-i uhrâsı Mülayim bt. Abdullah nâm hatundan olan sulbî kebîr oğulları Mahmud ve Ahmed nâm kimesneler mahzarlarında ikrâr ve takrîr-i kelâm edip müteveffâ-yı mezbûr hayâtında bana hîbe ve teslîm ben dahi ittihâb ve tesellüm ve kabûl etmekle akd-i âti’z-zikrin sudûruna değin yedimde mülküm ve hakkım olup mahrûse-i Üsküdar’a tâbi‘ Çengelköyü nâm karyede vâki‘ üç tarafdan tarîk-i âm ve bir tarafdan müteveffâ-yı mezbûrun terekesinden olan bağ ile mahdûd arsa ve kürûmu mülk on altı çapalık bağımı mezbûrân Ahmed ve Mahmud’a tarafeynden îcâb ve kabûlü hâvî bey‘-i bâtt-ı sahîh-i şer‘î ile elli kıt‘a esedî guruşa bey‘ ve teslîm, onlar dahi ale’l-iştirâki’s-seviyy iştirâ ve tesellüm etdiklerinden sonra mezbûrân Ahmed ve Mahmud ve merhûme-i mezbûre vakfından olup sâlifü’z-zikr Şah Huban mahallesinde vâki‘ lede’l-ahâlî ve’l-cîrân ma‘lûmü’l-hudûd olup iki bâb tahtânî oda ve bir kenîf ve havluyu müştemil icâreteyn-i ma‘lûmeteyn ile nısf-ı şâyi‘i benim ve nısf-ı şâyi‘-i âharı müteveffâ-yı mezbûrdan intikāl-i âdî ile mezbûrân Ahmed ve Mahmud’a intikāl etmekle mezbûrân Ahmed ve Mahmud’un tasarruflarında olan menzilden mezbûrân Ahmed ve Mahmud nısf hisselerini elli kıt‘a esedî guruş bedel mukābelesinde izn-i mütevellî ile bana ferâğ ve tefvîz ben dahi tefevvüz ve kabûl etdiğimden sonra ferâğı mezbûr bedeli olan elli kıt‘a esedî guruşu mezbûrân zimmetlerinde hakkım olan semen-i mezbûr elli kıt‘a esedî guruşa takas ve mezbûrân Ahmed ve Mahmud dahi mukāssa ve kabûl eylediler ba‘de’l-yevm hudûd-ı mezkûre ile mahdûd olan sâlifü’z-zikr bağ mezbûrân Ahmed ve Mahmud’un mülk-i müşterâlarıdır keyfe-mâ yeşâ’ân ve yahtârân mutasarrıf olsunlar dedikde mukırra-i mezbûre cemî‘ kelimâtında mezbûrân Ahmed ve Mahmud’dan her biri bi’l-muvâcehe ve bi’l-müşâfehe tasdîk ve tahkīk etmeğin mâ-vaka‘a bi’t-taleb ketb olundu.<br><br>Fî 21 min-Şa‘bâni’l-mu‘azzam sene 1081.<br><br>Şuhûdü’l-hâl: Musli Efendi b. Receb el-imâm, Ali Çelebi b. Ramazan el-Hâc Ali b. Ahmed, el-Hâc Hasan b. Abdülhalim, el-Hâc Mustafa b. Müstecab, Mehmed Çelebi b. Şükrullah, el-Hâc Mustafa b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2817"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2819"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b410"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>