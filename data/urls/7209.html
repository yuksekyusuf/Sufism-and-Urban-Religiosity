﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 198<br>Hüküm no: 169<br>Orijinal metin no: [24a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Osman’ın mehir ve nafaka bedeli olarak boşandığı kocası Mehmed Emin b. Yusuf’da olan alacak davasında sulh olduğu</b><br><br>Ma‘rûz<br><br>İstanbul’da Yazıcı mahallesi sâkinelerinden zâtı es-Seyyid Ali b. Mustafa ve es-Seyyid Mustafa b. es-Seyyid Hasan ta‘rîfleriyle mu‘arrefe olan Âişe Hatun bt. Osman meclis-i şer‘-i enverde zevc-i sâbıkı Mehmed Emin b. Yusuf muvâcehesinde mezbûre Âişe’nin ceddesi Emetullah bt. Abdullah nâm hatun dahi hâzıra olduğu hâlde mezbûr Mehmed Emin ile zevc-i dâhilim iken mukaddemâ zimmetinde mütekarrer olan mehr-i müeccel-i ma‘lûm ve nafaka-i iddet-i ma‘lûmem üzerlerine ve meûnet-i süknâm dahi kendi üzerime olmak üzere muhâla‘a olup ancak işbu yedimdeki müfredât defteri mantûkunca kırk guruş kıymetli mehr-i mu‘accelim olan emti‘am yed ve zimmetinde kalmağla hâlâ mehr-i mu‘accel-i mezkûrumu taleb ve da‘vâ eylediğimde ol dahi cevâbında hîn-i muhâla‘amızda hukūk-ı zevciyete müte‘allika âmme-i da‘vâdan zimmetimi ibrâ etmişidin deyü def‘ edip ol vechile beynimizde ba‘de vukū‘ı’l-münâza‘ât bâ-vesâtet-i muslihîn da‘vâ-yı mezkûremden mezbûr Mehmed Emin ile on beş guruş bedel-i makbûza sulh olup ben târih-i i‘lâma gelince hukūk-ı zevciyet ve sâire ve ceddem mezkûre Emetullah Hatun kezâlik târih-i mezkûra gelince âmme-i ahz u i‘tâya müte‘allika âmme-i de‘âvî ve mutâlebât ve kâffe-i eymân ve muhâsamâtdan zevc-i sâbıkım mezbûr Mehmed Emin’in zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimizde ol dahi ibrâ-i mezkûru kabûl eyledi deyü olan ikrârını mezbûr Mehmed Emin ve hâzıra-i mezbûre Emetullah hatunlardan herbirinin tasdîk eylediği Mahkeme-i Bâb’dan huzûr-ı âlîlerine i‘lâm olundu.<br><br>Fî 28 Cumâdelûlâ sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7208"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7210"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>