﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 345<br>Hüküm no: 392<br>Orijinal metin no: [65b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Kasap İstefani’nin oğullarının tuhafiye dükkânı gediği hisselerini annelerine satmaları</b><br><br>Tuhafçı gediği, 12000 guruş<br><br>Mahmiye-i İstanbul’da Samatya kurbünde Mirâhor mahallesinde mütemekkin iken bundan akdem hâlik olan Kasab İstefani v. Angeli zimmînin verâseti zevce-i menkûha-i metrûkesi Zafiriçe bt. Mihal Nasrâniye ile sulbî kebîr oğulları Ligori ve Kostaki ve Sotri zimmîlere münhasıra ve tashîh-i meselesi yirmi dört sehmden olup sihâm-ı mezbûreden üç sehmi zevcesi mersûmeye ve yedişer sehmden yirmi bir sehmi oğulları mersûmûna isâbeti tahakkukundan sonra mersûmûn Ligori ve Kostaki ve Sotri zimmîler meclis-i şer‘-i hatîr-i lâzımü’t-tevkīrde işbu hâmiletü’r-rakīm şahsını mu‘arrefe mersûme Zafiriçe Nasrâniye muvâcehesinde her biri bi’l-verâse ikrâr-ı tam ve takrîr-i kelâm edip mahmiye-i mezbûrede Kalpakçılar sûkunda Sorguçcu Hanı ittisâlinde kâin bir bâb tuhafçı dükkânı derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûme mûrisimiz babamız hâlik-i mersûm İstefani zimmînin müstakıllen bâ-hüccet-i şer‘iye yedinde emvâli olup ba‘de helâkihî ber-tashîh-i mezkûr bizimle anamız mersûme Zafiriçe Nasrâniyeye mevrûs olmağla biz âlât-ı lâzıme-i ma‘lûme-i mezkûrede ber-tashîh-i mezkûr mâlikler olduğumuz yirmi bir sehm hissemizi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile anamız müşterikemiz mersûme Zafiriçe Nasrâniyeye on iki bin guruşa bey‘ ü temlik ve teslîm eylediğimizde ol dahi ber-vech-i [66a] muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr on iki bin guruşu müşteriye-i mersûme bize def‘ ü teslîm biz dahi yedinden tamamen ahz ü kabz eyledik. Fîmâ-ba‘d âlât-ı lâzıme-i ma‘lûme-i mezkûrenin mecmû‘u anamız mersûme Zafiriçe Nasrâniyenin irsen ve şirâen müstakıllen emvâl-i mahzı ve hakk-ı sırfı olup bizim kat‘a alâka ve medhalimiz kalmamağla mebî‘i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 10 Ş sene [1]242.<br><br>Şühûdü’l-hâl: Muhzır Ali Çelebi, Muhzır Mehmed Çelebi, Muhzır Emin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38771"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38773"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b345"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>