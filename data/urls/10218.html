﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 84<br>Hüküm no: 56<br>Orijinal metin no: [17b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arslan Beşe b. Hasan’ın bağını Mustafa Ağa b. Sinan’a sattığı</b><br><br>Mahmiye-i Galata muzâfâtından kasaba-i Beşiktaş’a tâbi‘ Orta nâm karye sâkinlerinden Arslan Beşe b. Hasan nâm kimesne mahfil-i kazâda işbu sâhibü’l-kitâb aynü’l-a‘yân Mustafa Ağa b. Sinan nâm kimesne muvâcehesinde bi-tav‘ihâ ikrâr ve takrîr-i kelâm edüp silk-i mülkümde münselik olup karye-i mezbûre bağları sınırı dâhilinde Kasımdulu nâm mevzi‘de vâki‘ bir tarafı Mahmud Usta bağı ve bir tarafı Osman Usta bağı ve bir tarafı Mehmed Beşe bağı ve bazen tarîk-i âm ve bir tarafı Yamaniti nâm zimmî bağı ile mahdûd tahmînen on dönüm mikdârı mülk bağımı târih-i kitâbdan altı ay mukaddem müşârun ileyh Mustafa Ağa’ya dört yüz kıt‘a tâmmü’l-vezn ve kâmilü’l-ayâr riyâlî guruş-ı kebîre tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm ol dahi vech-i muharrer üzere iştirâ ve tesellüm ve kabz eylediğinden sonra semeni olan meblağ-ı mârrü’z-zikr dört yüz kıt‘a riyâlî guruş-ı kebîri müşârun ileyh Mustafa Ağa yedinden bi’t-tamâm ve’l-kemâl ahz u kabz eyledim târih-i <<kitâbdan>> mezbûrdan zikri mürûr eden bağ müşârun ileyh Mustafa Ağa’nın mülk-i müşterâsı ve hakk-ı sırfıdır keyfe mâ yeşâ ve yehtâr sâir emlâki tasarrufu gibi mutasarrıf olsun dedikde mukırr-ı mezbûr Arslan Beşe’nin cârî ve sâdır olan ikrârını el-mukarru lehü’l-müşârun ileyh Mustafa Ağa bi’l-müvâcehe tasdîk ve bi’l-müşâfehe tahkīk etmeğin mâ-hüve’l-vâkı‘ bi’t-taleb ketb olunup yed-i tâlibe def‘ [ve] vaz‘ olundu.<br><br>Fi’l-yevmi’r-râbi‘ ve’l-ışrîn min-Muharremi’l-harâm li-sene isneteyn ve sittîn ve elf.<br><br>Şühûdü’l-hâl: Mahmud Efendi b. Mehmed el-İmâm, Mustafa Çelebi b. Abdi Efendi, Hüseyin Ağa b. Mustafa, Mustafa Halîfe el-Müezzin, Mustafa Efendi el-İmâm, Ebûbekir Çelebi b. Mehmed Müezzin, Pîrî Bey b. Erdoğdu, Nasûh Çelebi b. Musa, Mehmed Beşe b. Hasan, Receb Beşe b. Ahmed, Mehmed Beşe b. Ramazan, Mustafa b. Mehmed Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=10217"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10219"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o363"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>