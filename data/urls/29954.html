﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 63<br>Hüküm no: 19<br>Orijinal metin no: [7a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şarko v. Yuvan’ın Koska’daki ekmekçi fırını ile Aksaray’daki değirmen hissesini sattığı</b><br><br>Habbâz tâifesinden İslambol’da Koska’da ekmekçi Şarko v. Yuvan nâm zimmî meclis-i şer‘-i şerîf-i enverde yine tâife-i mezbûreden işbu bâ‘isü’l-vesîka Ali Berbad b. Mustafa nâm kimesne mahzarında ikrâr-ı tâm ve takrîr-i kelâm edip mârrü’z-zikr Koska kurbünde vâki‘ bir bâb ekmekçi fırını ve fırın-ı mezkûra ta‘yîn ve merbût Aksaray’da vâki‘ altı horoslu değirmen derûnunda mevcûde gedik ta‘bîr olunur yirmi dört re’s bargir ve sâir ber-mûceb-i defter-i müfredât âlât-ı lâzıme ve eşyâ-i ma‘lûmenin dört sehim i‘tibârıyla bir sehm-i şâyi‘i benim mâlım ve mülküm olmağla ben i‘tibâr-ı mezkûr ile zikrolunan fırın ve değirmenden mâlik olduğum bir sehim hisseme isâbet eden altı re’s bargirler ile âlât-ı lâzıme ve eşyâ-i ma‘lûmede hissemi tarafeynden îcâb ve kabûlü hâvî şürût-ı müfsideden ârî bey‘-ı kat‘î ve safka-i vâhide ile iki yüz guruşa mezbûr Ali Berbad’a bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm eyledikden sonra semeni olan meblağ-ı mezkûr iki yüz guruşu mezbûr Ali Berbad yedinden bi’t-tamam ve’l-kemâl ahz u kabz edip bey‘-ı mezkûrun tağrîr ve gabnine ve istifâ-yı semene ve bi’l-cümle gedik husûsuna müte‘allika âmme-i da‘vâdan herbirimiz âharın zimmetini ibrâ ve ıskāt ve herbirimiz âharın ibrâsını kabûl eyledik ba‘de’l-yevm mârrü’z-zikr fırın ve değirmen derûnunda mevcûde bargirin ber-mûceb-i i‘tibâr-ı mezkûr bir sehmine isâbet eden altı re’s bargirler âlât-ı lâzıme ve eşyâ-i ma‘lûmesiyle mezbûr Ali Berbad’ın mülk-i müşterâsı ve hakk-ı sırfı olup kat‘a benim alâka ve medhalim kalmamışdır dedikde gıbbe’t-tasdîkı’ş-şer‘î mezbûr Ali Berbad şürût-ı nizâmları üzere sayf ve şitâda altı aylık zahîre der-anbar edip hilâf-ı fermân-ı âlî ve mugāyir-i nizâm kat‘a bir türlü [7b] vaz‘ [ve] hareket etmemek üzere ta‘ahhüd etmeğin mâ-hüve’l-vâki‘ bi’l-ibtigā ketb ve imlâ olundu.<br><br>Fî 12 Muharrem sene 1184.<br><br>Şuhûdu’l-hâl: Ekmekciler Kethudâsı Ali Ağa, Kanlıfırın Ustası Ahmed Ağa, Uncular Kethudâsı Mustafa, Yiğitbaşı Molla Osman, Salıcı Molla Osman, Balat-ı cedîd Ustası Molla Ahmed, Ayvansaray Ustası Hüseyin Beşe, Acımusluk Ustası Molla Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=29953"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29955"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b063"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>