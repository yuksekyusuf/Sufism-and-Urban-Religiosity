﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 263<br>Hüküm no: 377<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasımpaşa’da Tahtakadı Vakfı’na ait harap menzil ile altındaki dükkanın Vâlide Sultan Vakfı’nın mütevellîsi Ahmed Efendi’ye ait iki adet mülk menzil ile değiştirilmesinin talep olunduğu</b><br><br>Nezâret-i dâ‘îlerinde olan evkāfdan Galata’ya muzâfe kasaba-i Kasımpaşa’da Tahtagazi [Tahtakadı] nâm sâhibü’l-hayrın vakfı müstegallâtından kendi ismiyle müsemmâ Mahallesi’nde vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât bir bâb vakıf harâb menzil ile menzil-i merkūm tahtında kâin icâresi sâlifü’l-beyân Tahtagazi [Tahtakadı] Mescid-i şerifi müezzinlerine meşrûta bir kıt‘a dükkân bundan akdem süvâr-ı felek-i rahmet ve müstağrık-ı deryâ-yı mağfiret olan cennet-mekân firdevs-âşiyân merhûme ve mağfûrun-lehâ Vâlide Sultan hazretlerinin evkāf-ı şerîfeleri kāimmakām-ı mütevellîsi Ahmed Efendi’nin bi’l-icâreteyn tasarrufunda olup lâkin menzil-i merkūm ve dükkân-ı mezkûr mâil-i türâb olup vakıfda dahi ta‘mîre kudret olmamağla mahalle-i mezbûre civârında el-Hâc Şa‘ban Mahallesi’nde ve Kova İmâm Mahallesi’nde vâki‘ kāimmakām-ı mütevelli-i mûmâ-ileyhin silk-i mülk-i sahîhinde münselik hudûd ve müştemilâtları ma‘lûm iki kıt‘a mülk menziller mesâha ve rağbet ve kıymet cihetinden menzil ve dükkân-ı mevkūfe-i mezkûreden ekser ve evfer olup menzil-i mevkūf-ı mezbûr zikrolunan el-Hâc Şa‘ban Mahallesi’nde kâin menzil-i memlûk ile ve dükkân-ı merkūm Kova İmâm Mahallesi’nde kâin menzil-i memlûk ile istibdâl olunmak cânib-i vakfa enfa‘ olduğuna binâen kāimmakām-ı müşârun-ileyhin işbu arzuhâlinde istid‘âsı üzere sâdır olan fermân-ı âlîlerine imtisâlen Galata Mahkemesi’nden mürsel kuzâtdan Kâtib Süleyman Reşid Efendi dâ‘îleri ve hâssa mi‘mârânından es-Seyyid Mustafa ve Mustafa ile menzil ve dükkân-ı mevkūfe-i mezkûre ve menzileyn-i mezkûreyn üzerlerine varıp Müslimûn-ı hâzirûn ile herbiri keşf ve mesâha olundukda fi’l-vâki‘ hâl bi’l-cümle tafsîl olunan minvâl üzere olduğu zâhir olmağın vech-i meşrûh üzere istibdâline izn-i hümâyûnu şâmil tuğralı emr-i şerîf-i âlîşân inâyet ve ihsân buyrulmak recâsıyla huzûr-ı âlîlerine i‘lâm olundu.<br><br>Fî 22 Receb sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22572"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22574"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o468"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>