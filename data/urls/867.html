﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 150<br>Hüküm no: 150<br>Orijinal metin no: [29b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arniye Lazkiye kazası Kadı köyü camii hatibliğine Mehmed Ârif b. Hüseyin’in tayini</b><br><br>Sâdır olan fermân-ı âlîlerine imtisâlen işbu arz ve derkenâra nazar olundukda vilâyet-i Anadolu’da Arniye Lazkiye kazâsına tâbi‘ Kadı nâm karyede el-Hâc Mehmed Niyaz ve Hacı Hüseyin’in ta‘mîr ve termîm eylediği câmi‘-i şerîfde yevmî bir akçe vazîfe ile hitâbet cihetine bâ-berât-ı âlî mutasarrıf olan pederi Hüseyin b. Ahmed nâm [kimesne] fevt olup mahlûlünden karye-i mezbûre sükkânından Hazım Halîfe b. Ahmed’e tevcîh olup pederi nân pâresini merkūm Ahmed b. Hazım üzerinden ref‘ ve kendüye tevcîh olunmasını sahib-i arzuhâl müteveffâ-yı merkūmun oğlu Mehmed Ârif b. Hüseyin dâ‘îleri işbu arzuhâl ile istid‘â eder, fi’l-hakīka hitâbet-i mezkûre müteveffâ-yı merkūmun mahlûlünden işbu bin iki yüz kırk dokuz senesi Rebî‘ülevvel’de kazâ-i mezbûr nâibi es-Seyyid Mustafa Efendi’nin arzıyla merkūm Hazım b. Ahmed’e tevcîh olunup el-yevm merkūm Hazım Halîfe b. Mehmed’in üzerinde olduğu derkenârdan müstebân olup ve husûs-ı mezkûra vukūf-ı tâm olup kazâ-i mezbûr ahâlîsinden Der-aliyye’de müsâfireten sâkinler huzûr-ı şer‘-i şerîf-i envere celb olunup Mehmed b. Süleyman ve Mustafa b. Ahmed nâm kimesnelere suâl olundukda sahib-i arzuhâl Mehmed Ârif babası fevtinde oğlu sagīr bulunup müteveffâ-yı merkūmun sulbî sahîh oğlu olup şimdi erbâb-ı istihkākdan olup her vechile lâyık ve müstehık olduğu merkūmândan zâhir ve nümâyân olmağın bu sûretde hitâbet-i mezkûre vazîfe-i merkūmesiyle babası mahlûlünden ve Hazım Halîfe’nin ref‘inden sahib-i arzuhâl Mehmed Ârif dâ‘îlerine tevcîh ve yedine berat-ı şerîf-i âlîşân inâyet buyurulmak husûsu re’y-i sâmîlerine menût idiği huzûr.</p>          <br><a title="Önceki sayfa" style="text-decoration:none" href="./ayrmetin.php?idno=866"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=868"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o180"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>