﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 96<br>Hüküm no: 67<br>Orijinal metin no: [6b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Bülûğa eren Mehmed Çelebi b. Ferhad’ın vasîsi Ali Beyden mallarını teslim aldığı</b><br><br>Mahmiye-i İstanbul’da vâki‘ ( ) mahallesi sükkânından olup sinn ü cüssesinin bülûğa tahammülü olup ve bülûğunu i‘tirâf eden Mehmed Çelebi b. Ferhad meclis-i şer‘de râfi‘ü’l-kitâb Ali Bey b. Abdullah muvâcehesinde ikrâr ve takrîr-i kelâm edip, li ebeveyn ammim olup bundan akdem vefât eden Ömer nâm kimesnenin verâseti bana münhasıra olup cümle muhallefât-ı bana intikāl ettikde, ben sagīr olmamla merkūm Ali Bey kıbel-i şer‘den vasî nasb olunduğu ecilden, ammim müteveffâ-yı mezbûrun muhallefâtından ve babam olup ammimden evvel vefât eden merkūm Ferhad’ın deyn-i şer‘îden ammim zimmetinde hakkı olan meblağdan merkūm Ali Bey vesâyeti hasebiyle yüz on dokuz bin dört yüz akçe kabz etmiş idi. El-hâletü hâzihî ben bâliğ olup mâlımı bi nefsihî hıfza iktidârım olmağla, yüz yirmişer akçe hesâbı üzre tâmmü’l-vezn ve sahîhü’l-ayar üç yüz filori ve seksener akçe hesâbı üzre üç yüz guruş ve mâ‘adâsı akçe cem‘an yüz on dokuz bin dört yüz akçeyi mezbûr Ali Bey yedinden ahz u kabz eyledim, merkūm Ali Bey vesâyeten kabz eylediği meblağdan zimmetinde bir akçe ve bir habbe hakkım kalmadı dedikde, mâ vaka‘a gıbbe’t-tasdîki’ş-şer‘î kayd şüd. Tahrîren fî evâhiri Saferi’l-hayr li sene seb‘a ve ışrîn ve elf.<br><br><br>Şuhûdü’l-hâl: Mehmed b. Vildan el-müezzin, Mehmed Çelebi, es-Seyyid Ali Çelebi Hamamcı, Yahya Çelebi b. ( ) el-Hâc Hasan b. ( ), Abdurrahman b. Ahmed, Abdürrahim b. Ahmed, Mehmed b. Ali, Receb b. Ali, Mustafa b. Osman, Abdurrahman b. el-yesârî, Mustafa b. Yusuf, Süleyman b. Mehmed, Ali b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=24171"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24173"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>