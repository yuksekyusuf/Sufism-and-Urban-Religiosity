﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 470<br>Hüküm no: 474<br>Orijinal metin no: [69b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mordehay v. Salamon’ın tasarrufunda olan vakıf menzil hissesini boşandığı karısı Barone’ye iki yüz elli guruşa devrettiği</b><br><br>Mahmiye-i İstanbul’da Spinoza cemâ‘atinden Mordehay v. Salamon nâm Yahudi meclis-i şer‘-i hatîrde zevce-i mutallakası Barone nâm Yahudiyyenin babası ve tarafından husûs-ı âti’l-beyâna vekîl olduğu bi-mâ-hüve nehcü’s-sübût şer‘an sâbite olan Uzeyil nâm Yahudi muvâcehesinde tav‘an ikrâr ve i‘tirâf edip mahmiye-i mezbûre hısnı ebvâbından Balatkapısı dâhilinde Hamaloğlu Fırını kurbünde vâki‘ merhûm Güzelce Mahmud Paşa Vakfı’na icâre-i mu‘accele-i ma‘lûme ve ayda doksan akçe ücret-i müeccelesi olup bir tarafdan Bali nâm Yahudi tasarrufunda olan arsa-i hâliye ve bir tarafdan merhume Vâlide Sultân Vakfı olan at değirmeni ve iki tarafdan tarîk-ı âm ile mahdûd üç bâb fevkānî oda ve bir tahta-pûş ve üzerinde bir sagīr oda ve iki tahtânî oda ve bir matbah ve bir mahzen ve bahçe ve bir su kuyusu ve bir kenîfi müştemil olan menzilin mutasarrıfı olan ( ) nâm kimesne menzil-i mezbûrun hums-ı şâyi‘ini iki yüz riyâlî guruş bedel mukābilesinde bana ve erba‘a-i ihmâsını ma‘rifet-i mütevelli mezbûre Barone’ye târih-i kitâbdan iki sene mukaddem ferâğ ve tefvîz biz dahi tefevvüz ve kabûl etmişidik hâlâ mezbûreyi tatlîk eylediğimde menzil-i mezbûrda olan hums hisse-i şâyi‘amı mezbûre Barone’ye ma‘rifet-i mütevellî ile yine iki yüz riyâlî guruş bedel mukābilesinde ferâğ ve tefvîz edip ol dahi tefevvüz ve kabûl eyledikden sonra bedel-i ferâğ olan meblağ-ı mezbûr iki yüz riyâlî guruşu mezbûr Barone yedinden tamâmen ahz u kabz eyledim min ba‘d cemî‘ menzil-i mahdûd-ı mezbûr merkūme Barone’nin hakk-ı müfevvazıdır benim alâka ve medhalim yokdur dedikde mukırr-ı mezbûru cârî ve sâdır olan ikrârında vekîl-i mezbûr vicâhenen tasdîk ve şifâhen tahkīk etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Efendi b. Muharrem, Osman Beşe çukadâr, İsa Bey b. Ahmed, Salih Mehmed Çelebi el-mukayyid ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40752"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40754"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b470"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o843"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>