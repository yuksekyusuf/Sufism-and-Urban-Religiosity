﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 167<br>Hüküm no: 262<br>Orijinal metin no: [45a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuzguncuk’taki tarlanın Abdullah Ağa Vakfı adına zapt edilmesi</b><br><br>Ma‘rûz,<br><br>Vâki‘ olan mevâddı istimâ‘ için kıbel-i şer‘den me’zûnen irsâl olunan Mevlânâ Mehmed Emin Efendi dâ‘îleri Üsküdar’a tâbi‘ Kuzguncuk karyesine varıp akd-i meclis-i şer‘i âlî ettikte karye-i mezbûrede sâkine Raki Nasrâniyenin tarafından vekîl-i sâbitü’l-vekâlesi zevci Yani zimmî ma‘kūd meclis-i şer‘de karye-i mezbûre Subaşısı İsmail ile ba‘de’t-terâfu‘ karye-i mezbûre hâricinde merhûm Abdullah Ağa Vakfı toprağında vâki‘ etrâf-ı erba‘adan merhûm Güğümbaşı? veresesi ve Kuyumcu Abdullah bağları ve Kıblelizâde tarlası ve tarîk-i âm ile mahdûd tahmînen on beş dönüm bir kıt‘a tarla müvekkilem mezbûrenin hakk-ı müfevvezi iken tarla-i mezkûr vakfa mahlûl olmak zu‘muyla bi-gayr-ı hakkın zabt murâd eder deyü da‘vâ ettikte gıbbe’s-suâl subaşı merkūm cevâbında fi’l-vâki‘ tarla-i mezkûrun sahib-i ma‘rûfu olmamağla kānûn-ı kadîm üzere vakfa mahlûl âid olduğuna binâen vaz‘-ı yedini ikrâr lâkin ber-vech-i muharrer müdde‘âsını inkâr edicek, vekîl-i mezbûr müdde‘âsını beyân için bi’d-defa‘ât şâhide havâle ve mehl-i şer‘î ile imhâl olunup ityân-ı beyyine etmemekle vekîl-i mezbûr bilâ-beyyine bî-vech mu‘ârazadan men‘ ve tarla-i mezkûru vakfa zabteylemek üzere merkūm Subaşı İsmail’e tenbîh olunduğu mezbûr dâ‘îleri mahâllinde tahrîr, ba‘dehû ümenâ-i şer‘le meclis-i şer‘a gelip alâ-vukū‘ihî inhâ ve takrîr ettikleri bi’l-iltimâs huzûr-ı âlîlerine i‘lâm olundu.<br><br>Fî 3 Saferü’l-hayr sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52863"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52865"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o264"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>