﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 79<br>Hüküm no: 18<br>Orijinal metin no: [5a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Beşe’nin Kadıköy’deki bağının vârisleri tarafından Perviz b. Abdullah’a satışı</b><br><br>Mahmiye-i İstanbul’da Samanveren mahallesi sâkinlerinden olup bundan akdem vefât eden Hasan Beşe b. İshak nâm müteveffânın li-ebeveyn er karındaşı Mustafa nâm kimesne asâleten ve müteveffâ-yı mezbûrun sulbiye bâliğa kızları Selime ve Emine nâm hatunlar tarafından husûs-ı âti’l-beyâna vekîl olup Hamza b. Mahmud ve İbrahim b. Şükrullah nâm kimesneler şehâdetleri ile hasm-ı şer‘î-i câhid mahzarında şer‘an vekâleti sâbite oldukdan sonra vekâleti meclis-i şer‘-i şerîfde işbu hâmilü’l-kitâb Perviz b. Abdullah nâm kimesne mahzarında ikrâr ve takrîr-i kelâm edip mezbûr Hasan Beşe fevt oldukda verâseti li-ebeveyn karındaşı olmağla bana ve kızları mezbûretân Selime ve Emine’ye münhasıra olmağın müteveffâ-yı mezbûrun terekesinden olup mahrûse-i Üsküdar kazâsına tâbi‘ Kadıköyü nâm karye sınırında Fenerbahçesi kurbünde vâki‘ iki tarafı Hasan b. İlyas nâm kimesne bağına ve bir tarafı Kurt b. Mirza tarlasına ve bir tarafı tarîk-i âmma müntehî olup tahmînen iki dönüm bir kıt‘a bağı olup alâ-vechi’l-iştirâk cümlemize intikāl edip mülk bağımızı cemî‘-i tevâbi‘i ile Perviz’e bey‘-i kat‘î ile on beş bin akçeye bey‘ ve teslîm edip ol dahi iştirâ ve tesellüm eyledikden sonra semeni olan meblağ-ı mezbûr on beş bin fıddî Osmânî râyicü’l-vakt akçeyi mezbûr Perviz’den bi’t-tamâm ve’l-kemâl alıp kabz eyledik. min-ba‘d zikr olunan bağ mezbûr Perviz’in mülk-i müşterâsıdır keyfe mâ yeşâ mutasarrıf olsun dedikde mukırr-ı mezbûrun asâleten ve vekâleten cârî olan ikrârını müşterî-i mezbûr Perviz dahi bi’l-müvâcehe tasdîk ve bi’l-müşâfehe tahkīk eyledikde mâ-hüve’l-vâkı‘ bi’t-taleb ketb olundu.<br><br>Tahrîren fi’l-yevmi’r-râbi‘ min-şehri Ramazâni’l-mübârek li-sene seb‘a aşere ve elf.<br><br>Şühûdü’l-hâl: Abdi Çavuş b. Mehmed, Ali Çelebi b. Abdürrahim, Rıdvan b. Abdullah, Yusuf b. Mahmud, el-Hâc Hasan b. Abdullah, el-Hâc Yusuf b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11348"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11350"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o822"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>