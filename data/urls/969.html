﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 93<br>Hüküm no: 66<br>Orijinal metin no: [11b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ethem’in kardeşleri Mustafa ve Fâtıma ile olan miras davası</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda Hüdâvendigâr sancağına tâbi‘ İnegöl-i Bursa kazâsı ahâlîsinden Aşıkoğlu es-Seyyid el-Hâc İsmail Ağa nâm kimesne kazâ-i mezbûrda sâkin iken bin iki yüz on dokuz senesi hilâlinde fevt oldukda bi’l-cümle emvâl ve emlâk-ı metrûkesi verese-i münhasırası olup el-yevm kazâ-i mezbûrda sâkinler zevce-i menkûha-i metrûkesi Hadice Hatun ile sulbî kebîr oğulları sâhib-i arzuhâl es-Seyyid İbrahim Edhem ve Çelebi es-Seyyid Mustafa ve sulbiye kebîre kızı Şerife Fâtıma’ya mevrûs oldukdan sonra verese-i mezbûrûndan bint-i mezbûre Şerife Fâtıma bundan akdem nefsini âhara tezvîc ile babası müteveffâ-yı merkūmun terekesinden hisse-i irsiye-i ma‘lûmesini tereke-i müteveffâ-yı mezbûra bi’l-verâse vâzı‘u’l-yed olan karındaşım merkūm es-Seyyid İbrahim Edhem yedinden tamâmen kabz ve istîfâ-yı hakla bi’l-cümle hukūk-ı mîrâsa müte‘allika da‘vâdan karındaşı mezbûr es-Seyyid İbrahim Edhem’in zimmetini kabûlünü hâvî ibrâ ve iskāt edip ba‘dehu merkūme Şerife Fâtıma iki yüz otuz dört senesi hilâlinde karındaşı mezbûr es-Seyyid İbrahim Edhem’den hisse-i irsiye mutâlebesiyle mahâllinde huzûr-ı şer‘de bi’l-muvâcehe lede’t-terâfu‘ nesne lâzım gelmediği kıbel-i şer‘den kendüye tefhîm ve mezbûr es-Seyyid İbrahim Edhem’in yedine bir kıt‘a i‘lâm-ı şer‘î i‘tâ olunmuş ve merkūm es-Seyyid İbrahim Edhem diğer karındaşı mezbûr es-Seyyid Mustafa ile babaları müteveffâ-yı merkūmdan mevrûs mâl ve emlâklerini ifrâz etmeyip ber-vech-i iştirâk beynlerinde ibkā eylediklerinden sonra umûrlarına sekte ârızıyla yirmi bin guruşunu bi’l-münâsafe düyûna giriftâr olmalarıyla meblağ-ı mezkûr [12a] yirmi bin guruş ile merkūm es-Seyyid Mustafa’nın âhar ma‘lûmü’l-esâmî kimesnelere zimmetinde müstakıllen diğer deyni olan beş bin guruş ki cem‘an yirmi beş bin guruşu merkūm es-Seyyid Mustafa’nın hissesinde bi-şartı’r-rücû‘ emriyle mezbûr es-Seyyid İbrahim Edhem malından kırk üç senesi hilâlinde ashâb-ı düyûna tamâmen edâ ve teslîm eylediğinde mezbûr es-Seyyid Mustafa dahi meblağ-ı mezkûr yirmi bin guruşdan nısf hissesine isâbet eden on bin guruş ve diğer deyni olan meblağ-ı merkūm beş bin guruş ki cem‘an karındaşı mezbûr es-Seyyid İbrahim Edhem’e on beş bin guruş zimmetinde deyni mukābelesinde babası müteveffâ-yı merkūmdan müntakil hisse-i irsiyesinden keff-i yed etmiş iken mezbûr es-Seyyid Mustafa kız karındaşı merkūme Fâtıma ile bi’l-ittifâk bu def‘a mezbûr es-Seyyid İbrahim Edhem’in menzilinde sandığı derûnunda mahfûz bir-takrîb malından eşyâ-i ma‘lûmesiyle i‘lâm-ı mezkûru hufyeten ahz birle karındaşları mezbûr es-Seyyid İbrahim Edhem’den tekrâr hisse-i irsiye mütâlebesine kalkışmış oldukları beyânıyla mezbûrân es-Seyyid Mustafa ve Fâtıma ile mahâllinde bi’l-muvâcehe ber-nehc-i şer‘î terâfu‘-i şer‘-i şerîf ve ihkāk-ı hak olunması bâbında Gemlik kazâsı muhassılı bendeleriyle sâlifü’z-zikr İnegöl-i Bursa hâkimine hitâben fermân-ı âlîşân sudûrunu sâhib-i arzuhâl merkūm es-Seyyid İbrahim Edhem istid‘â etmiş olduğu meâl-i arzuhâlden müstebân olmağla ber-vech-i istid‘â fermân-ı âlîşân sudûru re’y-i rezîn-i isâbet-karîn-i âsafânelerine menût mevâddan idüğü huzûr-ı âlîlerine i‘lâm olundu.<br><br>Fî 13 M sene [1]256.</p>          <br><a title="Önceki sayfa" style="text-decoration:none" href="./ayrmetin.php?idno=968"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=970"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o354"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>