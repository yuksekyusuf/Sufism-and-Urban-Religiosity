﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 142<br>Hüküm no: 94<br>Orijinal metin no: [39-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saatçi Bedros’un Dellâl Mustafa Ağa, Emrullah Ağa, Kirkor ve sair şahıslara olan borcunu iki sene içinde ödemek üzere anlaştığı</b><br><br>Ma‘rûz<br><br>Arzuhâl eden Sâ‘atçi Bedros v. Serope nâm zimmî meclis-i şer‘-i hatîrde ber-vech-i âtî dâyinlerinden derûn-ı arzuhâlde isimleri mezkûr Dellâl Mustafa Ağa b. Ahmed ve Emrullah Ağa b. Abdullah ve Derviş el-Hâc Mehmed Ağa b. el-Hâc İbrahim nâm kimesneler ile Kirkor v. Ohannes ve Zarfcı Avakim v. Oseb ve Ohannes v. Tefgor ve Nikoli v. Manol ve Oseb v. Andon ve Kigork v. Tomas ve Bedros v. Vekîl Tomas ve başka Kirkor v. Ohannes ve Agop v. Abraham nâm zimmîler muvâcehelerinde merkūmûndan mezbûr Mustafa Ağa’ya semen-i mebî‘-i makbûzdan iki yüz otuz guruş ve merkūm Emrullah Ağa’ya cihet-i deyn-i şer‘îden dört yüz guruş ve mezbûr Derviş el-Hâc Mehmed Ağa’ya cihet-i deyn-i şer‘îden beş yüz elli guruş ve mersûm Kirkor zimmîye cihet-i karzdan dört bin guruş ve mersûm Avakim zimmîye semen-i mebî‘-i makbûzdan iki yüz guruş ve mersûm Ohannes zimmîye cihet-i deyn-i şer‘îden iki yüz elli guruş ve mersûm Nikoli zimmîye semen-i mebî‘-i makbûzdan sekiz yüz guruş ve mersûm Oseb zimmîye cihet-i deyn-i şer‘îden bâ-temessük üç bin dört yüz kırk dört guruş ve mesfûr Kigork zimmîye kezâlik cihet-i deyn-i şer‘îden sekiz yüz otuz sekiz guruş ve mersûm Bedros zimmîye semen-i mebî‘-i makbûzdan dört yüz guruş ve mersûm başka Kirkor zimmîye semen-i mebî‘-i makbûzdan altı yüz seksen guruş ve mersûm Agop zimmîye cihet-i deyn-i şer‘îden bin guruş ki [40] min-haysü’l-mecmû‘ on iki bin yedi yüz doksan iki guruş zimmetimde merkūmûna deynim olup lâkin ben <<deynim olup>> düyûn-ı mezkûremi dâyinlerim merkūmûna hâlâ ve def‘aten edâya bir vechile iktidârım olmamağla ber-vech-i âtî istimhâl eylediğimde onlar dahi alacakları üzere mebâliğ-i mezkûreleri işbu târih-i i‘lâmdan altı sene mürûrunda kendilerine tamamen edâ ve teslîm etmek üzere rızâlarıyla beni imhâl ve tecîl eylediklerinde ben dahi kabûl ve deynim olan mebâliğ-i merkūmeleri dâyinlerim mezbûrûna ecel-i merkūm hulûlünde tamamen edâ ve teslîme ta‘ahhüd eyledim deyü ikrâr ve tasdîkleri İstanbul Mahkemesi’nden huzûr-ı [âlîlerine i‘lâm olundu]<br><br>Fî 20 N sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34746"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34748"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>