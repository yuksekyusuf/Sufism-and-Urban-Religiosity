﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 262<br>Hüküm no: 203<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Abdullah’ın, İbrahim Edhem Ağa’dan 2780 guruş davasının geçersiz olduğu</b><br><br>Min-haysü’l-mecmû‘ 2780 guruş men‘ ve 67 buçuk guruş edâya ta‘ahhüd<br><br>Ma‘rûz<br><br>İstanbul hısnı ebvâbından Cibali ve Balat İskelelerinde mukaddemâ hammâlân kethudâsı olup işbu târihden bir buçuk ay mukaddem vatan-ı asl[î]olan Sivas kazâsına âzim olan Çolak Mehmed b. Abdullah nâm kimesnenin zevcesi ve tarafından husûs-ı âtîde vekîl olduğu Sakka Gümüşhâneli Kahraman oğlu es-Seyyid Mustafa b. es-Seyyid İbrahim ve Berber Sivaslı Tüfenkçioğlu es-Seyyid Süleyman b. Mustafa nâm kimesneler şehâdetleriyle ber-nehc-i şer‘î sâbit olan sahibe-i arzuhâl mu‘arrefetü’z-zât Emine bt. Abdullah nâm hatun meclis-i şer‘-i münîrde arka ve sırık hammâlânı baş kethudâlığının dört sehm i‘tibârıyla bir buçuk sehmine bâ-berât mutasarrıf olan derûn-ı arzuhâlde mezkûru’l-ism es-Seyyid İbrahim Edhem Ağa b. İbrahim Edhem nâm kimesne muvâcehesinde zevcim müvekkilim mezbûr Mehmed târih-i mezkûrda kazâ-i merkūma azîmeti esnâda ben zikrolunan Cibali ve Balat İskeleleri hammâlân kethudâlığının gediğini bundan akdem fevt olan Kayaoğlu es-Seyyid Ali’nin sulbî kebîr oğlu gāib ani’l-meclis es-Seyyid Hasan nâm kimesneden bin dört yüz guruşa satın aldığım hînde işbu yedimde olan gedik tezkiresi bâ-berât-ı âlî-şân baş kethudâlığın ber-i‘tibâr merkūm birer buçuk sehmden üç sehmine mutasarrıflar olan merkūm es-Seyyid İbrahim Edhem Ağa ile Sâdık Kethudâ ve bir sehmine mutasarrıf olan İsmail Kethudâ nâm kimesneler temhîr ve harc-ı temessük nâmıyla mâlımdan altmış yedişer buçuk guruşdan yüz otuz beş guruş mezbûrân es-Seyyid İbrahim Edhem Ağa ile Sâdık Kethudâ ve kırk beş guruş merkūm İsmail Kethudâ aldığından mâ‘adâ merkūm es-Seyyid İbrahim Edhem Ağa benim mâlımdan ve yedimden bilâ-temessük altı yüz guruş dahi iktirâz ve kabz etmekle sen min-haysü’l-mecmû‘ iki bin yedi yüz seksen guruş mezbûr es-Seyyid İbrahim Edhem Ağa’dan mutâlebe ve kabz eyle deyü ber-vech-i muharrer beni da‘vâ ve kabza tevkîline binâen bi’l-vekâle taleb ederim deyü eylediği da‘vâsında evvelen müvekkil-i merkūmun meblağ-ı mezkûr bin dört yüz guruşu gāib-i mezbûr es-Seyyid Hasan’a altmış yedi buçuk guruşu gāib-i merkūm Mehmed Sâdık Kethudâ’ya ve kırk beş guruşu gāib-i mezbûr İsmail Kethudâ’ya verdiğini mukırre ve mu‘terife iken mezbûr es-Seyyid İbrahim Edhem Ağa’dan mutâlebesi meşrû‘â olmadığı vekîl-i müdde‘iyye-i mezbûreye tefhîm olundukda ol dahi mücâb ve mülzem olup mâ‘adâ altı yüz altmış yedi buçuk guruş husûsunda istintâk olundukda cevâbında ancak altmış yedi buçuk guruş harc-ı temessük nâmıyla kabzını ikrâr ve i‘tirâf ve red ve teslîme müte‘ahhid olup lâkin altı yüz guruş iktirâz ve kabzını inkâr etmekle vekîl-i müdde‘iyye-i mezbûre ber-vech-i muharrer altı yüz guruş müdde‘âsına ikāmet-i beyyine edemeyip bi’t-taleb merkūm es-Seyyid İbrahim Edhem Ağa bi’l-muvâcehe vech-i şer‘î üzre tahlîf olunmağın mûcibince vekîl-i müdde‘iyye-i mezbûre Emine Hatun meblağ-ı mezkûr altı yüz guruş mutâlebesiyle merkūm es-Seyyid İbrahim Edhem Ağa’ya bilâ-beyyine mu‘ârazadan men‘ olunduğu İstanbul Mahkemesi’nden huzûr.<br><br>Fî 15 Ca sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33629"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33631"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>