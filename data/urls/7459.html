﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 344<br>Hüküm no: 419<br>Orijinal metin no: [54b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Efendi b. Himmet’in, evinin pencerelerinin ve dükkânının Sadrazam Seyyid Abdullah Paşa b. Hasan Paşa’nın sarayına olan havalesini duvar inşasıyla kapatmayı taahhüt ettiği</b><br><br>Ma‘rûz<br><br>Sâdır olan fermân-ı âlîlerine imtisâlen kıbel-i şer‘-i enverden irsâl olunan Başkâtib Mevlânâ Ömer Efendi dâ‘îleri hâssa mi‘mârlardan el-Hâc Mustafa Halîfe ve Abdullah Halîfe ile derûn-ı arzuhâlde mezkûr Mollahüsrev mahallesinde vâki‘ mahâll-i nizâ‘ üzerine varıp akd-i meclis-i şer‘-i âlî eyledikde hâlâ revnak-efzâ-yı Sadâret-i uzmâ ve mesned-ârâ-yı emânet-i kübrâ mu‘în-i ahkâm-ı şerî‘at-i müşeyyid-erkân-ı sa‘âdet olan vezîr-i müşteri-i tedbîr-i âsaf-nazîr devletlü semâhatlü sa‘âdetlü es-Seyyid Abdullah Paşa b. el-vezîr el-merhûm Hasan Paşa hazretleri taraf-ı bâhirü’ş-şereflerinden husûs-ı âti’z-zikre vekîl-i sâbitü’l-vekâleleri olan Ser-mi‘mârân el-Hâc Ahmed Ağa b. Hüseyin meclis-i ma‘kūd-ı mezkûrda [mahalle-i mezbûre] sâkinlerinden eş-Şeyh Mustafa Efendi b. Himmet muvâcehesinde mûmâ-ileyh eş-Şeyh Mustafa Efendi’nin ma‘lûmü’l-hudûd işbu menzilinin tabaka-i ulyâda vâki‘ odasında ihdâs eylediği iki aded penceresinden ve tabaka-i vüstâda vâki‘ odasında olan bir penceresinden ve menzili tahtında ihdâs eylediği bir bâb dükkândan hizâsında vâki‘ müvekkilim müşârün-ileyh [55a] hazretlerinin saray-ı âlîlerinin hareminde vâki‘ bir bâb odalarının makarr-ı nisvânı olan mahalli görünür havâlesi ve zararı olmağla bi’l-vekâle zikrolunan pencereler ve dükkân sed ile havâlesinin def‘ine tenbîh taleb ederim deyü olan da‘vâsında şeyh-i mûmâ-ileyh Mustafa Efendi dahi kendi hüsn-i rızâ ve ihtiyârıyla zikrolunan pencereleri dolma duvar ile ve dükkân-ı mezkûru dahi taş duvar binâsıyla sed etmeğe ta‘ahhüd eylediğini mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan ümenâ-i şer‘-i enver ile gelip alâ-vukū‘ihî meclis-i şer‘a inhâ ve takrîr eylediği huzûr-ı âlîlerine i‘lâm olundu.<br><br>Fî 28 Şevval sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7458"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7460"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b344"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>