﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 51<br>Hüküm no: 12<br>Orijinal metin no: [4b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Amid’in kuyumcu esnafı şeyhinin vefatıyla yerine Seyyid Ali b. Seyyid Mehmed Said ve Seyyid Ahmed b. Yakub’un şeyhlik talepleri</b><br><br>Ma‘rûz,<br><br>Âmid kazâsında vâki‘ kuyumcu esnâfının bâ-berât-ı âlîşân şeyhi olan es-Seyyid Ahmed bundan akdem bilâ-veled fevt oldukda mahlûlünden es-Seyyid Ali b. es-Seyyid Mehmed Said ve es-Seyyid Ahmed b. Yakub’a kendi arzuhâlleri ve sadr-ı Anadolu-yı esbak i‘lâmıyla bâ-fermân-ı âlîşân tevcîh olunup el-yevm iştirâken üzerlerinde olduğu askerî rûznâmçesinden derkenâr olunmağla me’mû[l]-i arzuhâl ve derkenâra nazar ve bi’t-tahkīk iktizâsı i‘lâm olunmak bâbında sâdır olan fermân-ı âlîşâna imtisâlen kazâ-yı mezbûr ahâlîsinden Der-aliyye’de bulunan bî-garaz erbâb-ı vukūfdan Topuzoğlu el-Hâc Mehmed b. el-Hâc Ali ve İnce Ağaoğlu Yusuf b. İsmail ve Kürdoğlu Hüseyin b. İsa nâm kimesneler meclis-i şer‘a celb ile keyfiyeti gereği gibi etrâfıyla suâl olundukda derûn-ı arzuhâlde tahrîr ve inhâ kılındığı üzere şeyhlik-i mezkûra mutasarrıflar olan sahib-i arzuhâl merkūmân es-Seyyid Ali ve es-Seyyid Ahmed olup el-yevm hayatda olduklarını ve yedlerinde olan beratları kazâen zâyi‘ olmuş olduğunu herbiri alâ-tarîkı’ş-şehâde ihbâr etmeleriyle bu makūle şeyhlik ve ahi baba ve kethudâ ve yiğitbaşı ve sâir esnâf zâbitliği muhtâr-ı esnâf olmak Der-aliyye ve sâir cemî‘ memâlik-i mahrûsede cârî olan nizâm-ı mer‘iyyeden olduğuna nazaran bi’l-i‘lâm muhtâr-ı esnâf olmayan kimesneye kasr-ı yedlerine amel ve i‘tibâr olunmamak şartıyla ber-vech-i istid‘â kaydı mûcebince zâyi‘den berat i‘tâsı mutlaka irâde-i seniyyeye menût idiği huzûr-ı âlîlerine i‘lâm olundu.<br><br>[Fî] 7 M sene [12]48</p>          <br><a title="Önceki sayfa" style="text-decoration:none" href="./ayrmetin.php?idno=728"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=730"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b051"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o205"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>