﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 131<br>Hüküm no: 87<br>Orijinal metin no: [17a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Kemaleddin Efendi’nin Mimar Ayas Mahallesi’ndeki arsasını Sadi Efendi b. Himmet Efendi’ye sattığı</b><br><br>Mahmiye-i İstanbul’da Mi‘mâr Ayas Mahallesi ahâlîsinden umdetü’l-müderrisîni’l-kirâm Mehmed Kemaleddin Efendi b. el-müvellâ el-merhûm Sunullah Efendi b. Ali Efendi tarafından bey‘-i âti’z-zikre vekîl olduğu Mehmed Efendi b. Nurullah ve Süleyman Efendi b. Osman nâm kimesneler şehâdetleriyle sâbit ve sübût-ı vekâletine hükm-i şer‘î lâhık olan Halil Ağa b. Abdullah nâm kimesne meclis-i şer‘-i şerîf-i enverde bâ‘isü hâzihi’l-vesîka fahrü’l-kuzât Sadi Efendi b. Himmet Efendi mahzarında ikrâr ve takrîr-i kelâm edip akd-i âti’z-zikrin sudûruna değin müvekkil-i mûmâ-ileyh Mehmed Kemaleddin Efendi’nin silk-i mülkünde münselik olup mahmiye-i mezbûrede Dabbâğ Yunus Mahallesi’nde vâki‘ bir tarafdan Yedekçizâde Mehmed Ağa utekāsına meşrûta menzil arsası ve bir tarafdan Şumunlu’nun menzil arsası ve bir tarafdan mûmâ-ileyh [17b] Sadi Efendi’nin menzil arsası ve bir tarafdan tarîk-i âm ile mahdûd muhterik mülk menzil arsasını tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile bi-cümleti’t-tevâbi‘ ve’l-levâhık yüz yetmiş guruşa mûmâ-ileyh Sadi Efendi’ye bey‘ ve temlîk ve teslîm eylediğinde ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezbûr yüz yetmiş guruşu mûmâ-ileyh Sadi Efendi yedinden bi’t-tamam ve’l-kemâl ahz u kabz eyledi. Fîmâ ba‘d arsa-yı mahdûd-ı mezkûre mûmâ-ileyh Sadi Efendi’nin mülk-i müşterâsı olup müvekkilim mûmâ-ileyh Kemaleddin Efendi’nin kat‘â alâka ve medhali kalmamışdır. Keyfemâ-yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 7 Rebî‘ülevvel sene [1]143.<br><br>Şuhûdü’l-hâl: Fahrü’l-müderrisîni’l-kirâm İbrahim Efendi b. Halil, fahrü’l-kuzât Rahmetullah Efendi, fahrü’l-kuzât Mustafa Efendi Gergerî, el-Hâc Mustafa Efendi b. Mehmed, Ali Efendi b. Hasan, Osman Efendi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=5010"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5012"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o747"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>