﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 119<br>Hüküm no: 65<br>Orijinal metin no: [10a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Viçnise kazasının Sagunya köyünden Hasan b. Ebûbekir’in Trabzon Valisi Hacı İvaz Paşa b. Mehmed’de olan alacağının ve hizmetçisinin kendisinin veya bedelinin ödenmesi</b><br><br>Vilâyet-i Anadolu’da Goniye sancağında Viçnise kazâsına tâbi‘ Sagunya nâm karyeden işbu râfi‘u’l-vesîka Hasan b. Ebûbekir nâm kimesne mahfil-i kazâda sâbıkā Trabzon vâlîsi olan el-Hâc İvaz Paşa b. Mehmed mahzarında üzerine da‘vâ ve takrîr-i kelâm edip mezbûr İvaz Paşa târih-i kitâbdan on beş ay mukaddem şehr-i Zilhicce evâilinde benim bi-gayr-ı hakkın kırk guruşumu ve kıymeti beynimizde ma‘lûm sekiz yaşında bir Gürcü gulâmımı ahz u kabz etmişdir suâl olunsun dedikde gıbbe’s-suâl ve’l-inkâr ve isr-i talebü’l-beyyine udûl-i Müslimînden olup karye-i mezbûre ahâlîsinden Hasan Efendi b. Ali ve Mustafa b. Ömer nâm kimesneler li-ecli’ş-şehâde mahfil-i kazâya hâzırân olup istişhâd olunduklarında fi’l-hakīka târih-i kitâbdan on beş ay mukaddem şehr-i Zilhicce evâilinde mezbûr İvaz Paşa müdde‘î-i mezbûrun kırk guruşunu ve beynlerinde ma‘lûm sekiz yaşında bir Gürcü gulâmını bizim huzûrumuzda bi-gayr-ı hakkın ahz u kabz eyledi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince baʻde’l-hükm meblağ-ı mezbûr kırk guruşu ve mârru’z--zikr gulâmın mevcûd ise aynını müstehlek ise ba‘de’s-sübût kıymet-i şer‘iyyesini müdde‘î-i mezbûra edâya paşa-yı merkūma tenbîh-birle mâ-vaka‘a bi’t-taleb ketb olundu.<br><br>Fî 3 min-şehri Rebîʻülâhir sene 1121<br><br>Şuhûdü’l-hâl: el-Hâc Mustafa Efendi b. ( ), el-Hâc Mustafa Çelebi b. ( ), el-Hâc Hüseyin Beşe Çukadâr, Süleyman Çelebi b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>