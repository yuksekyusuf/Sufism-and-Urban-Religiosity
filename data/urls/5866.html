﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 138<br>Hüküm no: 112<br>Orijinal metin no: [29a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülbaki vakfına ait evin Fâtıma ve Ahmed Çelebi’ye verildiği</b><br><br>Mahmiye-i İstanbul’da Mimar Sinan mahallesi sükkânından Hüseyin Beşe b. İlyas b. Abdullah tarafından husûs-ı âti’l-beyânı ikrâra vekîl olduğu Ahmed Çelebi b. el-Hâc Mehmed ve Osman Çelebi b. İbrahim şehâdetleriyle sâbit ve sübût-i vekâletine hükm-i şer‘î lâhık olan Derviş Çelebi b. Mehmed nâm kimesene meclis-i şer‘-i şerîf-i enverde müvekkil-i mezbûrun zevcesi Fâtıma ve karındaşı Ahmed Çelebi b. el-Hâc Hasan mahzarlarında bi’l-vekâle ikrâr ve takrîr-i kelâm edip zevcesi ashâb-ı hayrâtdan merhûm Abdülbaki nâm sahibü’l-hayrın sulehâ ve sâlihâtdan süknâya muhtâc bir kimesneye meşrûta vakfı olmağa tevcîh-i hâkimü’ş-şer‘le tasarrufunda ve ebniyesi akd-i âti’z-zikrin sudûruna değin ber-mûceb-i hüccet yedimde mülk ve hakkı olup mahalle-i mezbûrede vâki‘ bir tarafdan mahalle-i mezbûre imâmına meşrûta vakıf menzil ve bir tarafdan yine vakf-ı mezbûrdan İbrahim Çelebi verese[si] tasarruflarında olan menzil ve bir tarafdan tarîk-ı âm ve bir tarafdan tarîk-ı hâs ile mahdûd ma‘lûmü’l-müştemilât menzilin ebniye-i memlûke-i ma‘lûmesini cümle tevâbi‘ ve levâhıkı ile tarafeynden îcâb ve kabûlü hâvî şurût-ı müfsideden ârî bey‘-ı bât ile kırk guruşa ale’l-iştirâki’s-seviy mezbûrân Fâtıma ve Ahmed Çelebi’ye <<Hasan’a>> bey‘ ve temlîk ve teslîm eylediğinde onlar dahi ber-vech-i muharrer iştirâ ve temellük ve tesellüm ve kabz ve kabûl eylediklerinden sonra semeni olan meblağ-ı mezbûr kırk guruş mutâlebesinden mezbûrân Fâtıma ve Ahmed Çelebi’nin <<el-Hâc Hasan’ın>> zimmetlerini ibrâ ve ıskāt eylediler dedikde gıbbe’t-tasdîkı’ş-şer‘î mezbûrân Ahmed Çelebi <<el-Hâc Hasan>> ve Fâtıma sulehâdan [29b] süknâya muhtâc oldukları lede’ş-şer‘i’l-enver müte‘ayyin olmağın arsa-i mezkûre ber-mûceb-i şart-ı vâkıf kıbel-i şer‘den mezbûrâna tevcîh ve tasarruflariʼçün izin birle mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Zilka‘deti’ş-şerîfe li-sene selâse ve erba‘în ve mie ve elf.<br><br>Şuhûdü’l-hâl: Mehmed Ağa b. Mehmed kethudâ-yı muhzırân, Mehmed Ağa b. el-Hâc Hasan, Ömer Çelebi b. Süleyman, Tahtabaşı Mehmed Çelebi b. Abdullah, Mehmed Efendi b. Mustafa imâm-ı mahalle-i mezbûre, Müezzin Mehmed Çelebi b. Mehmed, Dânezâde Mustafa Çelebi b. ( ), Ahmed Çelebi b. İbrahim, Osman Çelebi b. İbrahim, Salih b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=5865"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5867"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o444"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>