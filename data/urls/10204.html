﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 75<br>Hüküm no: 42<br>Orijinal metin no: [13b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Mustafa Efendi’nin arsasını Mehmed Efendi b. Zülfikar’a sattığı</b><br><br>Mahmiye-i Galata’ya tâbi‘ kasaba-i Beşiktaş’da vâki‘ merhûm Yahya Efend- kuddise sırruhü’l-azîz-hazretlerinin ma‘lûmü’l-hudûd arsa-i hâliyesinin merhûm Sultân Bayezid Hân-tâbe serâhû-vakfına mukāta‘a-i mu‘ayyenesi olup arsa-i mezkûreyi mülkiyet üzere mutasarrıfe olan merhûm-ı mezbûr Yahya Efendi’nin evlâdından fahrü’l-muhadderât Hadice Hatun bt. Mustafa Efendi tarafından husûs-ı âti’l-beyânı ikrâra nehc-i şer‘î üzere vekîl olan oğlu Mustafa Çelebi b. Ahmed Efendi nâm kimesne mahfil-i kazâda işbu râfi‘ü’l-kitâb Mehmed Efendi b. Zülfikār nâm kimesne muvâcehesinde bi’l-vekâle ikrâr ve takrîr-i kelâm edüp müvekkilem merkūmenin arsa-i mezkûresinden olup bir tarafı Faik nâm kimesne mülkü ve iki tarafı yine müvekkile-i mezbûrenin arsa-i hâliyesi ve bir tarafı tarîk-i âm ile mahdûd tûlen otuz dört zirâ‘ ve arzen yirmi beş zirâ‘ arsa-i hâliyeyi mezbûr Mehmed Efendi’ye yirmi kıt‘a riyâlî guruş-ı kebîre tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm ol dahi vech-i muharrer üzere iştirâ ve tesellüm eyledikden sonra semeni olan meblağ-ı mezbûr yirmi kıt‘a riyâlî guruş-ı kebîri mezbûr Mehmed Efendi yedinden bi’t-tamâm ve’l-kemâl ahz u kabz [14a] eyledi ba‘de’l-yevm arsa-i mezbûre merkūm Mehmed Efendi’nin mülk-i müşterâsıdır keyfe mâ yeşâ ve yehtâr sâir emsâli tasarrufu gibi mutasarrıf olsun dedikde vekîl-i mezbûrun cârî ve sâdır olan ikrârını merkūm Mehmed Efendi vicâhen tasdîk ve şifâhen tahkīk edicek mâ-vaka‘a bi’t-taleb ketb olundu.<br><br>Tahrîren fi’l-yevmi’s-sâdis min-Muharremi’l-harâm li-sene isneteyn ve sittîn ve elf.<br><br>Şühûdü’l-hâl: Abdurrahman Efendi el-Kadı, Hasan Bey b. Ferhad, Abdülkerim Bey el-Cündî, Kadri Çelebi b. Süleyman, Seyyid Şaban b. Veli, Hasan Çelebi b. Muharrem Bey, Mustafa Bey b. İbrahim el-Kâtib, Abdurrahman Çelebi b. Ali Câbî, İbrahim Efendi el-Müderris, el-Hâc Piyâle b. Abdullah, Ali Beşe b. Hasan, Yahya Çelebi b. Hasan Müezzin, Hasan Beşe b. Abdullah, Himmet Beşe b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=10203"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10205"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b075"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>