﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 263<br>Hüküm no: 268<br>Orijinal metin no: [121-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebubekir Paşazade Akif Mehmed Efendi’nin mülk menzillerinin Malcızade Hacı Mehmed Vakfı’ndan olan menziller ile istibdal olunması</b><br><br>İstibdâl i‘lâmı<br><br>Der-i devlet-mekîne arz-ı dâ‘î-i kemîne oldur ki,<br><br>Hâlâ Devlet-i aliyye’de teşrîfâtî olan Ebubekir Paşazâde Akif Mehmed Bey Efendi’nin mahmiye-i İslambol’da Kocamustafa Câmi‘-i şerîfi kurbünde Hâce Hatun mahâllesinde vâki‘ Malcızâde el-Hâc Mehmed Vakfı’ndan beş akçe icâre-i müeccele ile tasarrufunda olan dört bâb menzil ile ma‘lûmü’l-mikdâr arsasını Sancakdâr Hayreddin ve Duhânîzâde ve Arabacı Bâyezid ve Tarsusî mahâllelerinde vâki‘ mâlik olduğu dört bâb menâzil ile istibdâl murâd edip menâzil-i mevkūfe ile menâzil-i memlûke mi‘mâr ağa ma‘rifetiyle mütevellî-i vakıf muvâcehesinde keşif ve tahmîn ü takvîm ve şerâit-i istibdâl mevcûde ise hakīkat-i hâl pâye-i serîr-i a‘lâya arz olunmak istid‘âsıyla arzuhâli bâlâsına sâdır olan fermân-ı âlîye imtisâlen kıbel-i şer‘-i şerîfden mi‘mâr Ağa hulefâsı ma‘rifetleriyle menâzil-i mezkûre rü’yet ve misâha ve takvîm olundukda mülk olan menâzil, menâzil-i mevkūfeden cevdet ve vüs‘at ve rağbet cihetlerinden ekser ve evfer olup min-külli’l-vücûh şerâit-i istibdâl mevcûde [ve] istibdâl olunduğu sûretde taraf-ı vakfa nâfi‘ olduğu zâhir ve müte‘ayyin olmağla sıhhat-i istibdâl için zikr olunan vakıf menâzilin emlâk-ı mezkûre ile istibdâline mütevellî-i mezbûra izn-i sultânî erzânî buyrulup yedine tuğrâ-yı garrâ ile mu‘anven emr-i âlîşân ihsân buyrulmak ricâsına pâye-i serîr-i a‘lâya arz olundu.<br><br>Fî 24 S sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29558"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29560"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>