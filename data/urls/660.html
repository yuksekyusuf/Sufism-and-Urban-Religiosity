﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 331<br>Hüküm no: 476<br>Orijinal metin no: [71b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mısır kadılarından Abdülvehhab Efendi’nin hayatta iken ticaret için el-Hâc Nimetullah’a verdiği parayı vârislerinin tamamen aldığı</b><br><br>Husûs-ı âti’r-rakīm mahallinde ketb ü terkīm olunması iltimâs olunmağın savb-ı şer‘-i kavîmden mevlânâ Abdulkādir Efendi irsâl olunup ol dahi mahmiye-i İstanbul’da Papasoğlu hanında Trab[l]usî ile el-Hâc Ali Efendi b. Salih’in odasına varıp zeyl-i kitâbda mastûrü’l-esâmî olan Müslimîn huzûrlarında akdeylediği meclis-i şer‘-i şerîfde kuzât-ı Mısriyye’den olup mahmiye-i mezbûre mahallâtından Haydarpaşa Mahallesi’nde sâkin iken bundan akdem vefât eden merhûm Abdülvehhab Efendi b. Şehabeddin Efendi’nin bi’l-inhisâr vârisleri olan sulbî kebîr oğlu Mustafa Çelebi asâleten ve Bender-i Reşid’de sâkine olup müteveffâ-i mezbûrun zevce-i metrûkesi olan vâlidesi Sâliha bt. Abdullah tarafından husûs-ı âti’z-zikre vekîl olup ol dahi hasm-ı câhid mahzarından Seydî Yusuf b. Abdullah ve Seydî Mehmed b. Şehabeddin şehâdetleri ile şer‘an sâbite olmağın vekâleten mahalle-i mezbûrede sâkine olan zevce-i uhrâsı Fâtıma bt. el-Hâc Mehmed tarafından dahi mezbûr el-Hâc Ali Efendi ile merkūm Mustafa Çelebi şehâdetleri ile şer‘an vekâleti sâbite olan el-Hâc Ahmed b. Said vekâleten işbu bâ‘isü’l-kitâb el-Hâc Nimetullah b. el-Hâc Şehab mahzarında herbiri ikrâr ve takrîr-i kelâm edip müteveffâ-i mezbûr Abdülvehhab Efendi’nin mezbûr el-Hâc Nimetullah’a hâl-i hayâtında emânet vaz eylediği yüz aded sikke-i hasene İstanbul’da bey‘ edivermek için Mısır’dan irsâl eylediği mikdârı beynimizde ilm-i şer‘î ile ma‘lûm nişadır ve kahve bahâsından otuz bin dört yüz akçe olup vefât eyledikde mezbûr el-Hâc Nimetullah’dan zikr olunan yüz aded sikke-i hasene ile meblağ-ı mezbûr otuz bin dört yüz akçeden mezbûr Mustafa Çelebi kassâm-ı askerî defterinden bana ta‘yîn olunan yüz aded sikke-i hasene ile yirmi bin dokuz yüz akçeyi vâlidesi müvekkile-i mezbûre Sâliha’ya ta‘yîn olunan dört bin yedi yüz elli akçeyi asâleten ve vekâleten ben ahz u kabz eyledim deyip ve vekîl-i mezbûr el-Hâc Ahmed dahi müvekkilesi mezbûre Fâtıma’ya ta‘yîn olunan dört bin yedi yüz elli akçeyi vekâletim hasebiyle ben ahz u kabz eyledim deyip mezbûr el-Hâc Nimetullah’da meblağ-ı mezbûrdan bir akçe ve bir habbe bâkī kalmayıp târîh-i kitâba gelince cemî‘ de‘âvî ve mutâlebât ve eymân ve muhâsamâtdan zimmetini ibrâ-i âmm-ı kātı‘u’n-nizâ‘ ile asâleten ve vekâleten herbirimiz ibrâ ve ıskāt eyledik mezbûr el-Hâc Nimetullah ile min-ba‘d da‘vâ ve nizâ‘ımız kalmadı, ba‘de’l-yevm bizden ve müvekkiletândan mezbûretândan merkūm el-Hâc Nimetullah üzerine da‘vâ ederse lede’l-hükkâmi’l-kirâm istimâ‘ olunmaya dediklerinde gıbbe’t-tasdîk ve’t-taleb vâki‘ hâli mevlânâ-yı mezbûr mahallinde tahrîr ba‘dehû cânib-i şer‘den ma‘an irsâl olunan Hüseyin Beşe b. Abdullah ve Kulu nâm kimesneler ile gelip meclis-i şer‘de vukū‘u üzere inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Tahrîren fî-gurreti Zilhicceti’ş-şerîfe li-sene erba‘a ve sittin ve elf.<br><br>Şuhûdü’l-hâl: el-Hâc Ali Efendi b. Salih et-Trablusî, el-Hâc Selim b. Cum‘a, el-Hâc Yusuf b. Said, el-Hâc Ali b. Said el-müezzin, Mehmed Çelebi b. Said, Ebûbekir Reis b. Salim, eş-Şeyh Yusuf b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=659"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=661"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o371"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>