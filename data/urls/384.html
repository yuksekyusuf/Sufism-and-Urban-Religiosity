﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 167<br>Hüküm no: 201<br>Orijinal metin no: [30b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şemoil’in verdiği borca kefil olan Yasan’ın borcu ödemesi gerektiği</b><br><br>Mahmiye-i İstanbul’da meyhâneci tâifesinden işbu bâ‘isü’r-rakīm Pavli v. Nikola nâm zimmî mahfil-i kazâda Yasan v. Mosi nâm Yahûdi muvâcehesinde üzerine da‘vâ edip mezbûrun karındaşı işbu hâzır bi’l-meclis Şemoil zimmetinde cihet-i karz-ı şer‘îden otuz dört kıt‘a riyâlî guruş hakkım olup meblağ-ı mezbûrun cemî‘sine merkūm Yasan târîh-i kitâbdan dört sene mukaddem emr ve kabûlü hâviye kefâlet ile kefîl bi’l-mâl olmuş idi. Zikrolunan otuz dört guruş hakkımı kefâleti hasebiyle merkūm Yasan’dan taleb ederim suâl olunsun dedikde gıbbe’s-suâl ve akībe’l-inkâr müdde‘î-i mezbûrdan müdde‘âsına muvâfıka beyyine taleb olundukda udûl-i Müslimîn’den Abdünnebi b. Haydar ve Mehmed b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Yasan müdde‘î-i mezbûrun işbu Şemoil zimmetinde olan meblağ-ı mezbûr otuz dört guruş hakkının cem‘îsine emr ve kabûlü hâviye kefâlet ile târîh-i kitâbdan dört sene mukaddem bizim huzûrumuzda kefîl bi’l-mâl oldu, biz bu husûsa bu vech üzere şâhidleriz şehâdet dahi ederiz deyü herbiri edâ-yı şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince hükm-birle mâ-vaka‘a gıbbe’t-taleb ketb ü sebt olundu.<br><br>Tahrîren fi’l-yevmi’s-sâdis aşer min-Saferi’l-hayr li-sene erba‘a ve sittin ve elf.<br><br>Şuhûdü’l-hâl: Pîrî Beşe b. Hüseyin, İbrahim Çelebi b. Davud, Derviş b. Ali, Ramazan Beşe b. Yusuf ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=383"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=385"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o412"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>