﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 367<br>Hüküm no: 368<br>Orijinal metin no: [46b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Abdülgaffar’ın Abdünnebi ile bin akçe mehr-i mü’eccel ile evlendiği</b><br><br>Yemîn.<br><br>Mahmiye-i İstanbul’da Esirci Kemâl mahallesinde sâkin iken vefât eden Abdünnebi nâm kimesnenin zevce-i metrûkesi Emine bt. Abdülgaffar’dan gayri zâhirde vâris-i ma‘rûfu olmayıp muhallefātının selâse-i erbâ‘ı cânib-i Beytü’l-mâle â’id olduğu şer‘an zâhir oldukdan sonra işbu râfi‘tü’l-kitâb mezbûre Emine Hatun meclis-i şer‘-i hatîrde mahmiye-i mezbûrede hâlâ Beytü’l-mâl-i âmme emîni olmağla müteveffâ-yı mezbûrun cümle metrûkâtına vâzı‘u’l-yed olan İsmail Ağa b. ( ) mahzarında üzerine da‘vâ ve takrîr-i kelâm edip müteveffâ-yı mezbûr vefâtından bir sene mukaddem beni kendi nefsine bin akçe mehr-i müeccel üzerine tezevvüc ve kabûl ve ben dahi nefsimi ber-minvâl-i muharrer merkūma tezvîc edip zevcim odukdan sonra mihrim olan meblağ-ı mezbûr bin akçeyi bana kable’l-edâ fevt olup cümle metrûkâtına emîn-i mezbûr vaz‘-ı yed eylemişdir suâl olunup mehrim olan meblağ-ı mezbûru ve rub‘ hisse-i şer‘iyem metrûkâtından alıverilmek taleb ederim dedikde gıbbe’s-suâl emîn-i mezbûr İsmail Aga cevâbında müteveffâ-yı mezbûrun mülhakātına vaz‘-ı yed eylediğini ve müdde‘iyye-i mezbûrenin zevci olduğunu ikrâr lâkin kadr-ı mehri bin akçe olduğunu inkâr edicek müdde‘iyye-i mezkûreden müdde‘âsını mübeyyin beyyine taleb olundukda udûl-i ahrâr-i ricâl-i Müslimînden olup mahmiye-i mezbûrede Sarrâc İshak mahallesinde Mehmed b. Hanefî ve Mustafa Beşe b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müteveffâ-yı mezbûr Abdünnebi vefâtından bir sene mukaddem müdde‘iyye-i mezbûre Emine’yi bizim huzûrumuzda bin akçe mehr-i müeccel üzerine kendi nefsine tecevvüc ve müdde‘iyye-i mezbûre dahi nefsini mezbûra ber-minvâl-i muharrer tezvîc eyledi biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i şerâ’iti’’l-kabûl şehâdetleri makbûle oldukdan sonra mehr-i mezbûru küllen veyâ ba‘zan ahz u istifâ veyâ hîbe veyâ turûk-ı şer‘iyeden bir tarîk ile zevci müteveffâ-yı mezbûrun zimmetini ibrâ ve ıskāt etmediğine yemîn teklîf olundukda ol dahi alâ-vefki’l-mesûl halfü billâhi te‘âlâ etmeğin mûcebince ba‘de’l-hükm mâ-vaka‘a bi’t-taleb ketb olundu.<br><br>Fî 15 Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Abdi b. Hüseyin, Mustafa b. İsa, Rasûl b. Rıdvan, Mehmed b. Ramazan, Veli b. Mahmud, Hasan b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25254"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25256"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b367"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1020"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>