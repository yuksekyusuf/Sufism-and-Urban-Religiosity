﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 154<br>Hüküm no: 155<br>Orijinal metin no: [48b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye’nin miras hissesiyle ilgili zimmet ibrası</b><br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden me’zûnen irsâl olunan Mevlânâ Mehmed Efendi b. Hüseyin Efendi medîne-i Üsküdar’da Kefçe mahallesinde zikri âtî menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde mahalle-i mezbûrede [mezbûre] sâkinelerinden Rukiye bt. el-Hâc Mehmed nâm hatun tarafından ber-vech-i âtî vekîl olduğu zât-ı mezbûreyi bi’l-ma‘rifeti’ş-şer‘iyye ârifân Mehmed Ağa b. Receb ve Müezzin İbrahim Çelebi b. Receb nâm kimesneler şehâdetleriyle şer‘an sâbit olan Arakıyeci Halil Ağa b. Yusuf nâm kimesne meclis-i ma‘kūd-ı mezkûrda üvey babası işbu râfi‘ü’l-vesîka İbrahim Ağa b. Hüseyin nâm kimesne mahzarında ikrâr ve takrîr-i kelâm edip müvekkilim mezbûrenin hâl-i sıgārında vasîsi büyük babası olup vasîsi ile hesâbları beynlerinde bâkī olmağla üvey babası mezbûr İbrahim [49a] Ağa ve anası Ümmügülsüm nâm zevcân ile gerek babası el-Hâc Mehmed’den ve gerek ammisi Ahmed Ağa’dan müntakil mîrâsa müte‘allıka ancak zevcân-ı mezbûrân İbrahim Ağa ve Ümmügülsüm Hatun ile vechen mine’l-vücûh kat‘â da‘vâ ve husûmeti olmayıp â[mme-i] de‘âvîden zevcân-ı mezbûrân İbrahim Ağa ve Ümmügülsüm’ün zimmetlerini ibrâ ve iskāt eyledi dedikde gıbbe’t-tasdîkı’ş-şer‘î vâki‘ hâli mevlânâ [-yı mûmâ-ileyh] mahallinde ketb ü tahrîr ba‘dehû [ma‘an] mürsel Mustafa ve Ali Ağa’yla meclise gelip alâ-vukū‘ihi inhâ ve ihbâr etmeğin mâ hüve’l-vâki‘ ketb olundu.<br><br>Min-Muharremi’l-harâm sene 115[1]<br><br>Şuhûdü’l-hâl: Fahrü’l-eimme Hasan Efendi, Müezzin İbrahim Halîfe b. Receb, el-Hâc Mehmed Ağa b. Receb, Abdullah Ağa b. İbrahim, Celebzâde Mustafa b. Mustafa, Abdüsselamzâde b. Mustafa, el-Hâc Mustafa b. el-Hâc Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52464"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52466"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o290"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>