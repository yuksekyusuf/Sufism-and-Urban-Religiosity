﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 213<br>Hüküm no: 181<br>Orijinal metin no: [23a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dramalı Seyyid Abdurrahman Beşe’nin tütüncülük şirketinden ortakları olan Tütüncü Ömer Ağa ve Hıristo v. Yorgi’nin zimmetlerini ibra etmesi</b><br><br>Tütüncülük şirketinden ibrâ<br><br>Ma‘rûz<br><br>Derûn-ı arzuhâlde mezkûrü’l-ism Dramalı es-Seyyid Abdurrahman Beşe b. es-Seyyid Mehmed Tâhir nâm kimesne bi’t-terâzî du‘âhânede ma‘kūd meclis-i şer‘-i münîrde sâbıkā şerîkleri sâhibey-i arzuhâl Tütüncü Ömer Ağa b. Mehmed tarafından husûs-ı âtîde vekîl-i sâbitü’l-vekâlesi Mehmed Ağa b. el-Hâc İsmail ile Hıristo v. Yorgi zimmî muvâcehelerinde ben târih-i i‘lâmdan iki sene mukaddem merkūmân Ömer Ağa ve Hıristo zimmî ile fâide-i hâsıla beynimizde islâsen olmak üzere tütüncülük ticâretinde bir sene şerîkler olup ba‘dehû fesh-i akd-i şirket birle hesâbımızı rü’yet eylediğimizde benim re’s-i mâl ve fâide-i hâsıladan hisseme isâbet eden ma‘lûmü’l-mikdâr meblağı ahz ü kabz etmiş idim. Lâkin hesâbımızda galat vâki‘ olmağla müddet-i mezkûrede kendi sülüs hissem için merkūmândan bin yüz yetmiş guruş fâide-i hâsıla taleb ederim deyü tasaddî eylediğim da‘vâmdan bâ-vesâtet-i muslihîn merkūmân Ömer Ağa dahi [Hıri]sto zimmî ile bi’t-tav‘ ve’r-rızâ yüz guruş bedel-i medfû‘ ve makbûza ba‘de akdi’l-musâlaha ve’l-kabûl ziyâde bin yetmiş guruşa ve bi’l-cümle husûs-ı mezkûra ve hesâbda galat vukū‘una ve işbu târih-i i‘lâma gelince sâir cemî‘ ahz ü i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika mutlakan âmme-i de‘âvî ve kâffe-i mutâlebâtdan merkūmân Ömer Ağa ve Hıristo zimmînin zimmetlerini şurût-ı müfside ve uhûd-ı mubtıladan ârî ve cebr ve kerîhden hâlî ibrâ-yı âmm-ı sahîh-i şer‘î ve iskāt-ı tamm-ı sarîh-i mer‘î ile kabûllerini hâvî ibrâ ve iskāt eyledim deyü ikrâr ve tasdîkleri tescîl ve İstanbul Mahkemesi’nden huzûr-ı âlîlerine i‘lâm olundu.<br><br>Fî 3 min-Muharrem sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31588"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31590"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>