﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 164<br>Hüküm no: 117<br>Orijinal metin no: [76-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Fatma Hanım’dan çocuklarına kalan ev ve bahçenin satılmasına izin verilmesi</b><br><br>Sıddık, izin: 1 kıt‘a<br><br>Numara: (°), 58 guruş<br><br>Medîne-i Üsküdar’da Aşçıbaşı mahallesinde sâkine iken bundan akdem vefât eden Fatıma Hanım bt. İbrahim’in sadrî sagīr oğlu İbrahim b. İbrahim Kâmil ve sadriye sagīre kızı Fatıma İhsan bt. Mustafa’nın tesviye-i emrlerine bâ-hüccet-i şer‘iye vasîyy-i mansûbeleri olup zâtı Münâdî Musa Ağa b. Bekir ve Sarrâc Osman Ağa b. İbrahim ta‘rîfleriyle mu‘arrefe olan işbu bâ‘isetü’l-kitâb Hamide Hanım bt. Mustafa bi’l-vesâye takrîr-i kelâm edüp Nezâret-i evkāf-ı hümâyûna mülhak evkāfdan merhûm Na‘lçacı Halil Efendi Vakfı’na şehriye otuz akçe ve Dergâh-ı âlî müteferrikabaşısı el-Hâc İbrahim Bey Vakfı’na yevmî bir akçe icâre-i müeccelelü vakfeyn-i mezkûreyn müsakkafâtından medîne-i mezkûrede Debbâğlar mahallesinde Na‘lçacı Tekkesi sokağında on üç numara ile murakkam ma‘lûmü’l-hudûd ve’l-müştemilât bir bâb menzil ve bağçenin nısf hisse-i şâyi‘ası müteveffât-ı mezbûrenin hayatında bâ-temessükât-ı mütevellî bi’l-icâreteyn taht-ı tasarrufunda olduğu hâlde iki yüz doksan iki senesi şehr-i Rebî‘ülevvelinin yirmi birinci günü oğlu sagīr-i mezbûr İbrahim’in mâlından bâ-hüccet-i şer‘iye istidâne eylediği iki bin sekiz yüz guruş deyni mukābelesinde nısf hisse menzil ve bağçe-i mezkûrları sagīr-i mezbûr İbrahim mütevellîleri re’yleriyle vefâen ferâğ edüp temessükleri tahşiye ve temhîr olundukdan sonra merkūme Fatıma Hanım deyni olan meblağ-ı merkūmu edâ ve nısf hisse menzil ve bağçe-i mezkûrları fek ve tahlîs etmeksizin vefât etmekle ben sagīr-i mezbûrun alacağı olan meblağ-ı merkūmu hâlâ medîne-i mezkûre nâibi mekremetlü Mehmed Salim Efendi huzûrunda tereke-i müteveffât-ı mezbûra vâzı‘ü’l-yed olan Mehmed Ağa b. Abdullah muvâcehesinde tereke-i müteveffât-ı mezbûreden da‘vâ ve ber-vech-i muharrer müdde‘âmı şâyed ben mu‘addilîn şehâdetleriyle ba‘de’l-ısbât ve’l-hükm mûcebince meblağ-ı merkūm iki bin sekiz yüz guruşu müteveffât-ı mezbûreden bi’l-vesâye ahz ü kabz etmemle ol-vechile nısf hisse menzil-i mezkûru ba‘de’l-fekk ve’t-tahsîl sagīrân-ı mezbûrâna hasbe’l-âde intikāl edüp <<sagīrân-ı mezbûrânın>> lâkin menzil <<ve bağçe>> ânen fe-ânen müşrif-i harâb ve bağçe-i mezkûrenin eşcârı mürûr-ı eyyâm ile telef ve zâyi‘ olacağı zâhir ve bedîdâr olup ol-vechile bekāsı sagīrân-ı mezbûrân haklarında muzır ve gayr-ı müfîd olduğundan mâ‘adâ nısf hisse-i şâyi‘aları bedel-i misli ve mütevellîleri re’yleriyle âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīrân-ı mezbûrân haklarında her vechile enfa‘ ve evlâ olduğuna binâen işbu yedimde olup nâib-i mûmâ-ileyh ile Dokuzuncu Dâire-i Belediye ser-mühendisliğinden i‘tâ kılınan memhûr bir kıt‘a tahmîn-i bedel pusulası mantûkunca sagīrân-ı mezbûrânın menzil ve bağçe-i mezkûrlarda olan nısf hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla üç bin sekiz yüz guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 25 Safer sene [1]301<br><br>Şühûdü’l-hâl: (°)</p>          <br><a title="Önceki sayfa" style="text-decoration:none" href="./ayrmetin.php?idno=12034"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12036"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o332"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>