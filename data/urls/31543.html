﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 177<br>Hüküm no: 135<br>Orijinal metin no: [17b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Ayşe’ye, kira arttırımı ve sair bahane ile debbağ esnafını teciz etmemesi hususunda tenbihde bulunulması</b><br><br>Yedikule’de debbâğhâne mâddesi<br><br>Ma‘rûz<br><br>Dârüssa‘âdeti’ş-şerîfe Ağası hazretlerinin nezâretlerinde âsûde evkāfdan Ayasofya-i kebîr Vakfı’ndan olup İstanbul’da Yedikule hâricinde vâki‘ debbâğhânelerde mevcûd cibâyet-i salhâne hirfet ve ber-vech deyü temessükde tahrîr olunan bir bâb debbâğhânenin beher şehr kırk akçe icâre-i müecceleden on akçe hissesine ve yine diğer bir bâb debbâğhânenin beher şehr otuz yedi akçe icâre-i müecceleden dokuz akçe üç pul hissesine bâ-temessük-i mütevellî mutasarrıfe olan derûn-ı arzuhâlde mezkûretü’l-ism Şerife Âişe bt. Ahmed nâm hatun tarafından husûs-ı âtîde vekîl olduğu zâtını ârifân Ahmed Ağa b. Ali ve Yusuf b. Ali şehâdetleriyle sâbit olan Ali Ağa b. Ali bi’l-ma‘iye rü’yete memûr Haremeyn-i şerîfeyn müfettişi müderrisîn-i kirâm-ı zevi’l-ihtirâmdan fazîletlü Mehmed fikri Efendi tarafından mürsel kâtib es-Seyyid Lütfullah Efendi ile du‘âhâne-i dâ‘îlerinde ma‘kūd meclis-i şer‘-i münîrde ashâb-ı arzuhâl debbâğ esnâfı kethudâsı Mustafa Ağa ve müsinn ü ihtiyârlarından Süleyman Ağa ve el-Hâc Lütfullah ve Ahmed Ağa ve es-Seyyid Abdülhekim Ağa ve İsmail Usta ve es-Seyyid Ahmed ve es-Seyyid Mustafa ve el-Hâc Ali Ağa ve diğer İsmail ve el-Hâc Mustafa ve sâirleri muvâcehelerinde vakf-ı mezbûr mütevellîsi Kâtib-i Ağa-yı Dârü’s-sa‘âdeti’ş-şerîfe Hafız Mustafa Efendi tarafından mürsel Câbî-i vakf Ahmed Efendi b. Ali nâm kimesne ile debbâğhâne-i mezkûrların âhar hisse mutasarrıfesi Zeliha bt. Halil nâm hatun tarafından husûs-ı âtîde vekîl-i müseccel-i şer‘îsi Ahmed Ağa b. Halil hâzır oldukları hâlde müvekkilem mezbûrenin ber-vech-i bâlâ taht-ı tasarrufunda olan mârrü’z-zikr iki bâb ebniyeli debbâğhâneyi esnâf-ı merkūmun diledikleri ustalara gālî bahâ ile îcâr ve müvekkilem mezbûreye ve sâir hissedârlara kirâ-yı kadîmlerini edâ, ziyâdesini beynlerinde taksîm ve ekl ü bel‘ etmeleriyle zikr olunan debbâğhânelerden müvekkilem mezbûrenin hissesi ifrâz ve taksîm ve dilediği kimesneye îcârına mümâna‘at etmemek üzere esnâf-ı merkūmûna ve vekîl-i mezbûra tenbîh olunmak bi’l-vekâle matlûbumdur deyü ba‘de’d-da‘vâ ve’l-istintâk, esnâf-ı merkūmûn cevâblarında esnâf-ı merkūmûn debbâğhâne hissesi mutasarrıflarından biri fevt oldukda hissesi kızına ve oğluna hasbe’l-âde intikāl edip kirâ-yı kadîmlerini kendülere tamamen edâ olunup oğluna isti‘dâd ve san‘at-ı mezkûreye sâlik oldukda derûnunda sâkin ve san‘at-ı mezkûreyi sâir ustalar misillü i‘mâl edip âhar hisse sâhiblerine mu‘tâd-ı kadîm üzere kirâlarını verip lâkin evlâddan san‘at-ı mezkûreye sâlik olmayan oğluna ve kızı kalır ise kızına kadîmü’l-eyyâmdan beri verilegelen kirâ-yı âdîleri her ne ise verilip emsâli gibi tasarruf edegelmeleriyle müvekkile-i mezbûrenin vech-i meşrûh üzere müdde‘âsı hilâf-ı şurût-ı nizâm ve mugāyir-i de’b-i intizâm olduğundan mâ‘adâ âhara sirâyetle ondan beri veregeldiğimiz umûr-ı mühimmenin ta‘tîline bâ‘is ve şirâze-i nizâmımızın ihtilâline bâdî bir hâlât-ı reddiye olup ve müvekkile-i mezbûrenin hissesi ancak kirâ-yı kadîmi olan beher şehr iki bin sekiz yüz akçeye mütehammil olmağla ziyâde kirâya tahammülü yokdur dediklerinde, istikşâf-ı hâl için kıbel-i şer‘den mürsel keşif nâibimiz Merhabâzâde Mahmud Efendi ve kâtib-i mezbûr es-Seyyid Lütfullah Efendi ve hâssa mi‘mârı hulefâsından Ali Rıza ve es-Seyyid Mustafa Halîfeler ve sâir cerîdede mazbûtü’l-esâmî Müslimîn ile mârrü’l-beyân iki bâb debbâğhânelerin üzerlerine varıp tarafeyn muvâcehelerinde ba‘de’l-keşf ve’l-mu‘âyene ve’n-nazar debbâğhâne-i mezkûrlar bir vechile kābil-i kısmet olmayıp ve iktısâm olunduğu sûretde intifâ‘ mümkün olmadığından gayrı vakf-ı mezkûre dahi muzır olduğunu mi‘mârân-ı mezbûrân ve sâir erbâb-ı vukūf bi’l-ittifâk haber verdiklerini mahâllinde ketb ü tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî ba‘de’l-inhâ hâzırân-ı mezbûrân câbî-i vakf-ı mezbûr Ahmed Efendi ve vekîl-i merkūm Ahmed Ağa’dan her biri husûs-ı mezkûru tasdîk etmeleriyle mûcebince “el-kadîmü [18a] yütrakü alâ-kıdemihî” fehvâsı üzere esnâf-ı mezbûrenin nizâm-ı kadîmlerini ve umûr-ı mühimmenin ta‘tîlinden vikāye zımnında hisse-i mezkûrenin kadîmî kirâsını mâh be-mâh esnâf-ı merkūmûndan alıp ziyâde kirâ artırmak ve âhar gûne ızrâr kasdıyla esnâf-ı merkūmûna rencîde etmemek üzere muvekkilesi için vekîl-i mezbûr Ali Ağa’ya kemâ cera’l-âde tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 16 min-Zilka‘de sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31542"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31544"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>