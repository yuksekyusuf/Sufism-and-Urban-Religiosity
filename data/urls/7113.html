﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 134<br>Hüküm no: 73<br>Orijinal metin no: [11a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeni Arasta haffafları esnaflarının, Hacı Süleyman b. İbrahim’in esnaf arkadaşlarına sövmeyi adet haline getirdiğinden ıslah oluncaya kadar esnaflıktan uzaklaştırılması talepleri</b><br><br>Ma‘rûz<br><br>İstanbul’da Saraçhâne kurbünde Yeni Arasta haffâflarından Feyzullah b. İbrahim Bâb Mahkemesi’nde meclis-i şer‘de Mumcu Musa Beşe mübâşeretiyle ihzâr ettirdiği yine arasta-i mezkûr haffâflarından Hacı Süleyman b. İbrahim muvâcehesinde târih-i i‘lâm günü arasta-i mezkûr derûnunda mezbûr Hacı Süleyman şütûm-ı galîza ile bana şetm etmekle mûceb-i şer‘îsini taleb ederim deyü ba‘de’d-da‘vâ ve’l-inkâr müdde‘î-i mezbûr ber-vech-i muharrer müdde‘âsını Ahmed b. Abdülkerim ve es-Seyyid İsmail b. Ali şehâdetleriyle mezbûr Hacı Süleyman muvâcehesinde vech-i şer‘î üzere isbât etmekle mûcebiyle mezbûr Hacı Süleyman’ın ta‘zîrine ba‘de’t-tenbîh arasta-i mezkûrda vâki‘ haffâf tâifesinin kethudâları Osman b. Rasûl ve Yiğitbaşı İbrahim b. Ali ve tâife-i mezkûreden İsmail b. Abdullah ve Ahmed Çelebi b. Feyzullah ve Mehmed Çelebi b. Ali ve diğer Mehmed b. Ebûbekir ve es-Seyyid Hacı Mehmed b. Mahmud ve İbrahim b. Ahmed ve es-Seyyid Mehmed b. es-Seyyid Ahmed ve es-Seyyid Mehmed b. Mehmed ve Molla Mustafa b. Hacı Mehmed nâm kimesneler meclis-i şer‘-i şerîf-i enverde mezbûr Hacı Süleyman muvâcehesinde mezbûr Hacı Süleyman arasta-i mezkûrda sâkin olup lâkin mezbûr Hacı Süleyman kendi hâlinde olmayıp dâimâ herbirimize hilâf-ı inhâ ve hilâf-ı şer‘-i şerîf lisânıyla itâle ve ta‘cîzden hâlî olmayıp kendiden bir dürlü emniyetimiz yokdur deyü herbiri dahi mezbûrun sû’-i hâlini muvâcehesinde ihbâr ve salâhı zâhir olunca haffâflık san‘atından men‘iyle ta‘zîr olunmak ricâsında oldukları huzûr-ı âlîlerine i‘lâm olundu.<br><br>Fî 12 min-Rebî‘ülâhir sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7112"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7114"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>