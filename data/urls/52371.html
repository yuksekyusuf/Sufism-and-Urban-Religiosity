﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 84<br>Hüküm no: 61<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Eyüb’e vefat eden anne ve babasından kalan mirasa büyükbabası tarafından yapılan müdahale neticesinde çıkan ihtilafın giderildiği</b><br><br>Medîne-i Üsküdar mahallâtından Hacce Hatun mahallesi sâkinlerinden Mehmed b. Eyüb nâm kimesne meclis-i şer‘-i şerîf-i lâzımü’t-tevkīrde işbu sâhib-i hâze’l-kitâb büyükbabası Bakkāl Osman Beşe b. İbrahim nâm kimesne mahzarında bi-tav‘is-sâf ikrâr-ı tâm ve takrîr-i kelâm edip bundan akdem vefât eden vâlidem Fâtıma bt. Osman Beşe nâm hatundan ve fevt olan babam Eyüb b. Abd[ullah] nâm kimesneden bana intikāl eden terekesine mezbûr büyükbabam vaz‘-ı yed ve hisse-i irsiyemi istihlâk eylemişdir deyü mezbûr büyükbabamdan da‘vâ sadedinde olduğumda ol dahi benden ba‘zı eşyâ da‘vâ sadedinde olmuşidi el-hâletü hâzihi beynimize Müslimûn-ı muslihûn tavassut edip alâ-tarîkı‘l-ferâğ bizleri müsâlaha eylediklerinde es-sulhü seyyidü’l-ahkâm fehvâsı üzere bizler dahi sulh-ı mezbûru kabûl edip meccânen her birimiz âharın zimmetini âmme-i de‘âvî ve eymân ve muhâsamâtdan ibrâ-i âm ve katı‘ü’n-nizâ‘la ibrâ ve iskāt eyledik dedikde mezbûr Osman Beşe dahi lisânen tasdîk ve şifâhen tahkīk etmeğin gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Hurrire fi’l-yevmi’l-hâdî aşer min-Şevvâli’l-mükerrem li-seneti hamsîn ve mi’ete ve elf.<br><br>Şuhûdü’l-hâl: Osman Çukadâr tâbi‘-i Efendi, Ömer Bey b. Ali, Muhzırbaşı Ahmed b. Veliyüddin, Kâtib Mehmed Efendi b. Mustafa, Muhzır Uzun Mustafa b. Süleyman, Muhzır Süleyman Çelebi b. Ali, Muhzır Hasan Çelebi b. Ahmed, Muhzır İsmail b. Abdullah, İsa b. Yusuf, Ahmed Beşe b. Süleyman, Bekir b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=52370"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52372"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o320"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>