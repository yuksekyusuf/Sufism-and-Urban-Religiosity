﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 166<br>Hüküm no: 200<br>Orijinal metin no: [30b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Ağa’nın el-Hâc Mehmed’e verdiği borca kefil olan el-Hâc Ali’nin borcu ödemesi</b><br><br>İşbu bâ‘isü’l-kitâb el-Hâc Mehmed b. Şahin mahfil-i kazâda el-Hâc Ali b. Solak mahzarında üzerine da‘vâ edip sabıkā Türkmân ağası olan gāib ani’l-meclis Osman Ağa zimmetinde cihet-i karz-ı şer‘îden beş bin dört yüz otuz akçe hakkım olup meblağ-ı mezbûrun cemî‘sine merkūm el-Hâc Ali emr ve kabûlü hâviye kefâlet ile kefîl bi’l-mâl olmuş idi. Hâlâ kefâleti hasebiyle meblağ-ı mezbûru merkūm el-Hâc Ali’den taleb ederim suâl olunsun dedikde gıbbe’s-suâl mezbûr el-Hâc Ali cevâbında fi’l-vâki‘ müdde‘î-i mezbûr el-Hâc Mehmed’in cihet-i karz-ı şer‘îden gāib-i mezbûr Osman Ağa zimmetinde olan meblağ beş bin dört yüz otuz akçe hakkının cem‘îsine emr ve kabûlü hâviye kefâlet ile ben kefîl bi’l-mâl oldum deyü bi-tav‘ihi ikrâr u i‘tirâf etmeğin mûcebince meblağ-ı mezbûru kefâleti hasebiyle müdde‘î-i merkūma edâ etmek üzere mezkûr el-Hâc Ali’ye tenbîh olunup mâ-hüve’l-vâki‘ gıbbe’t-taleb ketb ü sebt olundu.<br><br>Fi’l-yevmi’s-sâmin aşer min-Saferi’l-hayr li-sene erba‘a ve sittin ve elf.<br><br>Şuhûdü’l-hâl: İbrahim Çelebi b. Davud, Hüseyin Beşe b. Hasan, Pîrî Beşe b. Hüseyin, Ramazan b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=382"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=384"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o412"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>