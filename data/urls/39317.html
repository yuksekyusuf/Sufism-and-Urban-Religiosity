﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 65<br>Hüküm no: 25<br>Orijinal metin no: [4b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zamâne bt. Abdullah isimli azatlı cariye ile David v. Yasef arasındaki alacak anlaşmazlığının sulh ve ibra ile sonuçlandığı</b><br><br>Galata kazâsına tâbi‘ kasaba-i Kasımpaşa mahallâtından Tahtakadı mahallesi sâkinelerinden Zamâne bt. Abdullah nâm mühtediye mahfil-i kazâda işbu râfi‘ü’l-kitâb David v. Yasef nâm yahudi mahzarında ikrâr ve takrîr-i kelâm edip bundan akdem ben mezbûrun zevcesi Efendibula nâm yahudiyyenin câriye-i memlûkesi olup beş yıl mukaddem beni i‘tâk eyledikden sonra ben dahi yahudi-i mezkûra beş yıl hizmet etmiş idim, hâlâ âhar yere gitdiğimde merkūm David silk-i mülkümde münselik olan mâlımdan on iki bin nakd akçemi ve yüz ellişer akçe kıymetli dokuz aded kettân gömleğimi ve yüzer akçe kıymetli iki köhne iplik alaca kaftanımı ve seksener akçe kıymetli dört aded beyaz çârşebimi ve ellişer akçe kıymetli otuz aded münakkaş makrememi ve yüz akçe kıymetli bir köhne beledî yastığımı ahz u kabz etmeğin ben dahi eşyâ-i mezbûreyi ve ba‘de’l-ıtk beş yıllık hizmetimin ecr-i mislini da‘vâ ve taleb eylediğimde merkūm David inkâr edip beynimizde münâza‘a vâkı‘a olmuş idi; hâlâ tavassut-ı muslihîn ile husûs-ı mezbûru râyic fi’l-vakt fıddî nakd iki bin beş yüz akçeye sulh eylediklerinde ben dahi sulh-ı mersûmu kabûl ve bedel-i sulh olan meblağ-ı mezbûr iki bin beş yüz akçeyi merkūmun yedinden bi’t-tamâm alıp kabz eyleyip mezbûr David’in ve zevcesi merkūme Efendibula’nın zimmetlerini husûs-ı mersûma müte‘allik cemî‘-i de‘âvî ve münâza‘âtdan ibrâ-i âm ile ibrâ eyledim, min-ba‘d husûs-ı mezkûra müte‘allik benden bizzât yâ bi’l-vâsıta da‘vâ sudûr ederse lede’l-hükkâmi’l-kirâm mesmû‘a ve makbûle olmasın dedikde gıbbe’t-tasdîk mâ vaka‘a bi’t-taleb sebt olundu.<br><br>Tahrîren fî-evâili Recebi’l-ferd li-seneti selâse ve selâsîn ve elf.<br><br>Şuhûdü’l-hâl: Mustafa Çavuş b. Ali el-mübâşir, Mehmed Çavuş b. Mustafa, Behzâd b. Abdullah, Ahmed b. Evran, el-Hâc Gayıt [Kāyid] b. Ahmed, el-Hâc Mahmud b.</p>          <br><a title="Önceki sayfa" style="text-decoration:none" href="./ayrmetin.php?idno=39316"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39318"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>