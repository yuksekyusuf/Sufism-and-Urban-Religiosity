﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 185<br>Hüküm no: 205<br>Orijinal metin no: [42b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gülistan bt. Abdurrahman’nın el-Hac Ali Ağa b. Mehmed’den alacaklı olduğu iddiası</b><br><br>Mahmiye-i İstanbul’da Küçük Ayasofya mahallesinde sâkine Gülistan bt. Abdurrahman nâm hatun meclis-i şerî‘at-ı şerîfe-i garrâda bâ‘is-i hâze’l-kitâb el-Hâc Ali Ağa b. Mehmed nâm kimesne mahzarında üzerine da‘vâ ve takrîr-i kelâm edip mezbûr el-Hâc Ali Ağa’ya takrîben dört sene mukaddem menzilinde yedi yüz seksen guruşumu ikrâz ve teslîm, ol dahi iktirâz ve kabz ve tesellüm edip hatta ikrâr dahi etmekle suâl olunup meblağ-ı mezbûrun alıverilmesi matlûbumdur dedikde gıbbe’s-suâl ve’l-inkâr müdde‘iye-i mezbûrdan müdde‘âsını mübeyyin beyyine taleb olundukda beyyine-i âdilesi olmayıp ityân-ı beyyineden izhâr-ı acz edip yemîn dahi vermemekle mûcebiyle bilâ-beyyine-i âdile bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fî evâsıtı Muharremi’l-harâm li-sene mi’e ve elf.<br><br>Şuhûdü’l-hâl: Mehmed Efendi b. Mehmed, İbrahim Ağa b. ( ), Ahmed Ağa Hazînedâr, el-Hâc Süleyman Çukadâr, el-Hâc Mehmed b. Hasan, Kürkçü Ali b. Ahmed, el-Hâc Ahmed b. Abdi, Fırıncı el-Hâc Ahmed, el-Hâc Mehmed b. Mahmud, Ömer Ağa.</p>          <br><a title="Önceki sayfa" style="text-decoration:none" href="./ayrmetin.php?idno=28229"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28231"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o357"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>