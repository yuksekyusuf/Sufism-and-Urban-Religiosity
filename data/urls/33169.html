﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 289<br>Hüküm no: 271<br>Orijinal metin no: [60b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Kasım b. Mustafa ve müteveffâ Abdi’nin evlatlarına mâlik oldukları habbaz fırını için hüccet verilmesi</b><br><br>Habbâz<br><br>Mahmiye-i İstanbul’da kâin habbâz esnâfından işbu bâ‘isü’l-kitâb Çarşambalı Molla Kasım b. Mustafa nâm kimesne kezâlik esnâf-ı merkūmdan olup kendi nefsinden asıl ve karındaşları Süleyman Beşe ve Penbe ve Zeyneb ve Âişe nâm hatunlar evlâd-ı el-müteveffâ Abdi taraflarından husûs-ı âti’l-beyânı tasdîka vekîl-i şer‘îleri Muhtâr Beşe b. el-mezbûr Abdi hâzır olduğu hâlde takrîr-i kelâm ve ta‘bîr ani’l-merâm edip mahmiye-i mezbûrede Çarşambapazarı nâm mahâlde vâki‘ ma‘lûmü’l-hudûd beş horoslu bir bâb habbâz değirmeni ve ona merbût bir bâb habbâz fırını derûnlarında mevcûde beyne’l-esnâf gedik ta‘bîr olunur yirmi re’s bârgir ve sâir âlât-ı lâzıme-i ma‘lûmeden on re’s bârgir ve onlara isâbet eden sâir âlât-ı lâzıme-i ma‘lûme benim ve sekiz re’s bârgir ve onlara isâbet eden sâir âlât-ı lâzıme-i ma‘lûme müştereken müteveffâ Abdi’nin evlâdı asıl-ı hâzır-ı mezbûr Muhtâr Beşe ile karındaşları müvekkilûn-ı mezbûrun Süleyman Beşe ve Penbe ve Zeyneb ve Âişe nâm hatunların ve iki re’s bârgir ve onlara isâbet eden sâir âlât-ı lâzıme-i ma‘lûme müştereken gāibân ani’l-meclis Veysel ve kız karındaşı Ümmügülsüm bt. İslâm’ın esnâf-ı merkūme defterinde mukayyed olduğu vechile iştirâken yedlerimizde mâlımız ve mülkümüz olup lâkin yedimizde sened olmamağla takrîrim tahrîr ve erbâb-ı vukūftan istihbâr olunup sened olmak üzere kıbel-i şer‘den yedimize bir kıt‘a hüccet i‘tâ olunmak matlûbumuzdur dedikde asıl ve vekîl-i hâzır-ı mezbûr Muhtâr Beşe dahi ba‘de’t-tasdîk merkūm Molla Kasım’ın bi’l-cümle takrîr-i meşrûhu vâkı‘a mutâbık ve âlât-ı lâzıme-i mezkûre ber-vech-i muharrer iştirâken mezbûrûnun yedlerinde mâlları olup esnâf-ı merkūme defterinde dahi mukayyed olduğunu zeyl-i kitâbda muharrerü’l-esâmî esnâf-ı merkūme kethudâsı ve nizâm ustaları alâ-tarîki’ş-şehâde haber vermeleri [ile] li-ecli’s-sened mâ-vaka‘a bi’t-taleb ketb olundu.<br><br>Fî 22 min-Ş sene 1238.<br><br>Şühûdü’l-hâl: Ekmekçiler [Yiğitbaşı] Ali b. ( ), [Ekmekçiler] Kethudâsı Mehmed Efendi b. ( ), Nazım Ağa b. Ali, Feyzullah Ağa b. Murad, Molla Hüseyin b. Nezir, Molla Ali b. Ömer.</p>          <br><a title="Önceki sayfa" style="text-decoration:none" href="./ayrmetin.php?idno=33168"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33170"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b289"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>