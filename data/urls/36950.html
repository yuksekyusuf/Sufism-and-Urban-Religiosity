﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 77<br>Hüküm no: 6<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Çukadar Hasan Beşe’nin Müezzin Yusuf’un para vakfından aldığı borca karşılık rehin verdiği kılıç ve hıştın vasisine iadesi</b><br><br>Kezâlik Çukacı el-Hâc Osman’ın mahzenine varıp akd-i meclis-i şer‘-i şerîf ettikde hâlâ Mısır kādısı olan fazîletlü Ahmed Efendi hazretlerinin kethüdâları bâ‘isü’l-kitâb Osman Ağa b. Ömer meclis-i ma‘kūd-ı mezbûrda müşârün-ileyh Ahmed Efendi’nin çukadârı olup mahmiye-i mezbûrede Hacı Ferhad mahallesinde sâkin iken bundan akdem vefât eden Hasan Beşe b. İsa b. Muslu’nun tesviye-i umûruna li-ecli’d-da‘vâ vasî nasb olunan mezbûr el-Hâc Osman mahzarında üzerine da‘vâ ve takrîr-i kelâm edip müteveffâ-yı mezbûr Hasan Beşe b. İsa b. Muslu hayâtında yedimde mülk ve hakkım olan işbu bir hışt ve bir sîm kılıcı merhûm el-Hâc Yusuf Efendi’nin nukūd-ı mevkūfesinden mütevellîsi işbu hâzır bi’l-meclis Hüseyin Efendi yedinden istidâne ve kabz eylediği otuz dört buçuk guruş mukābelesinde benim iznimle rehin vaz‘ ü teslîm edip kable’l-edâ fevt olmağla meblağ-ı merkūm terekesinden edâ ve fekk-i rehn olunduktan sonra zikr olunan kılıç ve hıştı taleb eylediğimde vasiyy-i merkūm bana teslîmden imtinâ‘ eder suâl olunsun dedikde gıbbe’s-suâl vasiyy-i mezbûr cevâbında mârrü’z-zikr kılıç ve hışta tereke-i müteveffâ-yı mezbûrdan olmak üzere vaz‘-ı yedini ikrâr ve müdde‘î-i mezbûrun müdde‘âsını inkâr edicek müdde‘î-i mezbûrdan müdde‘âsına beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Kalenderhane mahallesinde sâkin Osman Efendi b. Mehmed ve Murad Paşa mahallesinde sâkin el-Hâc Hüseyin b. Ali ve Mehmed Efendi b. Ahmed li-ecli’ş-şehâde meclis-i ma‘kūd-ı mezbûra hâzırûn olup isre’l-istişhâd fi’l-hakīka işbu bir sîm kılıç ve bir sîm hışt müdde‘î-i mezbûrun mülk ve hakkıdır müteveffâ-yı mezbûr Hasan Beşe b. İsa b. Muslu istidâne eylediği meblağ-ı merkūm mukābelesinde mütevellî-i mezbûr yedine müdde‘î-i mezbûrun izniyle rehin vaz‘ ve teslîm eylemişdir zikr olunan kılıç ve hışt müdde‘î-i mezbûrun mülkü olduğuna biz şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm vâki‘ [hâli] mevlânâ-yı mezbûr zikr olunduğu üzere i‘lâm etmeğin mâ-vaka‘a kayd-şüd<br><br>Fî 16 min-Muharrem sene 1110<br><br>Şuhûdü’l-hâl: Eyüb Ağa b. Ramazan, Ahmed Çelebi b. Ali, el-Hâc Osman Ağa b. Ali, el-Hâc Osman b. Abdullah, Şahin Çelebi b. Abdullah, Selim Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=36949"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36951"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1243"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>