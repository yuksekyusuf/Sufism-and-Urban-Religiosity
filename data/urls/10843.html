﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 292<br>Hüküm no: 300<br>Orijinal metin no: [43a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İskender Paşa mahallesinden vefat eden Feyzullah Ağa’nın İsmail Ağa’daki alacağını vârislerin tahsil etmek istemesi</b><br><br>İsbât-ı verâset<br><br>Mahmiye-i İslâmbol’da Yeniodalar kurbünde İskender Paşa mahallesinde sâkin iken bundan akdem vefât eden Feyzullah Ağa b. el-Hâc Mustafa bin Halil’in verâseti zevce-i metrûkesi Emine bt. Süleyman nâm hatun ile sulbiye-i kebîre kızı Ümmügülsüm Hatun’a ve li-ebeveyn er karındaşı oğlu Hüseyin b. Mehmed nâm kimesneye münhasıra ve mesele-i mîrâsları sekiz sehm i‘tibârıyla bir sehmi zevcesi mezbûre Emine Hatun’a ve dört sehmi kızı mezbûre Ümmügülsüm Hatun’a ve bâkī üç sehmi mezbûr Hüseyin’e isâbeti tahakkukundan sonra zâtı ta‘rîf-i şer‘î ile mu‘arrefe olan işbu bâ‘isetü’l-kitâb mezbûre Ümmügülsüm Hatun meclis-i şer‘-i hatîr-i lâzımü’t-tevkīrde es-Seyyid İsmail Ağa b. Hasan mahzarında üzerine da‘vâ ve takrîr-i kelâm edip babam müteveffâ-yı mezbûr Feyzullah Ağa mukaddemâ hayatında işbu mezbûr es-Seyyid İsmail Ağa’ya mâlından beş guruş idâne ve teslîm ol dahi yedinden istidâne ve kabz edip meblağ-ı mezbûr beş guruşu kable’l-ahz ve’l-istifâ babam mezbûr Feyzullah Ağa fevt ve meblağ-ı mezbûr bana ve zevcesi vâlidem mezbûre Emine Hatun’a ve mezbûr Hüseyin’e isâbet etmeğin meblağ-ı mezbûr beş guruşdan ber-i‘tibâr-ı mezkûr benim hisse-i irsiyeme isâbet eden iki buçuk guruşu mezbûr es-Seyyid İsmail Ağa’dan taleb ederim, suâl olunup alıverilmesi matlûbumdur dedikde gıbbe’s-suâl mezbûr es-Seyyid İsmail Ağa cevâbında meblağ-ı mezbûr beş guruşu cihet-i mezbûreden müteveffâ-yı mezbûr Feyzullah Ağa’ya zimmetinde hâlâ deyni olduğunu ikrâr lâkin müdde‘iye-i mezbûrenin verâsetini inkâr edicek, müdde‘iye-i mezbûre Ümmügülsüm Hatun’dan ber-vech-i muharrer müdde‘âsını mübeyyine beyyine taleb olundukda udûl-ı ahrâr-ı ricâl-i Müslimînden ve mahalle-i mezbûre ahâlisinden İsmail Efendi b. İbrahim ve İbrahim b. Abdullah nâm kimesneler zât-ı mezbûreyi ârifân oldukları hâlde li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mârrü’z-zikr İskender Paşa mahallesinde sâkin iken bundan akdem vefât eden Feyzullah Ağa b. el-Hâc Mustafa b. Halil’in verâseti zevce-i metrûkesi ve zâtı ma‘lûmumuz olan Emine bt. Süleyman nâm hatun ile sulbiye-i kebîre kızı işbu müdde‘iye-i mezbûre Ümmügülsüm Hatun’a ve li-ebeveyn er karındaşı oğlu Hüseyin b. Mehmed nâm kimesneye münhasıradır, biz bu husûsa bu vech üzere şâhidleriz, şehâdet dahi ederiz deyü herbiri bi’l-muvâcehe edâ-i şehâdet-i şer‘iye etdiklerinde gıbbe ri‘âyeti şerâiti’l-kabûl şehâdetleri makbûle olmağın mûcebiyle ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 23 Rebî‘ülevvel sene 1197<br><br>Şühûdü’l-hâl: Es-Seyyid Ahmed Efendi b. Mustafa, Abdüllatif Efendi Kâtib, İsmail Efendi b. İbrahim, İbrahim b. Abdullah, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10842"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10844"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>