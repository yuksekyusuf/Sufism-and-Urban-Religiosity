﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 357<br>Hüküm no: 382<br>Orijinal metin no: [55b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Evliya Hoca mahallesinden Ali Ağa’nın Kastomonu’daki ev, harman yeri, tarla ve çayırlarını İbrahim Beşe’ye sattığı</b><br><br>Anadolu’dan emlâk mübâya‘a ve tarla ferâğı<br><br>Vilâyet-i Anadolu’da Kastamonu sancağında Çeklene kazâsına tâbi‘ Borovo nâm karye ahâlisinden olup medîne-i Üsküdar’da Evliyâhoca mahallesinde sâkin Ali Ağa b. İsmail nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-kitâb İbrahim Beşe b. Mustafa nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin şirâen yedimde mülküm olup karye-i mezbûrede vâki‘ bir tarafdan İmâm Molla Mehmed menzili ve bir tarafdan müsâfir odası ve bir tarafdan su çeşmesi ve bir tarafdan tarîk-i âm ile mahdûd derûnunda bir âhûru müştemil bir bâb mülk menzil arsamı ve yine karye-i mezbûrede vâki‘ bir tarafdan Salih menzili ve bir tarafdan mer‘a ve bir tarafdan mezbûr İmâm Molla Mehmed’in harman yeri ve bir tarafdan tarîk-i hâs ile mahdûd bir bâb âhar mülk menzil arsamı ve yine karye-i mezbûrede vâki‘ ma‘lûmü’l-hudûd iki kıt‘a harman yerlerimi tarafeynden îcâb ve kabûlü hâvî bey‘-i bâtt-ı sahîh-i şer‘î ve safka-i vâhide ile mezbûr İbrahim Beşe’ye elli guruşa bey‘ ve temlik ve yine karye-i mezbûre hudûdu dâhilinde vâki‘ lede’l-ahâli ve’l-cîrân ma‘lûmü’l-hudûd ve’l-kat‘ derûnlarında eşcâr-ı müsmire ve gayr-ı müsmireli tarla ve çayırların nısf-ı şâyi‘leri benim ve nısf-ı âharları dahi Salih b. Mustafa’nın taht-ı tasarrufumuzda olmağın ben zikr olunan tarla ve çayırlarda ber-vech-i muharrer mutasarrıf olduğum nısf şâyi‘lerimi dahi yüz elli guruş bedel mukābelesinde mezbûr İbrahim Beşe’ye bâ-ma‘rifet-i sâhib-i arz ferâğ ve tefvîz ve her birinizi mahâllinde kabz ve tasarrufa taslît eylediğimde ol dahi ber-minvâl-i muharrer iştirâ ve temellük ve tefevvüz ve kabûl eyledikden sonra semen-i mezkûr elli guruş ile bedel-i merkūm yüz elli guruş ki cem‘an iki yüz guruşu mezbûr İbrahim Beşe yedinden tamamen ahz ü kabz eyledim, ba‘de’l-yevm zikr olunan arsalar ve harman yerleri mezbûr İbrahim Beşe’nin mülk-i müşterâsı ve zikr olunan tarla ve çayırların nısf-ı şâyi‘leri dâhil-i havza-i tasarrufu olup benim kat‘a alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb.<br><br>Fî 26 R sene 1197<br><br>Şühûdü’l-hâl: Hasan Ağa b. Derviş Mehmed, diğer Hasan b. Hüseyin, Molla Ahmed b. Mustafa, İsmail b. Abdullah, diğer Hasan b. Mustafa, Molla Ali b. Halil, Salih b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10924"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10926"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b357"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>