﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 565<br>Hüküm no: 508<br>Orijinal metin no: [164a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’na intikal eden evin Mahmud Dede b. Abdülmennan ile hanımı Zeyneb bt. Abdülmennan’a kiraya verilmesi</b><br><br>Dârü’s-saltanati’s-seniyye Kostantıniyyetü’l-mahmiye’de vâki‘ Haremeyn-i Şerîfeyn Evkāfı’na mütevellî olan fahrü’l-emâsil ve’l-ekârim İsmail Çelebi b. Mehmed meclis-i şer‘-i şerîf-i lâzımü’t-tevkīrde hâfızâ hâze’l-kitâb Mahmud Dede b. Abdülmennan ve zevcesi Zeyneb bt. Abdülmennan nâm hatun muvâcehelerinde ikrâr-ı tâm ve takrîr-i kelâm edip mahmiye-i mezbûre mahallâtından Ayasofya-i Kebîr kurbünde Mahalle-i Cedîd sâkinelerinden olup bundan akdem vefât eden sâhibetü’l-hayrâtdan Emine bt. Abdullah nâm hatun mahalle-i mezbûrede vâki‘ bir tarafı Mustafa Bey b. Abdi mülkü ile ve bir tarafı Sarây-ı Cedîd duvarı ile ve bir tarafı Veli Bey b. Abdülmennan mülkü ile ve taraf-ı âharı tarîk-i âm ile mahdûd olup tûlen on bir zirâ‘ ve arzen dokuz zirâ‘ bi-hesâb-ı şatrancî yüz dokuz zirâ‘ arsa üzerinde mebnî bir bâb beyt-i ulvî ve bir bâb beyt-i suflî ve bir dahlîz ve kenîfi müştemil olan menzilini vakf edip süknâsını evvelâ kendüye ba‘dehâ vâlidesi Kamer Hâ[tû]n’a şart edip ânın vefâtından sonra Haremeyn-i Şerîfeyn fukarâsına ta‘yîn ettiği vakfiyesinde mastûr ve mukayyed olmağın hâlâ meşrûtün-aleyhâ olandan kimesne kalmayıp menzil-i merkūmun tasarrufu cânib-i vakf-ı şerîfe âid olmağın müzâyede olunup rağbet-i nâs inkıtâ‘ından sonra mezbûrân Mahmud Dede ve zevcesi Zeyneb Hatun üzerlerinde on dokuz bin akçe icâre-i mu‘accele ve beher şehr yirmi akçe ücret-i müeccele ile karâr edip ziyâde ile tâlib-i âhar zuhûr etmemeğin ben dahi menzil-i merkūmu vech-i mersûm üzere on dokuz bin akçe icâre-i mu‘accele ve beher şehr yirmi akçe ücret-i müeccele ile mezbûrâna ber-vech-i iştirâk ale’s-seviyye îcâr edip anlar dahi istîcâr ve kabûl ettiklerinden sonra icâre-i mu‘accelesi olan on dokuz bin akçeyi mezbûrân yedlerinden bi’t-tamâm ahz u kabz ettim dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Fi’l-yevmi’t-tâsi‘ min-âhiri’r-rebî‘ayn li-sene tis‘a ve selâsîn ve elf.<br><br>Şühûdü’l-hâl: Fahrü’l-müderrisîn Halim Çelebi, Zahrü’l-mülâzimîn Abdullah Çelebi, Ali Çelebi b. Halil el-mi‘mâr, Hasan Çelebi b. Hüseyin el-mi‘mâr ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11838"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11840"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b565"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o663"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>