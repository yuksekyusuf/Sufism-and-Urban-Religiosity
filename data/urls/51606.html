﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 382<br>Hüküm no: 676<br>Orijinal metin no: [64a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Abdullah Ağa Vakfı’na ait yerleri işleten Salti’nin vakıf şartlarına uygun davranmadığından öşür istendiği</b><br><br>Merhûm Abdullah Ağa evkāfına bi’l-fi‘l mütevellî olan fahrü’l-emâsil ve’l-akrân Fazlı Çelebi mahfil-i kazâda merhûm-ı merkūmun evkāfından karye-i Kuzguncuk sâkinlerinden Şaban Şaban oğlu demekle ma‘rûf Salti nâm Yahudi mahzarında takrîr-i kelâm ve ta‘bîr-i merâm edip merkūm Yahudi vakf-ı mezbûr sınırında on altı bin yedi yüz zirâ‘ yeri çevirip içinde bostan ve dolab ve bahçe ve bağlar gars edip şart-ı vâkıfdan ve defteri hâkānîde öşür kayd olunmuş iken hevâsına tâbi‘ mütevellî-yi sâbık bir mikdâr nesne verme ile her yılda hilâf-ı şart-ı vâkıf ve muğâyir-i defter elli akçe mukāta‘a bağlatıp vakfa gadr etmişdir şart-ı vâkıf ve defter-i hâkānî ve mülknâme-i hümâyûn ve defter-i hâkānîde öşr-i bostan ve öşr-i bağ kayd olunduğun beyân eylesin dedikde vakf-ı mezbûrun mahsûlünden öşr aldığı a‘yân-ı vilâyet mukarrer olmuş idi olup ve mütevellî-yi mezbûr yedinde olan tuğrâ-yı hümâyûn ile mu‘anven defter ve mülknâme-i hümâyûn ibrâz edip mazmûnunda öşr-i bostan ve öşr-i bağ ve öşr-i bahçe kayd olunduğu mukarrer olup kırâ‘at olundukda bâ-arz-ı Müslümanlar ile üzerine varıp mezbûr Yahudi’nin tasarrufunda olan bağ ve bahçe ve bostan yılda ba‘de’l-harâc beş bin akçe mikdârı mahsûl ve emeği mütehammildir deyu haber verdiklerinde mezbûr Yahudi ve sâir bağ ve bahçeler ber mûceb-i defter ve vakıfnâme öşr vermeye emr olunup ve mâ hüve’l-vâki‘ tahrîr olunup yed-i mütevellîye verildiği müzekker ola. Tahrîren fî evâsıtı Zilka‘deti’l-harâm li sene elf.<br><br><br>Şuhûdü’l-hâl: Hacı Hüseyin b. Mustafa, Hüseyin b. Behrâm, Mehmed b. Behrâm, Hasan b. Sâdık</p>          <br><a title="Önceki sayfa" style="text-decoration:none" href="./ayrmetin.php?idno=51605"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51607"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o741"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>