﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 457<br>Hüküm no: 540<br>Orijinal metin no: [84a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın Mehmed Tahir Ağa’dan aldığı borç karşılığında arsa ve bezci dükkânı gediğini rehin vermesi</b><br><br>3600 guruş idâne, rehin hücceti<br><br>Mahmiye-i İstanbul’da Çatladıkapı kurbünde sâkin Hüseyin Ağa b. Ahmed meclis-i şer‘-i şerîf-i enverde yeğeni işbu bâ‘isü’l-vesîka Mehmed Tâhir Ağa b. Ömer tarafından husûs-ı âti’l-beyânda tasdîka vekîl-i şer‘îsi Hüseyin Ağa b. Halil mahzarında ikrâr-ı tam ve takrîr-i kelâm edip müvekkil-i merkūm Mehmed Tâhir Ağa bana malından üç bin altı yüz guruş ikrâz ve teslîm, ben dahi yedinden iktirâz ve kabz etmemle meblağ-ı mezbûr üç bin altı yüz guruşun bin altı yüz guruşu mukābelesinde mahmiye-i mezbûrede Kaliçeci Hasan mahallesinde vâki‘ ma‘lûmü’l-hudûd terbî‘an üç yüz altmış zirâ‘ muhterik mülk menzil arsamı ve iki bin guruş mukābelesinde kezâlik mahmiye-i mezbûrede Mahmud Paşa-yı Veli civârında kâğıdcılar kurbünde hallâc ve terzi dükkânları beynlerinde kâin bir bâb bezci dükkânı derûnunda mevcûde beyne’l-esnâf gedik ta‘bîr olunur bir nesciye? ve bir endâze ve bir akçe tahtası ve bir minderi müvekkil-i merkūm Mehmed Tâhir Ağa’ya rehin vaz‘ ü teslîm eylediğimde ol dahi ber-vech-i muharrer irtihân ve kabz ü kabûl eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 19 L sene [1]242.<br><br>Şühûdü’l-hâl: Muhzır Emin Çelebi, Muhzır Ali Çelebi, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38919"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38921"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b457"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o488"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>