﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 343<br>Hüküm no: 338<br>Orijinal metin no: [42a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun bt. Mahmud’un boşandığı kocası Abdullah b. Mehmed’den alacaklarını tahsil ederek zimmetini ibra ettiği</b><br><br>İbrâ<br><br>Mahmiye-i İstanbul’da Kocamustafapaşa mahallesinde sâkine Fâtıma Hatun bt. Mahmud meclis-i şer‘de zevc-i mutallıkı işbu râfi‘u’l-kitâb Abdullah b. Mehmed mazharında ikrâr ve takrîr-i kelâm edip zevc-i mutallıkım mezbûr Abdullah zimmetinde karz-ı şer‘îden yüz kıt‘a riyâlî guruş hakkım vardır deyü bundan akdem mezbûrdan da‘vâ ve taleb eylediğimde ol dahi inkâr ve ben dahi müdde‘âmı isbât sadedinde olmağla beynimizde münâza‘ât-ı kesîre câriye ve sâdıre olmuş idi el-hâletü hâzihî vesâtet-i Müslimîn ve muslihîn ile meblağ-ı mezbûr da‘vâsından müdde‘iyye-i mezbûre Fâtıma benimle on kıt‘a riyâlî guruş üzerine inşâ-i akd-i sulh eyledikde ben dahi sulh-i mezbûru kabûl ve bedel-i sulh-ı mezbûru tamamen yedinden alıp kabz eyledim min-ba‘d meblağ-ı mezbûrun mâ‘adâsından ve târih-i kitâba gelince cemî‘ de‘âvî ve mutâlebâttan zevc-i mutallıkım mezbûr Abdullah’ın zimmetini ibrâ-i âm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sâbi‘ min-Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: el-Hâc Derviş b. Mehmed er-râcil, Mumcu İsmail Çelebi b. ( ), Mehmed Beşe [b.] Mumcu el-mübâşir, el-Hâc Abdülkerim b. el-müezzin, Hüseyin Çelebi b. Yusuf</p>          <br><a title="Önceki sayfa" style="text-decoration:none" href="./ayrmetin.php?idno=25224"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25226"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b343"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1025"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>