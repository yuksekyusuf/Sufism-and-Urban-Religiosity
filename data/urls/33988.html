﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 208<br>Hüküm no: 81<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rusya elçiliğine ait olmak üzere bir fırının açılmasına izin verildiği</b><br><br>Husûs-ı mezkûri’çün verilen i‘lâm dahi i‘lâmât sicilline kaydolunmuşdur. Vakt-i hâcetde nazar oluna gaflet olunmaya.<br><br>Bâ-sah.<br><br>İstanbul kādısı fazîletlü efendi.<br><br>Fırancılacı fırınlarının esnâ-yı nizâmında Galata’da Asmaaltı nâm mahalde tevkīf olunan bir bâb Rusyalı fırını Rusya sefâretine mahsûs olmadığı Rusya sefâreti tarafından inhâ olunarak sedd ü bend olunup bundan böyle Rusya elçisinin istid‘â edeceği fırına ruhsat verilmek üzere hatt-ı hümâyûn-ı şevket-makrûn-ı şâhâne şeref-rîz-i sudûr etmiş idiği i‘lâmınızdan ve Başmuhâsebe derkenârından müstebân olup el-hâletü hâzihî fırını mezkûrun Rusya sefâretine mahsûs olmak üzere küşâdına ruhsat verilmesi maslahatgüzâr-ı mûmâ-ileyh tarafından istid‘â olunmakdan nâşî fırın-ı mezkûr Rusya sefâretine mahsûs olmak ve küfe ve tabla ve vücûh-ı âhar ile esvâk ve pazarda francala bey‘ olunmamak şartıyla <<ber-minvâl>> ber-mantûk-ı hatt-ı hümâyûn küşâd olunup fırın-ı mezkûr sicill-i mahfûza kayd ile Dîvân-ı Hümâyûn’a ve Başmuhâsebe’ye ilmühaberlerini i‘tâ ettiresin deyü.<br><br>Fî 2 B sene [1]241.<br><br>Ma‘rûz<br><br>İşbu i‘lâm-ı dâ‘iyânem bâlâsına şeref-yâfte-i sahîfe-i sudûr olan fermân-ı âlîlerine imtisâlen fırın-ı mezkûrun küşâdına ruhsat buyrulduğu husûs sicill-i mahfûza kaydolunup Dîvân-ı Hümâyûn ve Başmuhâsebe tarafına ilmühaberleri i‘tâ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 3 B sene [1]241.</p>          <br><a title="Önceki sayfa" style="text-decoration:none" href="./ayrmetin.php?idno=33987"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33989"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>