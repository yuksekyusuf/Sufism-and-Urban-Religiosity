﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 180<br>Hüküm no: 147<br>Orijinal metin no: [35b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgaki v. Lundar ve Kostandi v. İstefan’ın mâlik oldukları bakkal dükkânlarını Mustafa Efendi’ye sattıkları</b><br><br>Yağcı bakkāl<br><br>Bakkāl tâifesinden olup kendi asıl ve şerîki Kostandi v. İstefan nâm zimmî tarafından zikri âtî gedik âlâtında olan hisse-i şâyi‘a-i ma‘lûmesini semen-i misliyle âhara bey‘a ve semenini ahz ü kabz ve bâ-defter-i müfredât ma‘lûmü’l-esâmî kimesnelere düyûnunu edâya vekîl olduğu Pazarbaşı Süleyman Ağa b. Ömer ve Bölükbaşı Abdi Ağa b. Mehmed şehâdetleriyle mahzar-ı hasm-ı câhidde ber-nehc-i şer‘î sâbit ve sübût-ı vekâletine hükm-i şer‘î lâhık olan Yorgaki v. Lundar nâm zimmî meclis-i şer‘-i hatîr-i lâzımü’t-tevkīrde bâ‘isü’l-vesîka Mustafa Efendi’nin pederi ve tarafından zikri câî husûsu tasdîka vekîl-i sâbitü’l-vekâlesi Nişastacı el-Hâc Hafız Mehmed Efendi b. Ömer nâm kimesne bi’l-asâle ve bi’l-vekâle ikrâr-ı tam ve takrîr-i kelâm edip mahmiye-i İstanbul hısnı ebvâbından Zindân kapısı hâricinde Yoğurtçu sokağı nâm mahâlde Ahî Çelebi Câmi‘-i şerîfi civârında vâki‘ Taşmahzeni demekle meşhûr bir bâb yağcı bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle otuz sehmi mezbûr el-Hâc Hafız Mehmed Efendi’nin ve mâ‘adâ kırk beş sehmden doksan sehmi benimle müvekkilim şerîkim mersûm Kostandi zimmînin yedlerimizde iştirâken ve şâyi‘an emvâlimiz olmağla hâlâ ber-vech-i muharrer mâlikler olduğumuz doksan sehm hisse-i şâyi‘a-i mezkûreyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūm Mustafa Efendi içün vekîl-i mezbûr el-Hâc Hafız Mehmed Efendi’ye bi’l-asâle ve bi’l-vekâle beş bin yüz yetmiş beş guruşa bey‘ ve temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl ve semeni olan meblağ-ı merkūm beş bin yüz yetmiş beş guruşu müşterî-i müvekkil-i mezbûr Mustafa Efendi’nin mâlından olarak pederi vekîl-i merkūm el-Hâc Hafız Mehmed Efendi bana def‘ ü teslîm ben dahi yedinden bi’l-asâle ve bi’l-vekâle tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını kabûl eyledik ba‘de’l-yevm dükkân-ı mezkûr derûnunda mevcûde gedik ta‘bîr olunan âlât-ı muharrere-i mezkûrenin ber-i‘tibâr-ı merkūm doksan sehm hisse-i şâyi‘ası müvekkil-i mezbûr Mustafa Efendi’nin emvâl-i müşterâtı ve hakk-ı sırfı olup benim ve müvekkilim ve şerîkim mersûm Kostandi zimmînin kat‘a alâka ve medhalimiz kalmamışdır dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 21 M sene 1238.<br><br>Şühûdü’l-hâl: Pirinçci Köse Mustafa, Yağcı İbrahim Reis, Pirinçci es-Seyyid Mustafa Ağa, Revgan-ı zeyt Kethudâsı el-Hâc Hüseyin Ağa, Uncu Kürd Halil Ağa, Odunkapı Kethudâsı Ömer Ağa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=33044"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33046"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o440"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>