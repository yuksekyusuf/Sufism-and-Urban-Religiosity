﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 752<br>Hüküm no: 1245<br>Orijinal metin no: [102b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vahide bt. Nebi ile Ayşe bt. Süleyman’ın birbirleri aleyhine açtıkları alacak davalarında iddialarını ispat edemedikleri</b><br><br>Ma‘rûz<br><br>Medîne-i Üsküdar’da Mirâhor mahallesinde sâkine mu‘arrefetü’z-zât Vâhide bt. Nebi nâm hatun medîne-i mezbûrede mahfil-i Bâb’da meclis-i şer‘-i hatîrde kezâlik zâtı mu‘arrefe Âişe bt. Süleyman nâm hatun muvâcehesinde ben mezbûre Âişe Hatun’un menzilinde ve gerek medîne-i mezbûrede vâki‘ Büyükhamam demekle ma‘rûf istîcâr eylediği hamamda kendiye bilâ-tesmiyetü’l-ecr on sene hizmetim sebkat etmekle sinîn-i mezkûrede sebkat eden hizmetimin ecr-i mislini taleb ederim deyü da‘vâ ve mezbûre Âişe Hatun cevâbında müdde‘iye-i mezbûrenin ber-vech-i muharrer hizmetini ikrâr lâkin mezbûre Vâhide’nin hizmeti mukābilesinde zevcim gāib ani’l-meclis Mehmed Ağa yediyle beher şehr altmışar paradan on senede yüz seksen guruş ve beher yevm üçer paradan on senede kendiye medfû‘um olan be-hesâb-ı guruş iki yüz yetmiş guruş cem‘an dört yüz elli guruş yedimizden ahz ü kabz eylediğinden mâ‘adâ hamam-ı mezkûra duhûl eden nisâ tâifesinin benim için şerbetlik nâmıyla beher yevm kendiye medfû‘ları olan meblağdan beher şehr on altışar guruşdan on senede bin dokuz yüz yirmi guruş ahz ü kabz edip ol-vechile ecr-i mislini beleğan mâ-beleğa istifa etmişdi deyü da‘vâ ol dahi cevâbında şerbetlik ta‘bîr olunan meblağ-ı merkūm bin dokuz yüz yirmi guruş ahz eylediğini ikrâr ve ücret-i mezkûr dört yüz elli guruş ahzını inkârından mâ‘adâ kabzını mu‘terif olduğu meblağ-ı merkūm bin dokuz yüz yirmi guruşu dahi bi’d-defa‘ât mezbûre Âişe Hatun yedine def‘ ü teslîm etmişdim deyü ba‘de’d-def‘ ve’l-inkâr müdde‘iyetân-ı mezbûretândan herbiri ber-vech-i muharrer müdde‘âlarını beyândan izhâr-ı acz edip talebleriyle herbiri gıbbe’t-tahlîfi’ş-şer‘î mûcibiyle müdde‘iyetân-ı mezbûretândan herbiri da‘vâ-yı mezkûreleriyle bilâ-beyyine mu‘ârazadan men‘ olundukları bi’l-iltimâs huzûr-ı âlîlerine i‘lâm olundu.<br><br>Fî 13 min-L sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54269"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54271"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b752"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o996"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>