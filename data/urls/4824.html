﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 481<br>Hüküm no: 545<br>Orijinal metin no: [78a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yamandi v. Panayot’un kızı Panayota’ya ait evin yarısını Sava v. Yuvan’a sattığı</b><br><br>Mahmiye-i İstanbul’da Fenerkapısı dâhilinde Abdi Subaşı Mahallesiʼnde sâkine Panayota nâm Nasrâniyenin babası ve tarafından husûs-ı âti’l-beyânı ikrâra vekîl olduğu şahs-ı mezbûreyi ma‘rifet-i şer‘iyye ile ârifân Safer v. Mirata ve Hristodoli v. Dimitri nâm zimmîler şehâdetleriyle şer‘an sâbit olan Yamandi v. Panayot nâm zimmî mahfil-i kazâda işbu râfi‘u’s-sifr Sava v. Yuvan nâm zimmî muvâcehesinde bi’l-vekâle ikrâr ve takrîr-i kelâm edip akd-i âti’z-zikrin sudûruna değin kızım müvekkilem mezbûrenin yedinde mülk ve hakkı olup mahalle-i mezbûrede vâki‘ bir tarafdan Saltanata menzili ve bir tarafdan Yasomine menzili ve bir tarafdan Safer menzili ve bir tarafdan baʻzan Vanî Efendi değirmeni ve baʻzan tarîk-i âm ile mahdûd fevkānî bir bâb oda ve tahtânî bir bâb oda ve bir kenîf ve bir mikdâr havluyu müştemil mülk menzilin nısf-ı şâyi‘ini tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile mezbûr Sava’ya yüz on beş guruşa bey‘ ve temlîk ve teslîm eylediğinde ol dahi ber-vech-i muharrer iştirâ ve temellük ve tesellüm ve kabûl eylediğinden sonra semeni olan meblağ-ı mezbûr yüz on beş guruşu mezbûr Sava yedinden tamamen ahz u kabz eyledi baʻde’l-yevm menzil-i mezkûrun nısf-ı şâyi‘i mezbûr Sava’nın mülk-i müşterâsı ve hakk-ı sırfı olmuşdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Şa‘bâni’l-mu‘azzam li-sene ihdâ ve işrîn ve miʼete ve elf.<br><br>Şuhûdü’l-hâl: Mustafa Çelebi b. Şa‘ban, Ali Çelebi b. Bâli, Hasan b. Mustafa, Ali Çelebi b. İvaz, Süleyman b. Abdullah ve gayruhum mine’l-huzzâr.<br><br>Safer Kalfa v. Galender ve Serkiz v. Arzuman ve Kiryako v. Abraham ve Papa İstati v. İstati ve Sava v. Lefter.</p>          <br><a title="Önceki sayfa" style="text-decoration:none" href="./ayrmetin.php?idno=4823"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4825"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b481"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>