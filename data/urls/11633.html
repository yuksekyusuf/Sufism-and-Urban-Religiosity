﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 346<br>Hüküm no: 302<br>Orijinal metin no: [92b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı İsmail Çelebi’nin varissiz vefat eden Darüssade Ağası Abbas Halîfe’den aldığı borcu Haremeyn Vakfı’na ödediği</b><br><br>Atebe-i aliyye’de bi’l-fi‘il Dârüssaâde ağası olup Haremeyn-i Muhteremeyn Evkāfı nâzırı olan sâhibü’l-izzi ve’t-temkîn İsmail Ağa b. Abdulmuin meclis-i şer‘-i şerîfde sâhibü hâze’l-kitâb mahmiye-i Kostantıniyye mahallâtından Unkapanı kurbünde merhûm Salih Paşa mahallesi sâkinlerinden fahrü’t-tüccâr el-Hâc İsmail Çelebi b. Ebubekir mahzarında ikrâr ve takrîr-i kelâm kılıp bundan akdem Dârüssaâde ağalarından olan Abbas Halîfe nâm kimesne müşârun-ileyh el-Hâc İsmail Çelebi’ye iki yüz kırk bin akçe ikrâz edip ol dahi meblağ-ı merkūmu iktirâz ettikden sonra mezkûr Abbas Halîfe vefât edip zâhirde vâris-i ma‘rûfu olmamağla mevcûd olan muhallefâtı cânib-i saltanatdan ahz u kabz olunup hâlâ meblağ-ı merkūmu ben dahi nezâretim hasebiyle ahz u kabz etmek lâzım geldikde mûmâ ileyh el-Hâc İsmail Çelebi meblağ-ı merkūm iki yüz kırk bin akçe asl-ı mâlı ve fâide nâmına olan kırk sekiz bin akçeyi dahi cem‘an iki yüz seksen sekiz bin akçeyi bana teslîm edip ben dahi mecmû‘-ı meblağeyn-i mezbûreyni nezâret-i mahkiyyem hasebiyle onun yedinden bi’t-tamâm ahz u kabz ettim. Ba‘de’l-yevm müteveffâ-yı mezbûr Abbas Halîfe’nin mâlından mûmâ-ileyh el-Hâc İsmail Çelebi zimmetinde bir akçe ve bir habbe bâkī kalmadı ve merhûm Abbas Halîfe meblağ-ı merkūm iki yüz kırk bin akçeyi mezkûr el-Hâc İsmail Çelebi ikrâz ettikde ikrâz ettiğine mezbûr el-Hâc İsmail Çelebi’nin hatt u hatemini müştemil tezkiresini ahz ve hıfz edip hîn-i vefâtında tezkire-i mezbûre zuhûr etmeyip ba‘de zâlike zuhûr ederse ona i‘tibâr olunmayıp şak oluna dedikde gıbbe’t-tasdîk mâ-vaka‘a kayd şud.<br><br>Fi’l-yevmi’s-sâdis min-Şa‘bân li-sene ihdâ ve selâsîn ve elf.<br><br>Şühûdü’l-hâl: Ali Ağa b. Mehmed ez-zevvâkü’s-sultânî, Mustafa b. Sefer el-bevvâbü’s-sultânî, İsmail b. Bâli, Mehmed Ağa b. Abdülmennan, Süleyman Ağa b. Abdüddâim, Yusuf Beşe b. Hasan, Hızır b. İbrahim, Muzaffer b. Mehmed Ağa, el-Hâc Ramazan b. Abdullah et-teberdâr, Süleyman b. Hüseyin, İshak Efendi, Mehmed b. Bâli, el-Hâc Ebubekir b. Hasan Teberdâr ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11632"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11634"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o734"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>