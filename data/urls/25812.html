﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 760<br>Hüküm no: 925<br>Orijinal metin no: [119b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Hasan Çavuş’un Hatice bt. Abdullah’ta olan alacağının kocası ve kefili Derviş Mehmed Bey’den tahsil edip zimmetini ibra ettiği</b><br><br>İkrâr-ı ahz-ı mâl.<br><br>Husûs-ı âti’l-beyânın mahâllinde tahrîri iltimâs olunmağın kıbel-i şer‘den Mevlânâ Mehmed Efendi irsâl olunup ol dahi mahmiye-i İstanbul’da Mustafa Paşa mahallesinde umdetü’l-emâcid ve’l-ekârim Derviş Mehmed Bey b. el-merhûm Süleyman Bey’in sâkin olduğu menziline varıp zeyl-i rakīmde mastûrü’l-esâmî olan Müslimîn huzûrunda akd-i meclis-i şer‘ eyledikde merhûm Kara Çelebizâde Mahmud Efendi’nin tevâbi‘inden olup bundan esbak vefât eden Hasan Çavuş’un oğlu sulbî sagīr Mustafa’nın kıbel-i şer‘den mansûbe vasîsi ve vâlidesi Sâliha bt. Abdullah nâm hatunun zâtı Osman Çelebi b. Piyale ve Derviş b. Abdullah ta‘rîfleriyle mu‘arrefe oldukdan sonra meclis-i ma‘kūd-ı mezbûrda işbu kitâbın sahibi merkūm Derviş Mehmed Bey mahzarında bi’l-vesâye ikrâr ve takrîr-i kelâm edip târih-i kitâbdan dört sene mukaddem mezkûr Derviş Mehmed Bey’in zevcesi gāibe ani’l-meclis Hadîce bt. Abdullah nâm hatun zimmetinde sagīr-i mezkûrun mâlından dört yüz riyâlî guruş ve devr-i şer‘î ile üzerine ilzâm olunan doksan dört buçuk riyâlî guruş ki cem‘an dört yüz doksan dört buçuk guruşa merkūm Derviş Mehmed Bey emr ve kabûlü hâviye kefâlet-i sahîha ile kefîl yedime hat ve hâtemini hâvî temessük vermiş idi el-hâletü hâzihî meblağ-ı merkūm dört yüz doksan dört buçuk guruşu yedişer dirhem olmak üzere mesfûr Derviş Mehmed Bey kefâletine binâen bana def‘ ü teslîm ben dahi vesâyetim hasebiyle yedinden tamamen ahz u kabz eyledim meblağ-ı mezbûr dört yüz doksan dört buçuk riyâlî guruşdan asîl ve kefîl zimmetlerinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî-gurreti Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Ramazan Çavuş el-mübâşir, el-Hâc Yusuf Çelebi b. Hüseyin, İbrahim Çelebi b. Süleyman, Halil b. Mehmed, Mustafa b. Abdi.</p>          <br><a title="Önceki sayfa" style="text-decoration:none" href="./ayrmetin.php?idno=25811"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25813"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b760"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o946"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>