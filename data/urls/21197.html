﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 220<br>Hüküm no: 133<br>Orijinal metin no: [30a-2, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hakimin Hüseyin ve Ahmed adlı çocuklara nafaka takdir ettiği</b><br><br>Kazâ-yı havâss-ı aliyye a‘mâlinden Küçükçekmece kasabasında sâkine iken bundan akdem vefât eden Âişe Hatun bt. Hüseyin nâm hatunun Hüseyin ve Ahmed ibneyn Süleyman b. Abdullah nâm sagīreyn oğullarına müteveffât-ı mezbûreden müntakil muhallefâtdan külle yevm nafaka ve kisve-bahâ ve sâir havâic-i lâzıme için kadr-ı kifâye meblağ farz ve takdîr olunmasını sagīreyn-i merkūmeynin hâlâ hacr ve terbiyesi altında bulundukları ceddeleri ve hâdineleri râfi‘atü hâze’l-kitâb Âdile Hatun bt. Kurd Ağa nâm hatun taleb etmeğin, hâkim-i askerî el-muvakkı‘-ı sadr-ı kitâb dahi sagīreyn-i merkūmeyne nafaka ve kisve-bahâ için mal-ı mûrisden zeylde mezkûr târihden külle yevm her birine altı akçe olmak üzere cem‘an râyicü’l-vakt on iki akçe farz ve takdîr edip vakt-i zarûretde istidâne ve hîn-i zaferde rücû‘a mezkûre Âdile Hatun’a izin birle mâ-vaka‘a biˈt-taleb ketb olundu.<br><br>Cerâ zâlike ve hurrire fi’l-yevmi’l-hâdî aşere min-Zilhicceti’ş-şerîfe li-sene selâse ve semânîn ve elf.<br><br>Şuhûdü’l-hâl: Fahrü’l-akrân Mehmed Ağa b. Mustafa, İbrahim b. Ali el-müezzin, Ali Bey b. Halil, Hüseyin b. Ali, Ahmed b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21196"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21198"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o998"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>