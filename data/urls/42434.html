﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 282<br>Hüküm no: 328<br>Orijinal metin no: [64b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Çorci v. Marki’nin varislerinden Mehmed’in alacak iddiasında bulunduğu Pandoli v. Yorgi’nin zimmetini ibra etmesi</b><br><br>Ma‘rûz,<br><br>Bundan akdem hâlik olan Corci v. Marki v. Hıristo zimmînin verâseti anası Arti bt. Yani Nasrâniye ile li-ebeveyn er karındaşı olup helâkinden sonra şeref-i İslâm ile müşerref olan derûn-ı arzuhâlde mezkûrü’l-ism Mehmed nâm mühtedîye ve kız karındaşı Marya Nasrâniyeye inhisârı tahakkukundan sonra mezbûr Mehmed sâhib-i arzuhâl sandal bezzâzistanı ticâretinden Pandoli v. Yorgi zimmî ile bi’t-terâzî mahfil-i şer‘iyyâtda terâfu‘larında mezbûr Mehmed karındaşım hâlik-i mesfûrun mezbûr Pandoli ile sandal bezzâzistânında şerîki olmağla hâlik-i mesfûrun eşyâ-i memlûke-i metrûkesinden ber-mûceb-i defter-i müfredât iki bin guruşluk eşyâ-i ma‘lûmesini bi-gayr-ı hakkın ahz u kabz edip ancak bana bundan akdem yirmi guruş verip mâ‘adâsından dahi hisse-i irsiyemi taleb ederim deyü da‘vâ, ol dahi cevâbında husûs-ı mezkûru bi’l-külliye inkâr eylediğinden mâ‘adâ târîh-i i‘lâmdan on sekiz gün mukaddem müdde‘î-i mezbûr Mehmed husûs-ı mezkûru benden da‘vâ ve tavassut-ı muslihîn ile kabzını mu‘terif [65a] olduğu yirmi guruşa sulh olup husûs-ı mezkûre [ve] âmme-i de‘âvî ve kâffe-i mutâlebâtdan benim zimmetimi ibrâ-i âm ile ibrâ ve iskāt etmiş idi deyü ba‘de’d-def‘ ve’l-inkâr dâfi‘-i mesfûr Pandoli zimmî ber-vech-i muharrer def‘ini lede’t-tezkiye şehâdetleri makbûle olan Altıncı es-Seyyid Abdülaziz b. Mehmed ve Mustafa Efendi b. el-Hâc Ahmed nâm kimesneler şehâdetleriyle isbât etmeğin mûcebiyle müdde‘î-i mezbûr Mehmed husûs-ı mezkûr için mesfûr Pandoli zimmîye bî-vech mu‘ârazadan ba‘de’l-men‘ mesfûr Pandoli zimmî kendi malından teberru‘an mezbûr Mehmed’e on beş guruş verip ol dahi ba‘de’l-ahz husûs-ı mezkûra ve sâire müte‘allika âmme-i de‘âvîden mesfûr Pandoli zimmînin kemâ-fi’l-evvel zimmetini ibrâ ve iskāt edip kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 13 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42433"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42435"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o551"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>