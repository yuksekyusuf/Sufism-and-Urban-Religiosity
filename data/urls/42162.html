﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 101<br>Hüküm no: 56<br>Orijinal metin no: [11b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yakovaki v. Rizo’ya bahçe satışından dolayı olan borcunu ödemesi hususunda Kuyumcu Serop’a tenbihte bulunulması</b><br><br>Bâ-hatem-i hazret-i efendi,<br><br>Ma‘rûz,<br><br>Sâhib-i arzuhâl Yakovaki v. Rizo v. Manal zimmî tarafından husûs-ı âti’l-beyânda şer‘an vekâleti sâbit olan Yakomi v. Yorgi nâm zimmî meclis-i şer‘-i münîrde derûn-ı arzuhâlde mezkûrü’l-ism Kuyumcu tâifesinden Serop v. İsayi nâm zimmî muvâcehesinde müvekkilim mesfûr Yakovaki bin yüz altmış sekiz senesi saferinde medîne-i Ebâ Eyyûb Ensârî’de Servi mahallesinde vâki‘ bir tarafdan berber Mehmed menzili ve bir tarafdan tarla ve iki tarafı tarîk-i âm ile mahdûd ma‘lûmü’l-hudûd ve’l-müştemilât bir kıt‘a mülk bahçesini mesfûr Serop zimmîye bin beş yüz guruşa bey‘ ve temlîk ve teslîm, ol dahi iştirâ ve temellük ve tesellüm ve kabûl eyledikden sonra semeni olan meblağ-ı mezkûr bin beş yüz guruş cihet-i mezkûreden zimmetinde hâlâ müvekkilim mesfûra deyni olup hattâ târîh-i merkūmda karz unvânıyla deyn-i mezkûr için müvekkilim mesfûr yedine işbu bir kıt‘a temessükü i‘tâ etmiş idi, ber-vech-i muharrer bahçe-i mezkûrun semeni olan meblağ-ı mezbûr bin beş yüz guruşu mesfûr Serop zimmîden bi’l-vekâle taleb ederim deyü ba‘de’d-da‘vâ ve’l-istintâk mesfûr Sirop zimmî cevâbında târîh-i merkūmda müvekkil-i mesfûr Yakovaki’den zikr olunan bir kıt‘a mülk bahçeyi semen-i mezkûra iştirâ ve temellük ve tesellüm ve kabz ve kabûl edip karz unvânıyla zimmî-yi mesfûrun yedine bir kıt‘a [deyn] temessükü i‘tâ ve bahçe-i mahdûd-ı mezkûrun semeni olan meblağ-ı mezkûr bin beş yüz guruş ber-vech-i muharrer hâlâ zimmetinde müvekkil-i mesfûra deyni olduğunu tav‘an ikrâr ü i‘tirâf etmeğin mûcebiyle bir kıt‘a mülk bahçe semeninden zimmetine lâzım gelen meblağ-ı mezbûr bin beş yüz guruşu müvekkil-i mesfûr Yakovaki zimmîye tamâmen edâ ve teslîme zimmî-yi mesfûr Kuyumcu Serop’a şer‘an tenbîh olunduğu huzûr-ı âlîlerine i‘lâm olundu.<br><br>Fî 16 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42161"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42163"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>