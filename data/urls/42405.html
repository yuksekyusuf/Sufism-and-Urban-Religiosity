﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 261<br>Hüküm no: 299<br>Orijinal metin no: [57b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Mehmed’in vefat eden Salih Efendi’de kalan hizmetkârlık bedelini varislerinden tahsil etmesi</b><br><br>Ma‘rûz,<br><br>Müteveffâ Salih Efendi b. Mehmed’in verâseti zevce-i metrûkesi Fâtıma bt. Abdullah nâm hatun ile sulbî kebîr oğlu Süleyman Efendi’ye ba‘de’l-inhisâr sâhib-i arzuhâl Hüseyin b. Mehmed mahfil-i şer‘iyyâtda derûn-ı arzuhâlde mezkûrü’l-ism mezbûr Süleyman Efendi muvâcehesinde mezbûr Süleyman Efendi’nin babası ve mûrisi müteveffâ-yı mezbûr Salih Efendi’ye hayatında oniki sene iltimâsıyla hizmet edip müddet-i mezkûrede bana verdiği nakid iki guruş ve yüz para kıymetli bir eski çuka biniş ve beş guruş kıymetli altı aded köhne anteri ecr-i mislime müsâviye olmamağla müddet-i mezkûrede lâzım gelen ecr-i mislimin tekmîlini vaz‘-ı yed eylediği tereke-i vâfiyesinden taleb ederim deyü da‘vâya tasaddî eyledikde mezbûr Süleyman Efendi dahi müdde‘î-i mezbûr babası müteveffâ-yı mezbûra ancak üç sene hizmet eylediğini ikrâr ve tasdîk edip ziyâde hizmetini inkâr etmekle beynlerinde ba‘de’l-münâza‘a müdde‘î-i mezbûr Hüseyin ber-vech-i muharrer bâ-vesâtet-i muslihîn yirmi iki guruş bedel-i makbûza sulh olup mâ‘adâ ecr-i misline ve târîh-i i‘lâma gelince hukūk-ı sâireye müte‘allika âmme-i da‘vâdan mezbûr Süleyman Efendi ile vâlidesi mezbûre Fâtıma Hatun’dan her birinin zimmetlerini ibrâ ve iskāt edip mezbûr Süleyman Efendi dahi medfû‘u olan bedel-i sulh-ı mezkûr yirmi iki guruşa ve târîh-i i‘lâma gelince sâire müte‘allika âmme-i da‘vâdan mezbûr Hüseyin’in zimmetini ibrâ ve iskāt, [58a] her biri âharın-ibrâsını dahi tasdîk ve kabûl etmeğin kat‘-ı nizâ‘ ettikleri huzûr-ı âlîlerine i‘lâm olundu.<br><br>Fî 6 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42404"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42406"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>