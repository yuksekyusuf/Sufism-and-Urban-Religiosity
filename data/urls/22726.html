﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 341<br>Hüküm no: 530<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerbetçi Diyon v. Karabet’in ortak tasarruflarında olan vakıf menzili ile altındaki şerbethanedeki yarım hissesini kendisine devretmesi için ortağı Sekyas v. İsayi’ye zor kullanılması talebinin meşru olmadığı</b><br><br>Mahrûse-i Galata hâricinde Beyoğlu’na Kamer Hatun Mahallesi’nde mutavattın şerbetçi esnâfından Diyon v. Karabet zimmî mahrûse-i mezbûrede mahfil-i kazâda esnâf-ı merkūmeden Sekyas v. İsayi zimmî muvâcehesinde mahrûse-i mezbûre dâhilinde vâki‘ şerbetçi esnâfının ustabaşıları Aslan ve Beyoğlu ustabaşısı Marko ve müsinn [ü] ihtiyâr ustalarından Apiri ve Yanako ve İstavri ve Yorgo ve Artin ve Aci Artin ve Sahak ve Kigork ve Anatos ve diğer Yorgi zimmîler hâzır olduğu hâlde mârru’z-zikr Kamer Hatun Mahallesi’nde vâki‘ tahtında bir kıt‘a şerbethâneyi hâvî hudûdu ve müştemilâtı beynimizde ma‘lûm bir bâb vakıf menzil bâ-temessük-ı mütevellî ale’l-iştirâki’s-seviyy mersûm Sekyas zimmî ile bi’l-icâreteyn tasarrufumuzda olup şerbethâne-i merkūme derûnunda mevcûde erbâbı beynlerinde şerbetçi gediği tâ‘bir olunur bâ-defter-i müfredât âlât-ı lâzımeyi târih-i i‘lâm senesi Şa‘bânı evâili tarihiyle müverrah ve bâlâsı sahh-ı mekârim-sümûh ile muveşşah hâmiş-i arzuhâlde muharrer işbu bir kıt‘a diğer i‘lâm mantûku [üzere] mersûm Sekyas zimmînin gālî bahâ ile âhardan müşterâ [ve] müstakillen yedinde mâlı olmağla ber-mantûk-ı diğer i‘lâm-ı mezkûr menzil-i merkūm ile şerbethâne-i mezkûreyi ber-vech-i münâsafa tasarruf edip mersûm Sekyas zimmînin müstakillen mâlik olduğu gedik tâ‘bir olunan âlât [ve] eşyâ-i ma‘lûmeye ilgā dâ‘iyyesiyle müdâhale ve ber-vech-i iştirâk tasarruf da‘vâsına tasaddî eylediğimde bî-vech-i şer‘î müdâhaleden men‘ olunmuşidim lâkin işbu târih-i i‘lâmdan on beş gün mukaddem mersûm Sekyas zimmînin müstakillen mâlik olduğu gedik tâ‘bir olunan âlât-ı ma‘lûmeyi mahzar-ı şuhûdda mâliki zimmî-i mersûmdan istişrâ ve vakıf şerbethâne ve menzilde olan nısf hisse-i şâyi‘asını istifrâğ eylediğimde mersûm Sekyas zimmî dahi mâlik olduğu âlât-ı ma‘lûmeyi 1.750 guruş semen tesmiyesiyle bana bey‘a ve menzil-i mezbûr ile şerbethâne-i merkūmenin tasarrufunda olan nısf-ı şâyi‘lerini dahi 3.750 guruş bedel mukābelesinde bâ-re’y-i mütevellî ferağa müte‘ahhide oldukdan sonra bedel-i merkūm ile semen-i mezkûrdan müctemi‘ olan 5.500 guruşu on beş [gün] zarfında tedârük eyle deyü beni imhâl etmişidi el-hâletü hâzihî ben meblağ-ı mecmû‘-ı mezkûr 500 guruşu tedârük eylediğimde mersûm Sekyas meblağ-ı mezkûru kabzdan ibâ ve ber-vech-i muharrer bey‘ ve ferağdan imtinâ‘ etmekle suâl olunup müte‘ahhid olduğu vech üzere bey‘ ve ferağa cebr olunmak matlûbumdur deyü tasaddî eylediği da‘vâ-yı meşrûhu üzere va‘ad makūlesinden olmağla meşrû‘a ve müfîde olmayıp mersûm Sekyas zimmîye şer‘an suâl dahi teveccüh etmediği müdde‘î-i mesfûra ba‘de’l-yevm bu sûretde ber-mantûk-ı diğer i‘lâm-ı mezkûr mesfûrânın ale’l-iştirâki’s-seviyy tasarruflarında olan vakıf menzil ve şerbethâne ber-vech-i iştirâk-i seviyy tasarruf edip mesfûr Sekyas zimmînin müstakillen mâlik olduğu gedik tâ‘bir olunan âlât-ı ma‘lûmeye bî-vech-i şer‘î müdâhaleden müdde‘î-i mesfûr Diyon zimmî men‘ olunduğu bi’[l]-iltimâs [huzur-ı âlîlerine i‘lâm olundu.]<br><br>Fî 23 Za Sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22725"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22727"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b341"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o452"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>