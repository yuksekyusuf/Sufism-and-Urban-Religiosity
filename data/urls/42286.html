﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 179<br>Hüküm no: 180<br>Orijinal metin no: [31b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Abdullah’ın Süleyman Efendi’de olan alacağının tahsil olunması</b><br><br>Ma‘rûz,<br><br>Derûn-ı arzuhâlde mezkûrü’l-ism eş-Şeyh el-Hâc Abdullah mahfil-i şer‘iyyâtda sâhib-i arzuhâl Hafız Süleyman Efendi b. Halil b. Mustafa Efendi’den husûs-ı âti’l-beyânda vekîl olduğu Abdullah Çelebi b. Hasan ve Mustafa b. Yusuf şehâdetleriyle sâbit olan Ahmed Ağa b. Süleyman muvâcehesinde bin yüz altmış dokuz senesi Rebî‘ülevveli gurresiyle müverrah işbu temessük mantûkunca müvekkil-i mezbûr Hafız Süleyman Efendi zimmetinde cihet-i karz-ı şer‘îden bin beş yüz guruş hakkım olup meblağ-ı mezbûrun dört yüz kırk guruşunu sene-i sâbıkā Ramazanı’nda def‘aten ve altmış dört guruşunu müteferrikan cem‘an beş yüz dört guruşunu müvekkil-i mezbûrdan ahz ü istîfâ etmiş idim hâlâ zimmetinde bâkī kalan dokuz yüz doksan altı guruşu dahi taleb ederim deyü da‘vâ etdikde vekîl-i mezbûr dahi ikrâr ve tasdîk edip lâkin ber-vech-i muharrer kabzını mu‘terif olduğu cem‘an beşyüz dört guruşdan mâ‘adâ müvekkilim [32a] mezbûr Süleyman Efendi’ye işbu yetmiş bir senesi Recebi’nin ibtidâ Cum‘a günü Sultan Ahmed Han Câmi‘-i şerîfi’nin taşra sofasında deyn-i mezkûrunun beş yüz seksen guruşunu dahi müdde‘î-i mezbûra edâ ve teslîm edip ol dahi yedinden kabz ve tesellüm etmekle müvekkil-i mezbûrun müdde‘î-i mezbûra ancak dört yüz on altı guruş deyni kalmışdır deyü ol mikdârında ba‘de’d-def‘ ve’l-inkâr vekîl-i mezbûr Ahmed Ağa def‘-i mezkûru lede’t-tezkiye şehâdetleri makbûle olan Kahveci es-Seyyid Hüseyin Çelebi b. Mehmed ve Çadırcı İbrahim Çelebi b. Halil ve Molla Mehmed b. Abdullah nâm kimesneler şehâdetleriyle müdde‘î-i mezbûr muvâcehesinde vech-i şer‘î üzere bi’l-vekâle isbât etmeğin mûcebiyle deyn-i mezbûrun beş yüz seksen guruşu mutâlebesiyle müdde‘î-i mezbûr kat‘an bî-vech mu‘ârazadan ba‘de’l-men‘ ber-vech-i muharrer vekîl-i mezbûrun ikrâr u i‘tirâfı mûcebince sâbit ve zâhir olan dört yüz on altı guruşu müvekkil-i mezbûr Hafız Süleyman Efendi müdde‘î-i mezbûr eş-Şeyh el-Hâc Abdullah’a tamâmen edâ ve teslîm etmek üzere vekîl-i mezbûra tenbîh olunduğu huzûr-ı âlîlerine i‘lâm olundu.<br><br>Fî 8 Ramazan sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42285"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42287"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>