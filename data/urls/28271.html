﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 214<br>Hüküm no: 246<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarrac Yusuf Çelebi b. Abdullah’ın vefât eden İbrahim b. Hüseyin’de şirket ortaklığından olan alacağını varislerinden tahsil etmesi</b><br><br>Mahmiye-i İstanbul’da Kadıasker Mehmed Efendi mahallesi sâkinlerinden Sarrâc Yusuf Çelebi b. Abdullah nâm kimesne meclis-i şer‘-i şerîf-i enverde mahalle-i mezbûre sükkânından olup mahrûse-i Edirne’de müsâfiren sâkin iken bundan akdem vefât eden el-Hâc İbrahim b. Hüseyin b. Ebûbekir nâm kimesnenin verâseti zevcesi Ümmihânî bt. Abdullah ile sulbî oğlu el-Hâc Mehmed ve sulbiye kebîre kızı Fâtıma’ya münhasıra olduğu şer‘an zâhir ve müte‘ayyin oldukdan sonra tereke-i müteveffâ-yı mezbûrun vârisleri ve terekesine vâzı‘atü’l-yed olan bâ‘iset-i hâze’l-kitâb mezbûrûn el-Hâc Mehmed ve Fâtıma ve Ümmihâni mahzarlarında ikrâr ve takrîr-i kelâm edip ben mukaddemâ müteveffâ-yı mezbûr el-Hâc İbrahim ile hayâtında vücûh-ı ticâretde şerîkler olup kable feshi akdi’ş-şirket mezbûr el-Hâc İbrahim fevt olmağla terekesinden mezbûrûn vâzı‘atü’l-yed olduklarından sonra merkūmûn ile beynimizde hesâb gördüğümüzde asl-ı mâl ve fâideden müteveffâ-yı mezbûrun zimmetinde on beş bin akçe hakkım zuhûr etmekle meblağ-ı mezbûr on beş bin akçeyi verese-i mezbûrûn bana def‘ u teslîm ben dahi yedlerinden bi’t-tamâm ahz u kabz eyledim, ba‘de’l-yevm şirket-i mezbûreye ve müteveffâ-yı mezbûr ile ile’l-vefât beynimizde cereyân eden ahz u i‘tâ ve mu‘âmelât-ı şettâya müte‘allika âmme-i da‘vâdan verese-i mezbûrûnun zimmetlerin ibrâ-i âmm-ı kātı‘u’n-nizâ‘la ibrâ vü ıskāt eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Saferi’l-hayr li-sene mi’e ve elf.<br><br>Şuhûdü’l-hâl: Sarrâchâne Kethudâsı İbrahim Çelebi, Abdülvehhab b. İsmail, Sarrâc el-Hâc Mahmud, el-Hâc Mehmed b. Osman, el-Hâc İbrahim Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=28270"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28272"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o347"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>