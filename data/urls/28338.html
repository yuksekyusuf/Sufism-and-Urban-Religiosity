﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 255<br>Hüküm no: 313<br>Orijinal metin no: [66b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa Vakfı’ndan olan ekmek fırını ve serhanenin Mercan Ağa mahallesi dahilinde olduğundan Samanveren mahallesi halkının müdahalesinin engellenmesi</b><br><br>Dârü’l-hilâfeti’l-aliyye Kostantıniyyetü’l-mahmiyye Mercan Ağa mahallesi ahâlisinden ashâb-ı hâze’l-kitâb İmâmzâde Mehmed Efendi b. Abdurrahman ve Hamâmcı el-Hâc Mustafa ve Şam‘danî el-Hâc Osman ve Câbî Abdülkerim ve Bevvâb-ı Sultânî el-Hâc Mehmed ve el-Hâc Halil Ağa ve Mısırlı Hasan Çelebi nâm kimesneler ve sâirleri meclis-i şer‘-i şerîf-i enverde mahmiye-i mezbûrede Samanveren mahallesi ahâlîsinden eş-Şeyh Ahmed Efendi ve dâmâdı Kadri Çelebi ve İbrahim ve Kuyumcu Hasan Bey ve sâirleri mahzarlarında her biri takrîr-i kelâm ve ta‘bîr ani’l-merâm edip işbu sene-i mübârekede her hâne başına üçer yüz guruş verilmek üzere taraf-ı saltanat-ı aliyyeden hatt-ı hümâyûn-ı sa‘âdet-makrûnla fermân-ı âlîşân sâdır olup Mercan mahallesinde vâki‘ lede’l-ahâlî ve’l-cîrân ma‘lûmü’l-hudûd ekmekçi fırını ve yedimizde olan işbu temessük nâtık olduğu üzere serhâne merhûm Mehmed Ağa Vakfı’ndan ve bizim mahallemiz olan Mercan Ağa mahallesinde vâki‘ olup hâne-i avârız da dâhil iken zikr olunan Samanveren mahallesi ahâlîsi bizim mahallemizdendir, edâsı fermân olunan her hâne başına meblağ-ı mezbûr üç yüz guruşu bizim ile ma‘an edâ eylesin deyü bî-vech müdâhale etmeleriyle mahalle-i uhrâdan hakīkat-i hâle vukūfu olan bî-garaz müslimînden suâl olunup vech-i meşrûh üzere müdâhaleden men‘ olunmak matlûbumuzdur dediklerinde gıbbe’s-suâl merkūm Samanveren ahâlisi zikr olunan fırın ve serhâne Mercan Ağa mahallesinde olduğunu münkir olmağın hakīkat-i hâle vukūfu <<olan bî-garaz udûl-i müslimînden suâl olunup vech-i meşrûh üzere müdâhaleden men‘ olunmak matlûbumdur dediklerinde gıbbe’s-suâl merkūm Samanveren ahâlisi zikr olunan fırın ve serhâne Mercan Ağa mahallesinde olduğunu münkir olmağın hakīkat- i hâle vukūfu >> olan bî-garaz udûl-i müslimînden olup Langa Müezzini Câbî İbrahim ve Daye Hatun mahallesinde es-Seyyid Hasan Efendi b. Ahmed ve Ebulvefa’da sâkin Ali Efendi ve Eyyûbî Bevvâb Ahmed Bey nâm kimesneler li-ecli’l-ihbâr meclis-i şer‘a hâzırûn olup istihbâr olunduklarında fi’l-hakīka yedlerinde olan temessük nâtık olduğu üzere Mehmed Ağa Vakfı’ndan olan serhâne ve mârru’z-zikr ekmekçi fırını mârru’z-zikr Mercan Ağa mahallesinde vâki‘ olup Samanveren mahallesinin kat‘â alâkası yokdur, Mercan Ağa mahallesindedir deyü her biri muvâcehelerinde alâ-tarîki’ş-şehâde haber vermeğin mûcebince min ba‘d zikr olunan fırın ve serhâneye Samanveren mahallesi müdâhale etmeyip Mercan Ağa mahallesi ahâlîsiyle ma‘an edâ etmek üzere kıbel-i şer‘den tenbîh olunmağın mâ-vaka‘a bi’t-taleb ketb olundu.<br><br>Fî evâhiri Saferi’l-hayr li-sene mi’e ve elf.<br><br>Şuhûdü’l-hâl: Kethudâ dâmâdı Mustafa Bey, el-Hâc Halil Ağa b. ( ), İbrahim Ağa, Ahmed Ağa Harbendedâr, el-Hâc Süleyman Çukadâr, Abdülkerim el-Câbî, Mehter? el-Hâc İbrahim, el-Hâc Mehmed Çelebi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28337"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28339"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b255"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o333"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>