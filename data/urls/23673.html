﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 326<br>Hüküm no: 445<br>Orijinal metin no: [247-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vakıf arsanın mütevellî Ahmed Efendi tarafından kendi parasıyla binâ yapmak üzere Gülbeği v. Bayik’e kiraya verildiği</b><br><br>Havâss-ı aliyye kazâsına [tâbi‘] Hasköy mahallâtından Turşucu mahallesi sâkinlerinden Gülbeği v. Bayik nâm zimmî meclis-i şer‘-i şerîf-i lâzımü’t-tevkīrde yine mezbûr Hasköy’de el-Hâc Şaban Vakfı’na mütevellî olan Ahmed Efendi nâm mütevellînin hâtemi ile mahtûm ve imzâsı ile mümzâ sene tis‘în ve selâsin ve elf Recebü’l-müreccebinin târihi ile müverrah tezkire ibrâz edip mazmûnunda vakf-ı mezbûr evkāfından bir kıt‘a arz-ı hâliye ki tûlü kırk dört zirâ‘ arzı on beş zirâ‘dır, bir tarafı ba‘zan tarîk-i hâssa ve ba‘zan yine vakf-ı mezbûr evkāfından yine mezbûr Gülbeği mutasarrıf olduğu mahzene ve bir tarafı Karakaş oğulları mülküne ve bir tarafı Ali Çelebi mülküne ve bir tarafı yine mezbûr Gülbeği mülküne müntehî olan mârrü’z-zikr arz-ı hâliyeyi mezbûr Gülbeği kendi mâlı [ile] binâ etmek için cânib-i vakfa üç bin akçe icâre-i mu‘accele verip ve beher sene yüz yirmişer akçe mukāta‘a takdîr eyleyip tasarrufu için yedine izin temessükü verilmişdir, mâdem ki sâl be sâl cânib-i vakfa yüz yirmişer akçe edâ ve teslîm eyledikde âhardan bir kimesne mâni‘ olmaya deyû musattara olmağın hâzihi’l-vesîka bi’t-taleb ketb olundu. Tahrîren fî evâhiri Zilhicceti’l-harâm sene hamsîn ve elf.<br><br><br>Şuhûdü’l-hâl: Mehmed Efendi b. Mustafa el-İmâm, Mahmud Bey b. Mehmed serrâc, Mehmed b. İbrahim el-Müezzin, Himmet Beşe b. Pürkadem, Mustafa Beşe b. Abdullah, Osman Beşe b. Abdullah, Ahmed Çelebi b. Mustafa el-Hammâmî, Abdi Bey b. Şaban serrâc, Ali b. Abdullah el-muhzır ve gayruhüm mine’l-huzzâr </p>          <br><a title="Önceki sayfa" style="text-decoration:none" href="./ayrmetin.php?idno=23672"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23674"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o446"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>