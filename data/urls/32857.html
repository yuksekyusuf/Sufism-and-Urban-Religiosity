﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 444<br>Hüküm no: 431<br>Orijinal metin no: [89a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Amasya’da Receb Mahallesi’ndeki mescid vakfının imamet cihetinin Seyyid Mehmed ve Seyyid Ahmed’e tevcihi</b><br><br>Ma‘rûz[-ı dâ‘î-i devlet-i aliyyeleridir ki]<br><br>Mübârek rikāb-ı kamer-tâb-ı hüsrevâneye takdîm olan işbu arzuhâl ve derkenâra nazar olundukta Amasya’da Receb Mahallesi’nde vâki‘ mescid vakfının vazîfe-i mu‘ayyene ile imâmet ciheti sâhibey-i arzuhâl es-Seyyid Mehmed ve es-Seyyid Ahmed halîfeler ibney el-Hâc Hâfız Hasan’ın iştirâken bâ-berât-ı âlîşân üzerlerinde iken hilâf-ı vâki‘ mezbûranın fevtlerini inhâ ile mahlûllerinden bin iki yüz otuz altı senesi Zilhiccesinin on altıncı günü Abdullah Halîfe v. [b.] müteveffâ Seyyid Ahmed’e tevcîh ve ba‘dehû kasr-ı yedinden bin iki yüz otuz yedi senesi Şa‘bânı’nın üçüncü günü bâ-arzuhâl es-Seyyid Hâfız Abdullah Halîfe b. Molla Halil’e tevcîh olunup lâkin sâhibey-i arzuhâl mezbûrân es-Seyyid Mehmed ve es-Seyyid Ahmed Halîfeler imâmet-i mezkûreye mutasarrıflar ve el-yevm hayâtında ve fevtleri gayrı vâki‘ idüğünü beyân ile imâmet-i mezkûre hilâf-ı inhâ ile kendüye tevcîh ettiren Abdullah Halîfe kasr-ı yedinden tevcîh buyrulan mezbûr es-Seyyid Hâfız Abdullah Halîfe’nin ref‘inden kendilere ibkā buyrulmak bâbında istid‘â-yı inâyet eyledikleri mefhûm-ı arzuhâl ve derkenârdan müstebân oldukdan sonra mezbûrân asâleten meclis-i şer‘de dahi ber vech-i muharrer takrîr ve istid‘â eylediklerinde takrîr-i meşrûhları vâkı‘a mutâbık ve fevtleri gayr-ı vâki‘ ve el-yevm hayatdalar ve imâmet-i mezkûrenin bâ-berât-ı âlîşân mutasarrıfları idükleri kazâ-i mezbûr ahâlîsinden ve Züvvârzâde es-Seyyid Ahmed Efendi b. es-Seyyid el-Hâc Hüseyin ve Üveys Beyzâde es-Seyyid Ahmed Efendi ve el-Hâc Ali Ağa ve Abdülkerim Efendi ve Mehmed Efendi ve Ömer Ağa ve Hasan Ağa ve İsmail Ağa ve Mehmed Ağa ve Ahmed Ağa nâm bî-garaz Müslimîn ile rütbe-i tevâtürde sâir ma‘lûmü’l-esâmî kimesneler bi’l-muvâcehe alâ-tarîkı’ş-şehâde haber vermeleriyle zâhir olmağın bu sûretde imâmet-i mezkûre merkūm es-Seyyid Hâfız Abdullah Halîfe b. Halil’in ref‘inden mukaddemâ mutasarrıfları sâhibey-i arzuhâl es-Seyyid Mehmed ve es-Seyyid Ahmed Halîfeler ibney el-Hâc Hâfız Hasan’a ibkāen tevcîh ve yedlerine berât-ı şerîf-i âlîşân sadaka ve ihsân buyrulmak husûsu re’y-i âlîlerine menût idüğü imtisâlen li’l-emri’l-âlî İstanbul Mahkemesi’nden [huzûr-ı âlîlerine i‘lâm olundu.]<br><br>Fî 4 M sene [1]238</p>          <br><a title="Önceki sayfa" style="text-decoration:none" href="./ayrmetin.php?idno=32856"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32858"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b444"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>