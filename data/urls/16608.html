﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 310<br>Hüküm no: 237<br>Orijinal metin no: [82a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Defterdar Kara Süleyman Mahallesi ahalisinden Refikî Mehmed b. Receb’in, vasiyetini yerine getirmek üzere Seyyid Ahmed Ağa b. Mehmed’i vasî tayin ettiğine hükmolunduğu</b><br><br>Husûs-ı âti’l-beyânın mahâllinde istimâ‘ ve tahrîri içün savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i hazret-i Ebî Eyüb-i Ensârî -aleyhi rahmetü Rabbihi’l-Bârî-de Defterdâr Kara Süleyman mahallesinde vâki‘ es-Seyyid Ahmed Ağa b. Mehmed’in sâkin olduğu menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî eyledikde mahalle-i mezbûre ahâlîsinden olup bu sene-i mübârekede hâcc-ı şerîfden gelir iken Şâm-ı şerîfde vefât eden Refîkī el-Hâc Mehmed b. Receb’in ber-vech-i âtî vasîyy-i muhtârı olduğunu iddi‘â eden işbu râfi‘u’l-kitâb mezbûr es-Seyyid Ahmed Ağa meclis-i ma‘kūd-ı mezkûrda müteveffâ-yı mezbûrun hâletesi ve zî-rahm cihetinden hasran vârisi olmağla terekesine bi’l-verâse vâzı‘atü’l-yed olup zâtı ta‘rîf-i şer‘î ile mu‘arrefe olan Âişe Hatun bt. Mehmed mahzarında üzerine da‘vâ ve takrîr-i kelâm edüp [müteveffâ-yı mezbûr Refîkī el-Hâc Mehmed b. Receb b. Abdullah târih-i kitâbdan bir sene mukaddem,] ben bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olundukdan sonra [82b] cemî‘ mâlımın sülüsü ifrâz ve sülüs-i mezbûrdan beş Mushaf-ı Şerîf alınup akribâmdan olanlara verile ve yine sülüs-i mezkûrdan bir Tefsîr-i Kādî Beyzâvî ve bir Buhâ[r]î ve bir Meşârik-i İbn-i Melek ve bir Şir‘a Şerhi ve bir Seyyid Alizâde ve bir Mutavvel ve bir Hasan Çelebi ale’l-Mutavvel ve bir Muğni’l-lebîb alınup akribâmdan es-Seyyid Mustafa’ya verile ve sülüs-i mezbûrdan her ne bâkī kalırsa vücûh-ı birre harc ve sarf oluna deyü huzûr-ı Müslimînde vasiyet ve tenfîzine beni vasîyy-i muhtâr nasb ve ta‘yîn edüp ben dahi ber-vech-i muharrer vesâyet-i mezbûreyi muvâcehesinde ba‘de’l-kabûl mezbûr Refîkī el-Hâc Mehmed musırrân alâ-îsâihî fevt olmağla tenfîz-i vesâyâ murâd eylediğimde mezbûre Âişe mâni‘a olur, suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden mahalle-i mezbûrede sâkin İbrahim Efendi b. Abdullah ve Ali Çelebi b. Ömer nâm kimesneler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd, fi’l-hakīka müteveffâ-yı mezbûr Refîkī el-Hâc Mehmed b. Receb b. Abdullah târih-i kitâbdan bir sene mukaddem ben bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olundukdan sonra cemî‘ mâlımın sülüsü ifrâz ve sülüs-i mezbûrdan beş Mushaf-ı Şerîf alınup akribâmdan olanlara verile ve yine sülüs-i mezkûrdan bir Tefsîr-i Kādî Beyzâvî ve bir Buhârî ve bir Meşârik-i İbn-i Melik ve bir Şir‘a Şerhi ve bir Seyyid Alizâde ve bir Mutavvel ve bir Hasan Çelebi ale’l-Mutavvel ve bir Muğni’l-lebîb alınup akribâmdan es-Seyyid Mustafa’ya verile ve sülüs-i mezbûrdan her ne bâkī kalırsa vücûh-ı birre harc ve sarf oluna deyü vasiyet ve tenfîzine işbu müdde‘î-i mezbûr es-Seyyid Ahmed Ağa’yı huzûrumuzda vasîyy-i muhtâr nasb ve ta‘yîn edüp ol dahi ber-vech-i muharrer vesâyet-i mezbûreyi muvâcehesinde ba‘de’l-kabûl mezbûr Refîkī el-Hâc Mehmed musırrân alâ-îsâihî vefât eyledi; biz bu husûsa bu vech üzere şâhidleriz; şehâdet dahi ederiz deyü her biri edâ-i şehâdet-i şer‘iye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr Hüseyin Çelebi b. Ebîbekir ve Muhzır es-Seyyid Mehmed ile meclis-i şer‘a gelüp her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-işrîn min-Rebî‘ülevvel sene 1149.<br><br>Şuhûdü’l-hâl: el-Hâc Hüseyin b. Ömer, es-Seyyid Mustafa b. es-Seyyid Ahmed, Berber Mustafa Çelebi b. el-Hâc Mehmed Cemal, es-Seyyid Ahmed b. es-Seyyid Mehmed, Mehmed Efendi [b.] Bektaş.</p>          <br><a title="Önceki sayfa" style="text-decoration:none" href="./ayrmetin.php?idno=16607"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16609"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b310"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>