﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 44<br>Hüküm no: 5<br>Orijinal metin no: [3-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Ali’nin kayığına sahipsiz diye el koyan Mehmed Subaşı’nın kayığı iade etmesi</b><br><br>Mahrûse-i Kostantıniyye’de Papasoğlu Medrese[sinde] sâkin Hasan b. Ali nâm kimesne meclis-i şer‘-i şerîf-i lâzımü’t-tevkīrde hazır olup havâss-ı Kostantıniyye tevâbi‘inden hâlen Hasköy subaşısı mahzarında takrîr-i da‘vâ edüp Pîrî Paşa mahallesine karîb Kiremidlik nâm mevzi‘de bundan akdem üç ay vardır Üsküdar kayığı tarzında bir kayık komuşdum hâlen mezbûr Mehmed Subaşı zabteylemiş. Keyfiyet-i ahvâl suâl olunup icrâ-yı hak olunmak taleb ederin dedikde gıbbe’s-suâl mezkûr Mehmed Subaşı bi’l-muvâcehe cevâb verip mezkûrun iddi‘â eylediği kayığın sahibi nâ-ma‘lûm olmağın zabteyledim deyicek müdde‘î-i mezkûr Hasan’ın sıdk-ı da‘vâsına mutâbık beyyine taleb olundukda udûlden Mehmed b. Durmuş ve Ahmed b. Turgud nâm kimesneler meclis-i şer‘a li-ecli’ş-şehâde hâzırân olup ve edâ’-i şehâdet-i şer‘iye edüp dediler ki, mezkûr Hasan’ın iddi‘â eylediği kayık kendinin mülküdür. Âharın alâkası yokdur şâhidiz. Şehâdet dahi ederiz dediklerinde şehâdetleri hayyiz-i kabûlde vâki‘ oldukdan sonra mezbûr Mehmed Subaşı’ya kayığın teslîmi içün tenbîh olunup hâzihi’l-hurûf kayd şüd.<br><br>Fî-evâil-i şehr-i Muharremi’l-harâm sene 1024.<br><br>Şuhûdü’l-hâl: Mehmed b. Mustafa el-Muhzır ve Receb b. Abdullah el-Muhzır ve Sefer b. Hüseyin ve Süleyman Efendi b. Ahmed Efendi ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=22919"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22921"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b044"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o263"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>