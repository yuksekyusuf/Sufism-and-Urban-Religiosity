﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 384<br>Hüküm no: 287<br>Orijinal metin no: [90a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Mardiros v. Bogos’un mirasının varisleri arasında taksimi</b><br><br>İşbu hüccet-i mezbûrda sehv vâki‘ olup tekrar tashîh ve beyaz oldukdan sonra yirminci kâğıdda tekrar kaydolunup lâzım oldukda mahâll-i mezbûr ile amel oluna.<br><br><<Mahmiye-i İstanbul’da Çerâğī Hasan mahallesinde sâkin iken bundan akdem hâlik olan Mardiros v. Bogos nâm Ermeni’nin verâseti zevce-i metrûkesi Minkere bt. İvaz nâm nasrâniye ile sulbî kebîr oğlu Aritun ve sulbî sagīr oğulları Bağdasar ve Kirkor’a ve sagīre kızı Elmas’a münhasıra ba‘dehû merkūm Bağdasar dahi hâlik olup verâseti vâlidesi merkūme Minkere’ye ve li-ebeveyn er karındaşları merkūmân Aritun ve Kirkor’a ve li-ebeveyn kız karındaşı merkūme Elmas’a münhasıra olup ba‘dehû merkūme Elmas dahi hâlike olup verâseti vâlidesi merkūme Minkere’ye ve li-ebeveyn er karındaşları ve merkūmân Aritun ve Kirkor’a münhasıra olup ba‘dehû merkūme Elmas dahi hâlike [olup] münhasıra ve tashîh-i mes’elesi bi tarîkı’l-münâhasahati’ş-şer‘iyye yetmiş iki sehimden olup sihâm-ı merkūmeden on dört sehmi merkūme Minkere’ye ve yirmi dokuz sehmi merkūmân Aritun ve Kirkor’dan her birine isâbet eylediği mütehakkık oldukdan sonra merkūm Aritun mahfel-i kazâda merhûm Ferhad Paşa Vakfı’na bi’l-fi‘il mütevellî olan işbu râfi‘ü’l-kitâb Mustafa Efendi b. Receb nâm kimesne mahzarında üzerine da‘vâ ve takrîr-i kelâm edip mahalle-i mezbûrede vâki‘ iki tarafdan Marko nâm Ermeni mülkü ve bir tarafdan Tora nâm Ermeni mülkü ve bir tarafdan tarîk-i âm ile mahdûd fevkānî ve tahtânî büyût-ı adîdeyi ve sandalcı kârhânesini müştemil mülk menzil babam hâlik-i merkūmun [90b] muhallefâtından olup ba‘de helâkihî bi tarîkı’lmünâsahati’l-merkūme bize intikāl etmiş iken hâlâ mütevellî-i mezbûr menzil-i mezkûra bi gayr-ı hakkın vaz‘-ı yed etmekle suâl olunup menzil-i mezkûru ber-vech-i muharrer yetmiş iki sehminden bana isâbet eden yirmi dokuz sehm-i şâyi‘inden kasr-ı yed edip bana teslîme tenbîh olunmak matlûbumdur dedikde gıbbe’s-suâl mütevellî-i mezbûr cevâbında fi’l-hakīka menzil-i merkūm hâlik-i merkūmun muhallefâtından olmağla ba‘de helâkihî verese-i merkūmeye intikāl edip lâkin müdde‘î-i merkūm Aritun hâlik-i merkūmun Kirkor nâmında oğlu olduğunu ketm edip ancak yedinde olan hüccet nâtıka olduğu üzere hâlik-i merkūm medyûnen hâlik olup menzil-i mezkûrdan gayri terekesi olmadığından mâ‘adâ sagīrân-ı mezbûrân Bağdasar ve Elmas’ın nafakaya ihtiyâçları olmağla hâlik-i merkūmun zevcesi merkūme Minkere hüccet-i mezkûre nâtık olduğu üzere zarûreten deyn ve nafaka içün menzil-i merkūmdan kendi hissesine asâleten ve sagīrân-ı merkūmân Bağdasar ve Elmas’ın hayatlarında hisselerin[i] dahi izn-i şer‘le vesâyeten merkūm Aritun’a beş yüz guruş semen-i makbûza bin doksan beş senesi Zilka‘desi’nin beşinci günü bey‘ u teslîm ol dahi iştirâ ve tesellüm etdikten sonra merkūm Aritun işbu yedimde olan hüccet-i uhrâ nâtıka olduğu üzere yine merkūm Kirkor’un hissesini beyân etmeyip mecmû‘-ı menzil-i mahdûd-ı mezkûr ber-vech-i muharrer ırsen ve şirâen kendi mülkü olmak üzere bin doksan altı Şevvali’l-mükerremi’nin yirmi üçüncü günü mahmiye-i mezbûrede Mahmudpaşa mahkemesinde hilâfete müvellâ olan Emir Ağazâde demekle şehîr es-Seyyid Mehmed Efendi huzûrunda benden mukaddem mütevellî olan Osman Efendi b. Yusuf’a dört yüz esedî guruşa bey‘ u teslîm ol dahi nukūd-ı vakf-ı mezkûrun izdiyâdını akāra tebdîl etmeğe me’zûn olmağla izdiyâd-ı vakf-ı mezbûr ile vakıf içün bi’t-tevliye iştirâ ve tesellüm ve meblağ-ı merkūm dört yüz guruşu medfû‘-ı merkūm Aritun’a edâ ve teslîm ol dahi ahz u kabz etmekle müdde‘î-i merkūm Aritun’un menzil-i mezkûrdan hisse da‘vâsı mutâlebesinden taraf-ı vakf-ı mezbûr berî olmuşdur deyü mazmûnu takrîrine muvâfık ve târih-i mezkûr ile müverraha ve mûmâ-ileyh es-Seyyid Mehmed Efendi’nin imzâ ve hatmini hâvî hüccet ibrâz edip def‘le mukābele edicek isre’l-istintâk ve’l-inkâr mütevellî-i mezbûrdan def‘-i mezkûrunu mübeyyene beyyine taleb olundukda udûl-i Müslimînden olup mahmiye-i mezbûrede Demirkapı kurbünde Dâye Hatun mahallesi sâkinlerinden Ahmed Ağa b. Hüseyin ve Nasuh Çelebi b. Receb nâm kimesneler li ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu merkūm Aritun hâlik-i merkūm terekesinde olan menzil-i mahdûd-ı mezkûru vech-i meşrûh üzere ırsen ve şirâen mülkü olmak üzere hüccet-i mezkûre nâtıka olduğu üzere bin doksan altı Şevvali’l-mükerremi’nin yirmi üçüncü günü mahkeme-i mezbûrda hilâfete müvellâ olan mezbûr Emir Ağazâde demekle şehîr es-Seyyid Mehmed Efendi huzûrunda bundan akdem vakf-ı merkūma mütevellî olan mezbûr Osman Efendi’ye dört yüz guruşa bizim huzûrumuzda bey‘ u teslîm ol dahi ber-vech-i muharrer bi’t-tevliye vakıf içün ba‘de’l-iştirâ ve’t-tesellüm meblağ-ı merkūmu merkūm Aritun’a teslîm ol dahi kabz ve tesellüm eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle müdde‘î-i merkūm ber-vech-i muharrer mu‘ârazadan men‘ olunup mâ vaka‘a bi’t-taleb ketb olundu.<br><br>Fi’l-yevmi’s-sâlis min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: İbrahim Çelebi b. Ahmed, Mustafa Çelebi b. Şaban, Ahmed b. Ahmed, İbrahim Çelebi b. Mehmed, Ali b. Bali>>.</p>          <br><a title="Önceki sayfa" style="text-decoration:none" href="./ayrmetin.php?idno=28702"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28704"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b384"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o826"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>