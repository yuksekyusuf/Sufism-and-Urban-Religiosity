﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 333<br>Hüküm no: 286<br>Orijinal metin no: [87b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Babasından kendisine intikal ettiğini iddia eden Mehmed b. Mustafa’nın tasarrufunda olan evin Nisa Hatun Vakfı olduğu</b><br><br>Mahmiye-i İstanbul’da Haremeyn-i Şerîfeyn Evkāfı’na bi’l-fi‘il mütevellî olan Veli Bey b. Abdülmennan meclis-i şer‘de menzil-i âti’l-beyâna mülkiyyet <<üzere>> zu‘mu ile vâzı‘ü’l-yed olan Mehmed b. Mustafa nâm kimesne mahzarında takrîr-i da‘vâ edip mahmiye-i merkūmede Abdi Subaşı mahallesinde vâki‘ bir tarafı Zülfikār Bey mülkü ve bir cânibi Mahmud Ağa mülkü ve bir cânibi Kurd zimmî mülkü ve bir cânibi tarîk-i âm ile mahdûd olan menzili bundan akdem vefât eden Nisa Hatun mülkü iken vakf-ı sahîh-i şer‘î ile vakfedip süknâ ve tasarrufu evvelâ kendi nefsine ve ba‘dehâ zevc-i Mustafa nâm kimesneye ve mezbûr Mustafa’nın evlâdına ba‘de’l-inkırâz Medîne-i Münevvere fukarâsına şart ve ta‘yîn etmişiken merkūm Mehmed bi-gayrı vechin vaz‘-ı [yed] eder suâl olunup mûcebi matlûbumdur dedikde gıbbe’s-suâl merkūm Mehmed cevâbında menzil-i merkūm babam mezkûr Mustafa’dan bana müntakil mülk-i mevrûsumdur vech-i meşrûh üzere vakıf olduğu ma‘lûmum değildir deyu menzil-i merkūmun vakfiyyetini münkir olmağın mütevellî-i merkūm Veli Bey’den müdde‘âsını mübbeyyine beyyine taleb olundukda udûl-i Müslimînden Ömer b. Halil ve Mustafa b. Ali nâm kimesneler meclis-i şer‘a li-ecli’ş-şehâde hâzırân olup gıbbe’l-istişhâd fi’l-hakīka menzil-i merkūmu vâkıfe-i merkūme Nisa Hatun mülkü iken vakfedip vech-i muharrer üzere süknâ ve tasarrufunu kendinden sonra zevci merkūm Mustafa’ya ve evlâdına ve ba‘de’l-inkırâz fukarâ-i Medîne-i Münevvere’ye şart ve ta‘yîn etmişdir. Bu husûsa şâhidleriz şehâdet dahi ederiz deyu edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olmağın mûcebile hükmolunup mâ-vaka‘a ketb olundu.<br><br>Fî-evâhiri Cumâdelâhire li-sene ihdâ ve selâsîn ve elf.<br><br>Şühûdü’l-hâl: Ali Bey el-cündî, es-Seyyid Mehmed Efendi el-cündî, Mehmed Bey b. Gazanfer el-kâtib, Ahmed b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=11616"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11618"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o739"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>