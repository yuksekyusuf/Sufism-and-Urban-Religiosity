﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 150<br>Hüküm no: 70<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zağarcıbaşı Mehmed Ağa b. Abdullah’ın, Yençerilerin Yetmişbirinci Cemaati’ne mahsus oda vakfına ait iki arsayı kendi bahçesine ilhak etmesine izin verildiği</b><br><br>Husûs-ı âti’l-beyânın mahâllinde ketb u tahrîri iltimâs olunmağın kıbel-i şer‘-i şerîf-i enverden keşf nâibimiz olan Abdullah Efendi b. Ali irsâl olunup ol dahi Hâssa mi‘mârlarından Ali Halîfe b. Abdullah ve Osman Halîfe b. Abdülmennan ile mahmiye-i İstanbul’da Davudpaşa-yı Cedîd kurbünde Kazganî Sadi mahallesinde vâki‘ Dergâh-ı âlî yeniçerileri odalarından yetmiş bir cemâ‘at seksoncularına mahsûs odanın vakfı müsakkafâtından ebniyesi bin yüz beş Muharremi’l-harâm’ında vâki‘ harîkde muhterika olan dokuz bâb odanın iki kıt‘a arsaları üzerine varıp zeyl-i vesîkada muharrerü’l-esâmî Müslimîn mahzarlarında akd-i meclis-i şer‘-i şerîf eylediğinde fahrü’l-eşbâh ve’l-ekfâ bi’l-fi‘il zağarcıbaşı olan işbu bâ‘isü’l-vesîka Mehmed Ağa b. Abdullah meclis-i <<şer‘>> ma‘kūd-ı mezbûrda vakf-ı mezbûra bi’l-fi‘il mütevellî olan Yusuf Çelebi b. Abdullah muvâcehesinde üzerine da‘vâ ve takrîr-i kelâm edip iki tarafdan kendi mülküm olan bahçe ve mahzen ve hamam ve bir tarafdan tarîk-i <<hâs>> âmm ile mahdûde işbu arsa ve yine vakf-ı mezbûrdan olup bir tarafdan Şerife Hatun tasarrufunda olan arsa ve bir tarafdan Medîne-i Münevvere vakfı olan arsa ve bir tarafdan sâlifü’z-zikr tarîk-i hâs ile mahdûde işbu arsalar icâreteyn-i ma‘lûmeteyn ile benim tasarrufumda olup bahçe-i mezkûreme zam ve ilhâka mütevellî-i mezbûr dahi izn vermekle mikdârları ma‘lûm olmak için mesâha ve tahrîr ve hüccet olunmak matlûbumdur dedikde gıbbe’t-tasdîkı’ş-şer‘î mi‘mârân-ı mezbûrân evvelen tahdîd olunan arsa-i mezkûreyi bi’l-muvâcehe mesâha eylediklerinde tûlen otuz yedi buçuk ve arzen yirmi bi-hesâbı terbî‘î yedi yüz elli zirâ‘ ve sâniyen tahdîd olunan arsa-i mezkûreyi dahi mesâha eylediklerinde tûlen yirmi iki ve arzen on dört bi-hesâbı mezbûr üç yüz sekiz zirâ‘ min-haysü’l-mecmû‘ bin elli sekiz zirâ‘ arsa olduğu lede’ş-şer‘ zâhir ve nümâyân olmağın vâki‘ hâli mevlânâ-yı mezbûr mahâllinde ketb u tahrîr ve ma‘an ba‘s olunan Mehmed Çelebi b. İbrahim ve Ömer b. Ahmed ile meclis-i şer‘a gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Recebi’l-ferd li-sene seb‘a ve mie ve elf.<br><br>Şuhûdü’l-hâl: Hüseyin Efendi b. Osman, Mehmed Odabaşı b. el-Hâc Mehmed, diğer Mehmed Odabaşı b. Ahmed, İbrahim Çelebi b. Hasan, el-Hâc Hüseyin b. Mustafa.<br><br>Yevmü’l-ahad fî selhi Recebi’l-ferd li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28485"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28487"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o892"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>