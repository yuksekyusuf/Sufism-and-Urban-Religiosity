﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 318<br>Hüküm no: 376<br>Orijinal metin no: [70b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ümmühani’nin varislerinin birbirlerinin zimmetlerini ibra etmeleri</b><br><br>Mahmiye-i İstanbul’da Mahmudpaşa mahalle[si] sâkinelerinden olup bundan akdem vefât eden Ümmühani Hatun bt. Mehmed’in verâseti zevc-i metrûku el-Hâc Ebubekir Çelebi b. Ahmed ile vâlidesi Ayşe Hatun bt. [71a] Hamza ve li-ebeveyn er karındaşı Mehmed Çelebi b. Mehmed’e münhasıra olduğu şer‘an sâbit oldukdan sonra mezbûrân Mehmed Çelebi ve Ayşe Hatun meclis-i şer‘-i şerîf-i enverde tereke-i müteveffâ-yı mezbûreye vâzı‘u’l-yed olan işbu râfi‘ü’l-kitâb mezbûr el-Hâc Ebubekir Çelebi muvâcehesinde her biri ikrâr ve takrîr-i kelâm edip müteveffât-ı mezbûrenin nukūd-ı menkūlâtından altı sehmden üç sehm hisse-i irsiye-i şer‘iyyemizi mezbûr el-Hâc Ebubekir Çelebi yedinden her birimiz tamâmen ahz u kabz edip müteveffât-ı mezbûrenin terekesine müte‘allıka âmme-i hukūk-ı ma‘lûme ve mechûle da‘vâsından mezbûr el-Hâc Ebubekir Çelebi’nin zimmetini ibrâ-i âmm-ı kâtı‘u’n-nizâ‘ ile ibrâ ve iskāt eyledik. Ba‘de’l-yevm mazmûn-ı kitâba mugāyir bizden bi’z-zât veyâ vekîlimizden bi’l-vekâle da‘vâ ve nizâ‘ sudûr ederse lede’l-hükkâmi’l-kirâm mesmû‘a olmasın dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Recebi’l-ferd li-sene ihdâ ve semânîn ve efl.<br><br>Şuhûdü’l-hâl: Hasan Çelebi kethüdâ-yı haffâfân, el-Hâc İsmail el-haffâf, el-Hâc Ali Çelebi, Receb Efendi el-hatîb, İbrahim b. Mustafa,</p>          <br><a title="Önceki sayfa" style="text-decoration:none" href="./ayrmetin.php?idno=2693"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2695"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b318"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>