﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 112<br>Hüküm no: 55<br>Orijinal metin no: [11b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Agop v. Evakim’in ölümünden sonra kendilerine miras kalan uncu değirmeni hisselerinin mülkleri olduğuna dair Mirasçılarının hüccet talebi</b><br><br>Uncu değirmeni ihbârı. İhrâc şüd fî 19 Zilhicce sene [1]283<br><br>Kezâlik vilâyet-i Anadolu’da Eğin kazasına tâbi‘ İliç karyesinde sâkin iken bundan mukaddem fevt olan teba‘a-i Devlet-i aliyye’nin Ermeni milletinden ve uncu esnâfından Agop v. Avakim v. Adam’ın verâseti her biri teba‘a-i Devlet-i aliyye’den zevce-i metrûkesi karye-i merkūmede sâkine Margarita bt. Agya v. Adam ile sulbî kebîr oğlu Nişan ve sulbiye-i kebîre kızı Haropsima’ya münhasıra ve tashîh-i mes’ele-i mirâsları yirmi dört sehimden olup sihâm-ı mezkûreden üç sehmi zevce-i merkūme Margarita’ya ve on dört sehmi merkūm Nişan’a ve yedi sehmi dahi merkūme Haropsima’ya isâbeti tahakkukundan sonra merkūmûn Margarita ve Nişan ve Haropsima taraflarından husûs-ı âti’l-beyânda vekîl-i şer‘îleri teba‘a-i Devlet-i aliyye’nin Ermeni milletinden ve esnâf-ı merkūmeden Davit v. el-merkūm Avakim meclis-i şer‘-i şerîf-i hatîrde Âsitâne-i aliyye ve bilâd-ı selâsede vâki‘ ekmekçi ve uncu ve françala esnâfının kethüdâsı İbrahim Ağa b. Ahmed ile mazbûtü’l-esâmî nizâm ustaları taraflarından mürsel vekîlleri yiğitbaşı es-Seyyid İsmail Efendi b. es-Seyyid Mehmed Emin ve esnâf-ı merkūme salıcılarından el-Hâc Ahmed Ağa b. Mehmed ve Topal İbrahim Edhem Ağa b. Ali hâzır oldukları hâlde bi’l-vekâle takrîr-i kelâm ve ta‘bîr ani’l-merâm edip Havâss-ı Refî‘a kazasına muzâfe kasaba-i Hasköy iskelesi başında Karakolhâne karşısında vâki‘ bir tarafdan Nikola değirmeni ve bir tarafdan Tuhafçı Oramacı Yahudi menzili ve bir tarafdan Kasâb Vasil dükkânı ve taraf-ı râbi‘i tarîk-i âm ile mahdûd Kapudan-ı esbak merhûm Sinan Paşa Vakfı müsakkafâtından nısf hisse-i şâyi‘ası benim ve âhar nısf hisse-i şâyi‘ası karındaşım merkūm Agop’un fevtiyle intikālinden müvekkillerim merkūmân Nişan ve Haropsima’nın bi’l-icâreteyn taht-ı tasarrufumuzda olan şehriye on guruş kirâlı iki horoslu bir bâb uncu değirmeni derûnunda mevcûde beyne’l-esnâf gedik ta‘bîr olunur sekiz re’s bârgir ve onlara tâbi‘ sâir âlât-ı lâzime-i ma‘lûmenin dört re’s bârgir ve onlara isâbet eden âlât-ı sâiresi benim yedimde mülküm olup mâ‘adâ dört re’s bârgir ve onlara isâbet eden âlât-ı sâiresi dahi karındaşım müteveffâ-yı merkūm Agop’un hayâtında ile’l-fevt yedinde olup bin iki yüz elli beş senesi Zilka‘deti’ş-şerîfesinin altıncı günü târihiyle müverraha ve ol târihde Dârü’l-hilâfeti’l-aliyye kādısı olan sudûr-ı izâmdan Ömer Ağazâde Mehmed Tevfik Beyefendi merhûmun imzâ ve hatemiyle mahtûme işbu bir kıt‘a hüccet-işer‘iyye ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca yedinde mülkü ve ba‘de fevtihî sâlifü’l-beyân dört re’s bârgir ve onlara isâbet eden âlât-ı sâiresi ber-tashîh-i merkūm müvekkillerim merkūmûn Margarita ve Nişan ve Haropsima’ya mevrûs olup lâkin sâlifü’l-beyân dört re’s bârgir ve onlara îcâb eden âlât-ı sâire ber-vech-i meşrûh müvekkillerim merkūmûn Margarita ve Nişan ve Haropsima’nın mülkleri olduğunu nâtık yedlerinde sened-i şer‘î olmamağla hakīkat-ı hâl husûs-ı mezkûra vukūf-ı tâmları olan kimesnelerden istihbâr ve suâl olunup haberleri tahrîr ve imlâ ile kıbel-i şer‘den sâlifü’l-beyân dört re’s bârgir ve onlara îcâb eden âlât-ı sâire ber-minvâl-i muharrer müvekkillerim merkūmûn Margarita ve Nişan ve Haropsima’nın mülkleri olduğunu nâtıka yedlerine bir kıt‘a hüccet-i şer‘iyye i‘tâ buyurulmak murâdımdır deyu bi’l-vekâle istid‘â etdikde hâl vekîl-i merkūm Davit’in bâlâda bast ve beyân eylediği minvâl üzere olduğu husûs-ı mezkûre vukūf-ı tâmları olan esnâf-ı hâzırûn-ı merkūmûndan her biri alâ tarîki’ş-şehâde haber vermeleriyle vâki‘-i hâl hıfzan li’l-makāl işbu vesîka-i enîka ketb ü imlâ olundu.<br><br>Fî 26 Zilhicce sene 1278<br><br>Şuhûdü’l-hâl: Muhzır İsmail Ağa b. ( ), Muhzır Mehmed Ağa b. ( ), Muhzır Mustafa Ağa b. ( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35729"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35731"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o412"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>