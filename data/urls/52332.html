﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 59<br>Hüküm no: 22<br>Orijinal metin no: [7b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülbaki Efendi’nin İznikmid kazasında bulunan Musa çiftliğindeki yarım hissesini Ebubekir Efendi’ye sattığı</b><br><br>Medîne-i Üsküdar’da Toygar Hamza mahallesinde sâkin es-Seyyid Abdülbaki Çelebi b. el-Hâc Ebubekir Efendi nâm kimesne meclis-i şer‘-i şerîf-i enverde vâlidi işbu sâhibü’l-vesîka umdetü’l-ulemâi’l-izâm mûmâ-ileyh el-Hâc Ebubekir Efendi mahzarında bi-tav‘i’s-sâf ikrâr ve takrîr-i kelâm edip vilâyet-i Anadolu’da medîne-i İznikmid kazâsında vâki‘ Evrenkös hudûdu dâhilinde Hasyerleri demekle ma‘rûf mevzi‘de kâin lede’l-ahâlî ma‘lûmü’l-hudûd ve’l-müştemilât olup Kadı Musa köyü nâm-ı diğer Musa çiftliği demekle şehîr çiftliğin nısf-ı şâyi‘i ile derûn-ı çiftlik-i mezkûrda mevcûd yirmi re’s camus ineği ve elli vakıyye evân-ı nühâs ve otuz yedi çit saman ve iki yüz keyl mikdârı ve yüz altmış keyl şa‘îr ve yüz seksen beş keyl alef ve ber-mûceb-i defter-i müfred[â]t çiftlik-i mezkûrun âlât-ı ma‘lûmesinin nısf-ı şâyi‘i benim mülküm olmağla çiftlik-i merkūmun büyût-ı adîdeyi müştemil mülk menzilin nısf-ı şâyi‘i ile derûnunda mevcûd olup zikrleri mürûr eden eşyânın nısflarını tarafeynden îcâb ve kabûlü hâvî bey‘-i bâtt-ı sahîh-i şer‘î ile bi-safkatin vâhidetin vâlidim mûmâ-ileyh el-Hâc Ebubekir Efendi’ye üç yüz guruşa bey‘ u teslîm eylediğimde ol dahi ber-vech-i muharrer iştirâ ve teslîm [tesellüm] ve kabûl eyledikden sonra semeni olan meblağ-ı merkūm üç yüz guruşu yedinden tamâmen ahz [u] kabz eyledim ba‘de’l-yevm çiftlik-i mezkûrda benim kat‘â alâka ve medhalim kalmadı dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ min-Zilka‘deti’ş-şerîfe li-seneti hamsîn ve mi’ete ve elf.<br><br>Şuhûdü’l-hâl: Hatib Mehmed Efendi b. ( ), İmâm Mehmed Efendi b. ( ), Ahmed Ağa el-Haseki b. ( ), Yakub Ağa b. Mehmed, Molla Hüseyin b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=52331"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52333"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b059"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>