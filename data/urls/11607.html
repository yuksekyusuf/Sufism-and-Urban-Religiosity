﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 325<br>Hüküm no: 276<br>Orijinal metin no: [85b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eyüp Takyeci mahallesinde bulunan vakıf evin vakfiyesine aykırı olarak el koyan mütevellisi Ahmed Ağa b. Musa aleyhine açılan dava</b><br><br>Mahmiye-i İstanbul’da vâki‘ Haremeyn-i Şerîfeyn Evkāfı’na bi’l-fi‘il mütevellî olan Veli Bey b. Abdülmennan nâm bevvâb-ı sultânî meclis-i şer‘de menzil-i âti’l-beyâna Hazret-i Eyüb evkāfı <<zu‘mu ile>> beytülmâlına âid olmak zu‘mu ile vâzı‘ü’l-yed idiği ale’n-nehci’l-mu‘teber sâbite olan bi’l-fi‘il evkāf-ı mezbûre mütevellîsi Ahmed Ağa b. Musa mahzarında üzerine takrîr-i da‘vâ edip medîne-i Eyüb mahallâtından Takyeci mahallesinde vâki‘ tûlen yirmi üç ve arzen yirmi iki be-hesâb-ı şatrancî beş yüz elli zirâ‘ arsa üzere mebnî fevkānî ve tahtânî büyût-ı müte‘addideyi ve ahırı ve kenîfi ve bi’r-i mâyı ve cüneyneyi hâvî ve müştemil olup hudûdunun bir tarafı Piyale Bey b. Abdullah mülküne ve bir tarafı Ahmed b. ( ) mülküne ve tarafeyni tarîk-i âmma müntehî olan menzilini hâl-i hayâtında mülk-i mahz-ı sahîhi iken sene selâsîn ve elf Cumâdelâhire’si gurresinde vakfedip süknâsını evvelâ kendi nefsine ba‘dehû ale’s-seviyye zevceleri Fâtıma bt. Yusuf ve Nâzenîn bt. Abdullah ve atîkası Zamâne bt. Abdullah nâm hatunlar ve ba‘de’l-inkırâz fukarâ-i Haremeyn’e şart edip ber-mûceb-i şart-ı vâkıf menzil-i mezbûrun süknâsı ve hakk-ı tasarrufu hâzıra bi’l-meclis olan Fâtıma ve Nâzenîn ve Zamâne’ye âid ve râci‘ iken <<mütevellîsi>> mütevellî-i merkūm Ahmed Ağa bi-gayrı vech-i şer‘î vaz‘-ı yed etmişdir kıbel-i şer‘den üzerine varılıp vâki‘ hâl ahâlî-i mahalleden istihbâr olundukdan sonra mûcebi matlûbumdur dedikde savb-ı şer‘de zeyl-i kitâbda mastûretü’l-esâmî olan Müslimîn ile mahall-i mezbûra varılıp akd-i meclis ve vâki‘ hâl mûmâ-ileyh Ahmed Ağa’dan suâl olundukda cevâbında fi’l-hakīka menzil-i merkūm müteveffâ-yı mezbûrun mülkü olup fevt oldukda zâhirde vâris-i ma‘rûfu olmamağla vakf-ı mezbûrun beytülmâl için zabt eyledim vech-i muharrer üzere vakıf olduğu ma‘lûmum değildir deyu münkir olıcak müdde‘î-yi merkūm Veli Bey’den da‘vâsına muvâfık beyyine taleb olundukda ahâlî-i mahalleden Mehmed Efendi b. Hüseyin ve diğeri Mehmed Efendi b. [İbra]him ve Mustafa Bey b. Fethullah nâm kimesneler meclis-i şer‘a li-ecli’ş-şehâde hâzırûn olup gıbbe’l-istişhâd fi’l-hakīka menzil-i mezbûru vâkıf-ı merkūm bizim huzûrumuzda tafsîl-i merkūm üzere vakfedip süknâsını evvelâ kendi nefsine ba‘dehû zevcetân-ı merkūmetâna ve atîkası Zamâne’ye ba‘de’l-inkırâz fukarâ-i Haremeyn’e şart eylemişdir vech-i muharrer üzere menzil-i merkūmun vakfiyyetine şâhidleriz şehâdet dahi ederiz deyu edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle vakfiyyetine hükm birle mâ-vaka‘a isre’t-taleb ketb olundu.<br><br>Fî-evâhiri şehri Rebî‘i’l-âhir li-sene ihdâ ve selâsîn ve elf.<br><br>Şühûdü’l-hâl: Mehmed Bey b. Ahmed el-cündî, Ferhad Bey b. ( ), el-bevvâb, Hüseyin Bey b. Ali, Süleyman Bey b.( ) el-bevvâb, Mustafa Bey b. ( ) el-kâtib, Bâli b. Abdullah, Süleyman b. Abdullah, Veli Beşe b. Mustafa el-kâtib.</p>          <br><a title="Önceki sayfa" style="text-decoration:none" href="./ayrmetin.php?idno=11606"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11608"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b325"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o741"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>