﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 202<br>Hüküm no: 142<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ahmed’in terekesinden olan bağın Zeynep Hanım’a satıldığı</b><br><br>Husûs-ı âti’z-zikrin mahâllinde ketb ü tahrîri için savb-ı şer‘-i şerîf-i enverden irsâl olunan Mevlânâ Şeyhzâde Hüseyin Efendi mahmiye-i İstanbul’da Güngörmez mahâllesinde sâkin el-Hâc Mustafa b. Receb’in menziline varıp zeyl-i kitâbda muharrerü’l-esâmi Müslimîn huzûrunda akd-i meclis-i şer‘-i şerîf ettikde mahâlle-i mezbûrede sâkin iken bundan akdem vefât eden el-Hâc Ahmed b. Abdullah’ın verâseti zevce-i menkûha-i metrûkesi Fâtıma Hatun bt. İbrahim ile usûbet-i nesebiye cihetinden mezbûr el-Hâc Mustafa’ya münhasıra ve tashîh-i meselesi dört sehmden olmağla sihâm-ı mezbûrenin bir sehmi zevcesi mezbûre Fâtıma Hatun’a ve bâkī üç sehmi mezbûr el-Hâc Mustafa’ya isâbeti tahakkukundan sonra mezbûr el-Hâc Mustafa ve zâtı ta‘rîf-i şer‘î ile mu‘arrefe olan bâ‘isetü’l-kitâb Zeyneb Hanım bt. el-merhûm İbrahim Efendi mahzarında her biri bi’l-verâse ikrâr ve takrîr-i kelâm edip mûrisimiz müteveffâ-yı mezbûrun ile’l-vefât yedinde mülk ve hakkı idiği müsbet olup vilâyet-i Anadolu’da Yoros kazâsına tâbi‘ Kanlıcak karyesinde vâki‘ bir tarafdan merhûm Rasul Efendi veresesi bağı ve bir tarafdan Ahmed Efendi bağı ve bir tarafdan İsmail Çelebi bağı ve bir tarafdan tarîk-i hâs ile mahdûd kürûmu mülk ve içinde eşcâr-ı müsmire ve gayr-ı müsmireyi müştemil bağı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûre Zeyneb Hanım’a yirmi dört guruşa bey‘ ve temlîk edip ol dahi ber-vech-i muharrer iştirâ ve temellük eyledikden sonra semeni olan meblağ-ı mezbûru tashîh-i mezkûr üzere bi-kadri’l-hısas her birimiz tamâmen alıp kabz eyledik. Bağ-ı mahdûd-ı mezbûru mahâllinde kabza mezbûre Zeyneb Hanım’ı taslît eyledik ba‘de’l-yevm bağ-ı mezkûr, mezbûre Zeyneb Hanım’ın mülk-i müşterâsı ve hakk-ı sırfı olmuşdur, keyfe mâ teşâ’ ve tehtâr mutasarrıfa olsun dediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ve ba‘dehû ma‘an mürsel Ahmed Çelebi b. İsmail ve Mehmed Beşe b. Ali ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-âşir min-Cumâdelâhire sene 1143.<br><br>Şuhûdü’l-hâl: Hasan Çelebi b. Ahmed, Ahmed Beşe b. Halil, el-Hâc Selim b. Abdullah, Mustafa Odabaşı b. Hasan, Mehmed Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=37946"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37948"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>