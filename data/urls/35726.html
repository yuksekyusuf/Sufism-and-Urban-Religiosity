﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 107<br>Hüküm no: 51<br>Orijinal metin no: [11a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mirasçılarının İsmail Ağa’dan kendilerine kalan berber dükkânı hisselerini aldıkları borç karşılığında Mehmed Arif Ağa b. Yusuf’a rehin vermeleri</b><br><br>İdâne an mâl-ı Mehmed Arif Ağa 30000 guruş. Meblağ-ı merkūm edâ olunmağla ber mûceb-i inhâ kaydı terkîn şüd. Fi 22 Rebî‘ülâhir sene 1279<br><br><<Husûs-ı âti’l-beyânın mahallinde ketb ü tahrîri için savb-ı şer‘-i enverden bi’l-iltimâs me’zûnen irsâl olunan Kâtib es-Seyyid el-Hâc Aziz Efendi mahmiye-i İstanbul hısnı ebvâbından bâb-ı Caferî hâricinde vâki‘ tütüncü esnâfının lonca odasına varıp zeyl-i kitâbda muharrerü’l-esâmî müslimîn huzûrlarında akd-i meclis-i şer‘-i âlî etdikde mahrûse-i Galata’ya muzâfe kasaba-i Tophane’de Yazıcı Mehmed Efendi mahallesinde sâkine ve zâtı müslimûn-ı merkūmûn ta‘rîfleriyle mu‘arrefe olan Emine Hanım bt. Mehmed ve sadrî kebîr oğlu esnâf-ı merkūme kethüdâsı el-Hâc Mehmed Latif Efendi ve sadriye-i kebîre kızı kezâlik zâtı müslimûn-ı merkūmun ta‘rîfleriyle mu‘arrefe olan Fâtıma Hanım b. el-müteveffâ İsmail Ağa hâzır oldukları hâlde meclis-i ma‘kūd-ı mezkûrde bâ‘isü’l-kitâb Haftânî hazret-i seraskeri Mehmed Arif Ağa b. Yusuf mahzarında mahrûse-i merkūmede berber esnâfının kethüdâsı Ahmed Zemcî Efendi b. Mustafa tarafından mürsel vekîl-i esnâf-ı merkūme çavuşu Hurşid Ağa b. Abdullah hâzır oldukları hâlde ikrâr-ı tâm ve takrîr-i kelâm edip mahrûse-i mezkûrede Bereketzâde mahallesinde Kemeraltı nâm mahalde vâki‘ bir tarafdan Himmetoğlu İbrahim Çavuş’un sulbî kebîr oğulları Rıza Efendi ve Ahmed Muhtar Efendi’nin berber dükkânı ve bir tarafdan merhûm Emin Hayreddin Vakfı’ndan menzil havlusu ve tarafeyni tarîk-i âm ile mahdûd merhûm-ı mûmâ-ileyh Emin Hayreddin Vakfı müsakkafâtından benimle mezbûrân el-Hâc Mehmed Latif Efendi ve Fâtıma Hanım ve mezbûrân Rıza Efendi ve Ahmed Muhtar Efendi’nin bi’l-icâreteyn taht-ı tasarrufumuzda olan şehriye yedi buçuk guruş kirâlı bir bâb berber dükkânı derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûmenin rub‘ hisse-i şâyi‘ası benim ve selâse-i erbâ‘ hisse-i şâyi‘ası dahi yirmi dört sehm i‘tibârıyla üç sehm hisse-i şâyi‘ası kezâlik benim ve on dört sehm hisse-i şâyi‘ası hâzır-ı mezbûr el-Hâc Mehmed Latif Efendi’nin ve yedi sehm hisse-i şâyi‘ası dahi hâzıra-i mezbûre Fâtıma Hanım’ın işbu şehr-i hâlin dokuzuncu günü târihiyle müverraha İstanbul Mahkemesi’nden verilen işbu bir kıt‘a hüccet-i şer‘iyye mantûkunca yedimizde mülkümüz olmağla ben âlât-ı gedik-i mezkûrdan ber-minvâl-i muharrer mâlike olduğum rub‘ hisse-i şâyi‘asıyla selâse-i erbâ‘ hisse-i şâyi‘a-ı âlât-ı gedik-i mezkûrdan dahi ber i‘tibâr-ı merkūm mâlike olduğum üç sehm hisse-i şâyi‘a-i mezkûreyi mûmâ-ileyh Mehmed Arif Ağa’nın zikri âtî mâlından istidâne ve kabz edeceğim meblağ mukābelesinde ve hâzır-ı mezbûr el-Hâc Mehmed Latif Efendi kezâlik selâse-i erbâ‘ hisse-i şâyi‘a-ı âlât-ı gedik-i mezkûrdan ber i‘tibâr-ı merkūm mâlik olduğu on dört sehm hisse-i şâyi‘a-i mezkûresini mûmâ-ileyh Mehmed Arif Ağa’nın zikri câî mâlından istidâne ve kabz edeceği meblağ mukābelesinde ve hâzıra-i mezbûre Fâtıma Hanım dahi kezâlik selâse-i erbâ‘ hisse-i şâyi‘a-ı âlât-ı gedik-i mezkûrdan ber i‘tibâr-ı merkūm mâlike olduğu yedi sehm hisse-i şâyi‘a-i mezkûresini mûmâ-ileyh Mehmed Arif Ağa’nın zikri âtî mâlından istidâne ve kabz edeceği meblağ mukābelesinde rehin vaz‘ ve mûmâ-ileyh Mehmed Arif Ağa’ya teslîm eylediğimizde ol dahi ber-vech-i muharrer irtihân ve tesellüm ve kabz u kabûl eyledikden sonra mûmâ-ileyh Mehmed Arif Ağa bana on bin üç yüz on iki buçuk guruş ve hâzır-ı mezbûr el-Hâc Mehmed Latif Efendi’ye on üç bin yüz yirmi beş guruş ve hâzıra-i mezbûre FâtımaHanım’a altı bin beş yüz altmış iki buçuk guruş ki cem‘an malından otuz bin guruş idâne ve teslîm eylediğinde biz dahi ber-vech-i muharrer istidâne ve kabz ve umûrumuza sarfla istihlâk edip meblağ-ı mecmû‘-ı merkūm otuz bin guruş ile semeni işbu târih-i kitâbdan üç sene tamamına değin müeccel ve mev‘ûduna mûmâ-ileyh Mehmed Arif Ağa’nın mâlından ve yedinden bi-safkatin vâhidetin iştirâ ve kabz eylediğimiz üç aded hilâlî koyun sâ‘ati semeninden dahi dokuz bin guruş ki min haysü’l-mecmû‘ otuz dokuz bin guruş mûmâ-ileyh Mehmed Arif Ağa’ya zimmetimizde ber-vech-i meşrûh vâcibü’l-edâ ve lâzimü’l-kazâ sahîhan deynimizdir dedikde gıbbe’t-tasâduki’ş-şer‘î vâki‘ hâli kâtib-i mûmâ-ileyh mahallinde ketb ü tahrîr ve ma‘an meb‘ûs ümenâ-i şer‘le meclis-i şer‘e gelip alâ vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fî 20 Zilhicce sene 1278<br><br>Şuhûdü’l-hâl: Muhzır Osman Ağa b. ( ), Yiğitbaşı Receb Ağa b. ( ), Tütüncü esnâfı yazıcısı Mehmed Efendi b. el-Hâc Mehmed, Tütüncü esnâfının kethüdâ vekîli Ahmed Efendi b. Osman, Berber esnâfının mahrûse-i merkūme kolu köşe ustası el-Hâc Mustafa Ağa b. Ahmed, Çukadâr Mustafa Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35725"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35727"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>