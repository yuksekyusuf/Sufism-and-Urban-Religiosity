﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 117<br>Hüküm no: 87<br>Orijinal metin no: [25b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Usta’nın Mustafa Alemdar’da olan alacağını tahsil ve rehninde olan Tığcı dükkânı âletlerini iade etmesi</b><br><br>Hâmiş hücceti<br><br>Hâmişine sebt olunan hüccetde mezkûrü’l-ism İbrahim Usta b. Ali meclis-i şer‘-i şerîf-i enverde kezâlik derûn-ı hüccetde mezkûrü’l-ism işbu bâ‘isü’l-vesîka Mustafa Alemdar b. Mustafa mahzarında ikrâr-ı tam ve takrîr-i kelâm edip derûn-ı hüccetde tafsîl ü beyân olunduğu üzere mezbûr Mustafa Alemdar İstanbul’da Mercan Çarşısı kurbünde vâki‘ bir bâb tığcı dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmesi sûret-i kat‘iyyede bin sekiz yüz guruşa bana bey‘ ü temlik ve teslîm eylediğinde ben dahi ber-vech-i muharrer iştirâ ve kabz ü kabûl eylemiş idim. <<El-hâletü hâzihî>> Lâkin hakīkatde meblağ-ı mezbûr bin sekiz yüz guruş mezbûr Mustafa Ağa’nın bana zimmetinde deyni ve âlât-ı lâzıme-i mezkûresi dahi mukābelesinde rehin olmağla mezbûr Mustafa Ağa deyni olan meblağ-ı mezbûr bin sekiz yüz guruşu bana def‘ ü teslîm ben dahi yedinden tamamen ahz ü kabz ve rehhân-ı mezkûreyi rehniyetden fekk ve kendüye teslîm edip min-ba‘d meblağ-ı mezbûrdan mezbûr Mustafa Usta zimmetinde bir akçe ve bir habbe bâkī kalmayıp ve âlât-ı muharrere-i mezkûre ke’l-evvel mezbûr Mustafa Usta’nın emvâl-i mahzı ve hakk-ı sırfı olup benim kat‘a alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a [bi’t-taleb ketb olundu.]<br><br>Fî 6 Ra sene [1]242<br><br>Şühûdü’l-hâl: Muhzır Ali Çelebi, Muhzır Hüseyin Çelebi, Muhzır Emin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>