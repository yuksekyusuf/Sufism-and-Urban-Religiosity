﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 204<br>Hüküm no: 255<br>Orijinal metin no: [28a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed Ağa b. Abdülmennân’ın, Yorgi v. Todoro’daki alacağının terekesinden tahsil edilmesi</b><br><br>Mahmiye-i Kostantıniyye’de Nöbethâne mahallesi sâkinlerinden Ahmed Ağa b. Abdülmennân ez-Zevvâku’s-sultânî tarafından husûs-ı âti’z-zikre vekîl olup, Nesimî Efendi b. Mahmud el-kadı ve Ahmed b. Veli şehâdetleri ile mahzar-ı hasm-ı şer‘îde vekâleti sâbite olan fahrü’l-müderris[în]i’l-fihâm Bayram Efendi b. Münir? meclis-i şer‘-i şerîfde, mahmiye-i mezbûrede Eski Ali Paşa mahallesinde sâkin iken hâlik olan Yorgi v. Todoro’nun li ebeveyn kız karındaşı ve bi’l-inhisâr vârisesi olan Eşko bt. Todoro’nun vekîli olup, mahzar-ı hasm-ı câhidde mezbûre Eşko’yu ma‘rifet-i şer‘iyye ile ârifeyn olan Menon v. Dimitri ve Todoro v. Nikola şehâdetleri ile isbât-ı vekâlet eden Kosta v. Todoro nâm zimmî mahzarında bi’l-vekâle takrîr-i da‘vâ edip, bundan akdem müvekkilim mezbûr Ahmed Ağa’nın hâlik-i mezbûr zimmetinde karz-ı şer‘îden kırk bin akçesi olup, kable’l-îfâ hâlik oldukda, metrûkâtına müvekkile-i mezbûre vaz‘-ı yed etmeğin, meblağ-ı merkūmu metrûkâtından vekâletim hasebiyle taleb ederim dedikde, gıbbe’s-suâl mezbûr Kosta cevâbında, hâlik-i merkūmun metrûkâtına müvekkile-i merkūme verâseti hasebiyle vaz‘-ı yed eylediğine mu‘terif olup, deyn-i merkūmu inkâr edicek, gıbbe’l-istişhâd udûl-i Müslimînden Mustafa Bey b. Sinan Efendi ve Mehmed Bey b. Nasûh Efendi mahfil-i kazâya li ecli’ş-şehâde hâzırân olup, fi’l-hakīka hâlik-i mezbûr hayâtında bizim huzûrumuzda müvekkil-i mezbûr Ahmed Ağa’dan kırk bin akçe karz aldı, biz bu husûsa şâhidleriz, şehâdet dahi ederiz deyû ikrâr-ı şehâdet-i şer‘iyye eylediklerinde, gıbbe’t-ta‘dîl ve’t-tezkiye şehâdetleri makbûle olup, mûcebiyle meblağ-ı merkūmu metrûkâtından edâya hükm olunup, mâ vaka‘a gıbbe’t-taleb ketb olundu. Tahrîren fi’l-yevmi’s-sânî fî şehri Cemâziyelevvel sene 1027.<br><br><br>Şuhûdü’l-hâl: Fahrü’l-kuzât Mehmed Efendi b. Ahmed, Mustafa b. Mehmed, Mustafa b. Ali, Receb b. Yunus, el-Hâc Kadri b. İlyas ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24359"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24361"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o569"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>