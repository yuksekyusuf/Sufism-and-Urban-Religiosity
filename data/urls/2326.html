﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 66<br>Hüküm no: 8<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcundan dolayı hapsedilen Nikola v. Yorgi’nin iflasına karar verilerek hapisten çıkarılması</b><br><br>Hüccet-i iflâs<br><br>Mahmiye-i İstanbul’da Balat kurbünde Abdisubaşı mahallesi ahâlîsinden gāib ani’l-meclis Ali Çelebi nâm kimesneye cihet-i kefâletden deyn olan beş bin üç yüz otuz akçe için yedi aydan beri sicn-i sultânîde mahbûs olan Nikola v. Yorgi nâm zimmîden vech-i âtî üzere istişhâd-ı şer‘î sudûrundan sonra mahmiye-i mezbûrede Hızırçavuş mahallesi sükkânından olup Balat kurbünde turşucu olan İbrahim Beşe b. Şa‘bân ve Müftü Ali Çelebi mahallesi ahâlîsinden olup mahmiye-i mezbûrede Balat kurbünde doğramacı olan Süleyman b. Osman nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûre Nikola’nın kirâren ve mirâren hâlini istifsâr edip müflis ve mu‘dim olup lâbis olduğu libâsından mâ‘adâ ismi mâl ıtlâk olunur nesnesi olmadığı ma‘lûmumuz olmağla müsteşhid-i merkūmun kudret-i mâl [ve] vüs‘at-i hâle vusûlüne değin hapisden ıtlâk olunup imhâl ve sebîli tahliye olunması şer‘an lâzım olduğuna biz şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde yesârına şâhid olmamağla hâkim-i muvakkı‘-ı sadr-ı kitâb tûbâ lehû ve hüsnü-meâb hazretleri gıbbe ri‘âyet-i şerâiti’l-kabûl şehâdetleri kabûl ve mûcebince müsteşhid-i mezbûr Nikola’nın iflâsına hüküm ve kazâ edip müsteşhid-i mezbûrun zevcesi Zenbilya bt. Dimitri nâm Nasrâniye ile sâlifü’z-zikr Abdisubaşı mahallesi sükkânından Lambernos v. Nikola nâm zimmî müsteşhid-i mezbûrun nefsine kefîl olduklarından sonra müsteşhid-i mezbûr Nikola’yı hapisden ıtlâk edip yesârı sübûtuna değin sebîlini tahliye etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min-Cumâdelûlâ li-sene ihdâ ve semânîn ve elf.<br><br>Şuhûdü’l-hâl: Mehmed Çelebi b. Abdullah, Mustafa Çelebi b. el-Hâc Ahmed, Şükrullah Bey b. Mustafa, Abdi Çelebi b. Hüseyin, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=2325"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2327"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>