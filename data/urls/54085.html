﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 660<br>Hüküm no: 1060<br>Orijinal metin no: [87a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeğen Ali Paşa’nın Üsküdar’da inşa ve vakfettiği Mevlevihane zaviyesinin vakfiye şartlarında değişiklik yaptığı</b><br><br>Ma‘rûz;<br><br>Sultânü’l-âşıkīn, burhânü’l-ârifîn Mevlana Celaleddin-i Rûmî -kuddise sırruhû- hazretlerinin tarîkat-i aliyyelerinden Medîne-i Üsküdar’da Mehmedpaşa mahallesinde sâkin sâhibü’l-hayrât ve’l-hasenât eş-Şeyh Numan Beyefendi ibnü’l-merhûm Yeğen Ali Paşa medîne-i mezbûrede meclis-i şer‘-i şerîf-i enverde bast-ı kelâm ve ta‘bîr ani’l-merâm edip işbu yedimde olan bin iki yüz beş senesi şehr-i Rebî‘ülevvelinin beşinci günü târihiyle müverraha bir kıt‘a vakfiye-i ma‘mûlün-bihâm mantûku üzere mahalle-i mezbûrede vâki‘ ihyâsına muvaffak olduğum Mevlîhâne zâviyesini vakf-ı sahîh ile vakf ve zâviye-i mezkûremin meşîhat ve tevliyetini Haremeyn-i Muhteremeyn müfettişi efendiler nezâretlerinde âsûde olmak üzere şart ve ta‘yîn etmiş idim lâkin vakf-ı mezkûrumun tebdîl ve tağyîri merreten ba‘de-uhrâ yedimde ve meşiyetimde ola deyü şart eylediğime binâen hâlâ meşîhat-i mezkûre nezâreti şurûtundan rücû‘ edip ancak tevliyet-i mezkûre kemâ-fi’s-sâbık Haremeyn-i Muhteremeyn müfettişi efendiler nezâretinde olup meşîhat-i mezkûre pîş-vâ-yı tarîkat ve reh-nümâ-yı hakīkat mevlana-yı mûmâ-ileyh hazretlerinin vilâyet-i Anadolu’da Konya kasabasında kâin âsitâne-i aliyyelerinde post-nişîn-i irşâd bulunan Şeyh Çelebi efendiler hazerâtının nezâretinde âsûde olup mukābelesinde yevmî altı akçe vazîfe olmak üzere beher sene on sekizer guruş seccâde bahâ irsâl ve îsâl oluna, meşîhat-i mezkûre münhal oldukda nâzır-ı vakf şeyh efendiler hazerâtının arzlarıyla tevcîh oluna, deyü şart ve ta‘yîn ve mâ‘adâ derûn-ı vakfiyede mastûr olan şurût-ı sâbıkām ile amel olunmak matlûbumdur dedikde vâkıf-ı mûmâ-ileyhin vakfiyesine nazar olundukda fi’l-hakīka vakf-ı mezkûrunun tebdîl ve tağyîri yedinde ve meşiyetinde olduğu musarrah olmağla tebdîl şurûtu tescîl-i şer‘î olunup vakfiye-i mezkûra kayd olunduğu aklâmda işbu tebdîl şurûtu dahi kaydı hâmişine şerh verilmek bâbında fermân-ı âlîleri sudûrunu istid‘â eylediği bi’l-iltimâs huzûr-ı âlîlerine i‘lâm olundu.<br><br>Fî 6 min-Ca sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54084"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54086"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b660"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1012"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>