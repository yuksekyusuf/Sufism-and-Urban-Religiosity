﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 206<br>Hüküm no: 184<br>Orijinal metin no: [87-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karaköy Hamamcısı Memiş Ağa’nın depremde zarar gören menzilinin tamamen yıkılarak enkazının temizlenmesi</b><br><br>Mîrahor kurbünde keşif<br><br>Ma‘rûz,<br><br>Sâdır olan fermân-ı âlîye imtisâlen kıbel-i şer‘-i şerîfden mürsel Mehmed Emin Efendi dâ‘îleri hâssa mi‘mârlarından Ebubekir ve İsmail Halîfeler ve sâir ümenâ-yı şer‘le Yedikule kurbünde Mîrahor mahâllesinden vâki‘ derûn-ı arzuhâlde mezkûr Karaköy Hamâmcısı Memiş Ağa’nın menziline varıp mu‘âyene eylediklerinde menzil-i mezbûr vukū‘ bulan zelzele-i azîmeden câr-ı mülâsıkı Hanna nâm zimmînin menzili üzerine on üç gün mürûrunda münhedim olup mesfûrun menzilinin ba‘zı mevâzi‘ini [münhedim] eylediğinden mâ‘adâ merkūm Memiş Ağa’nın menzilinin bâkiyesi dahi yine sâhib-i arzuhâl mesfûr Hanna zimmî menzili ile İstoyan ve Fanise Nasrâniye menzilleri üzerlerine yatıp ve tarîk-i âm tarafına meyl etmekle tûlen sekiz ve kadden yedi zirâ‘ mahâlli hedme muhtâc olduğunu mi‘mârân-ı mezbûrân ihbâr eylediklerinde mezbûr Memiş Ağa dahi mahâll-i mezkûru hedme ta‘ahhüd eylediğini mezbûr dâ‘îleri mahâllinde tahrîr ve gelip inhâ eylediği mübâşiri el-Hâc Süleyman Çavuş kulları iltimâsıyla huzûr-ı âlîlerine i‘lâm olundu. Emr ü fermân.<br><br>Fî 27 Zilhicce sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29474"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29476"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>