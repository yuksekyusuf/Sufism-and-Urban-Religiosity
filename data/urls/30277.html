﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 112<br>Hüküm no: 75<br>Orijinal metin no: [21b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Agop v. Kasber’in Hasanpaşa Hanı yakınındaki ekmekçi fırını hamur tahtasının Ohan v. Vartan’ın satın alınmış malı olduğunu kabul ettiği</b><br><br>Mahmiye-i İstanbul’da Kumkapı dâhilinde mütemekkin Agop v. Kasber zimmî meclis-i şer‘-i hatîr-i lâzımü’t-tevkīrde mahmiye-i merkūmede Hasan Paşa Hânı kurbünde vâki‘ habbâz fırını ustası hâmil-i hâzih’l-vesîka Ohan v. Vartan nâm zimmî muvâcehesinde ikrâr-ı tâm ve takrîr-i kelâm edip fırın-ı mezkûrun müştemilâtından olan Simkeşhâne’ye muttasıl ekmekçi pîsgônisinde mersûm Ohan zimmînin beyâ‘ı olup bundan akdem hâlik olan Mardiros v. Aritun nâm zimmînin veresesi sâlifü’z-zikr pîşgôni hâlik-i mersûmdan mevrûs mülkümüzdür deyü semen-i ma‘lûm ve makbûza bana bey‘ ve temlîk ben-dahi ber-vech-i muharrer yedlerinden iştirâ ve temellük ve kabûl eylediğimden sonra zikrolunan pîşgôniyi zabtetmek murâd eylediğimde, zey-i vesîkada mastûrü’l-esâmî hâzırûn bi’l-meclis habbâzân kethudâsı ve yiğitbaşıları ve bi’l-cümle nizâm ustaları hâlik-i mesfûr Mardiros zimmînin asla alâka ve medhali olmayup zikrolunan pîşgôni mersûm Ohan zimmînin fırın-ı mezkûru müştemilâtından olmağla fırın-ı merkūma mutasarrıf olanlar mârrü’z-zikr pîşgôniye mutasarrıf olagelmişlerdir deyü bi’l-ittfâk muvâcehemde bana ihbâr etmeleriyle, ben-dahi hâlik-i mesfûr Mardiros[‘un] mesfûr Ohan zimmînin beyâ‘ı olup zikrolunan pîşgônide vechen mine’l-vücûh alâka ve medhali olmadığı yakīnen ma‘lûmum olmağla zikrolunan pîşgôni mutâlebesinden keff-i yed eyledim. Ba‘de’l-yevm [22a] husûs-ı mezkûra müte‘allika mesfûr Ohan zimmî ile asla ve kat‘â da‘vâ ve nizâ‘ım ve husûmetim yokdur dedikde mesfûr Ohan zimmî dahi mukırr-ı mersûm Agop zimmîyi kelimât-ı meşrûhasında tasdîk ve tahkīk etmeğin mâ-vaka‘a bi’t-taleb ketb olundu.<br><br>Fî 3 min-Zilka‘de sene [1]193.<br><br>Şuhûdü’l-hâl: Habbâzân Kethudâsı İsmail Ağa, Yiğitbaşı Ahmed Ağa b. ( ), Sayıcı Osman Ağa b. ( ), es-Seyyid Mehmed Said Ağa b. el-Hâc İsmail, Kanlıfırınlı el-Hâc Ahmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=30276"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30278"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o336"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>