﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 152<br>Hüküm no: 107<br>Orijinal metin no: [41b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Camcı esnafının talebi üzerine Mehmed Çelebi’nin kethudâ tayin olunduğu</b><br><br>Mahmiye-i İstanbul’da camcı tâifesinin yiğitbaşıları Ahmed b. Osman ve Camcıbaşı Bostânî Ahmed b. el-Hâc Süleyman ve müsinn ü ihtiyârlarından es-Seyyid Halil b. Ali ve es-Seyyid Salih b. Mehmed ve es-Seyyid İbrahim b. Mehmed ve Süleyman b. Ahmed ve İsa b. Ali ve el-Hâc İbrahim b. Hüseyin ve Ali b. Mehmed ve Mustafa b. el-Hâc Ahmed ve el-Hâc Mustafa b. Yunus ve Mehmed b. Hüseyin ve Mustafa b. Abdullah ve Ali b. Ahmed ve İbrahim b. İsmail ve Salih b. el-Hâc Ali ve Halil b. Abdullah ve Ali b. Mehmed ve sâirleri meclis-i şer‘-i hatîr-i lâzımü’t-tevkīrde yine tâife-i merkūmede işbu râfi‘u’l-kitâb Mehmed Çelebi b. Ali mahzarında herbiri takrîr-i kelâm ve ta‘bîr ani’l-merâm edip hâlâ kethudâmız olan işbu hazır bi’l-meclis diğer Mehmed b. Ahmed umûr [ve] mesâlihimizi rü’yetden aczi hasebiyle kethudâlıkdan hüsn-i rızâsıyla kasr-ı yed etmekle mezbûr Mehmed Çelebi tâife-i mezbûr üstâdlarının kudemâsından örf ve âdetimize vâkıf ve nizâm ve intizâmımızı mûcib olan umûr-ı ahvâlimize kemâ-yenbagī ârif olmağın mezbûr Mehmed Çelebi cümlemizin re’y ve ittifâklarıyla kıbel-i şer‘-i enverden üzerimize kethudâ nasb ü ta‘yîn olunmak matlûbumuzdur deyü tafsîl ve tebyîn etmeleriyle hâkim-i muvakkı‘-ı sadr-ı kitâb refa‘a kadrehû mevlâhü’l-vehhâb hazretleri dahi mezbûr Mehmed Çelebi’yi kıbel-i şer‘-i enverden tâife-i merkūmeye kethudâ nasb ü ta‘yîn buyurduklarında ol dahi kethudâlığı kabûl ve hidemât-ı lâzımesini ikāmete ta‘ahhüd etmeğin mâ-vaka‘a bi’t-taleb ketb olundu.<br><br>Fî 3 min-Cumâdelâhire sene 1184.<br><br>Şuhûdu’l-hâl: es-Seyyid Salih b. Mehmed, es-Seyyid İbrahim b. Mehmed, Süleyman b. Ahmed, Molla Mustafa b. Mehmed, Ali b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=30041"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30043"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o355"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>