﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 104<br>Hüküm no: 121<br>Orijinal metin no: [14b-4, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Dimitri v. Yani’nin evini Turşucuzâde Hüseyin Çelebi Vakfı’na istiğlâl yoluyla sattığı</b><br><br>Dimitri v. Yani ikrâr etti ki kendisine âid mülkü olan Kostantıniyye el-mahrûse ebvâbından Eğrikapı deyû bilinen kapının kurbunda Kostantıniyye el-mahmiyye mahallâtından Avcı Bey mahallesinde vâki‘ iki beyt-i ulvîyi muhtevî olup hudûdu Tolgari v. Yani mülkü ve Ergiri mülkü ve Deberi mülkü ve tarîk-i âm ile mahdûd olan cemî‘ menzilini bi-cümleti’l-hudûd ve kâffeti’l-hukūk mikdârı fıddî râyic fi’l-vakt dört bin akçe semen-i mu‘ayyen-i makbûza hâmil-i hâze’l-kitâb merhûm Turşucuzâde Hüseyin Çelebi vakfı’na kāimmakām-ı mütevellî olan Yusuf b. Abdullah’a bey‘-i sahîh-i şer‘î ile bey‘ etmeğin ol dahi andan vakf-ı mezbûrun malı ile istiğlâlen iştirâ ettikden sonra ba‘de’t-tahliyye ve’t-tekābuz işbu kitâbın zeylindeki târihin şehri gurresinden sene-i kâmile tamâmına değin müddet-i mezbûrede mikdârı dört yüz akçe mezbûrü’n-na‘t ücret-i mu‘ayyeneye istîcâr eyledikde mütevellî dahi ana îcâr etmeğin îcâr ve istîcâr-ı sahîhayn-i şer‘iyyeyn ve ikrâr-ı sarîh-i mer‘î mezbûr kıbelinden vicâhen ve şifâhen tasdîk olunup derk-i menzile ve ücretine mahalle-i mezbûreden Nikola v. Manol ve İstayko v. Nikola ile mukırr-ı merkūmun zevcesi Enire bt. Yani emr ve kabûlü hâviye kefâlet ile kefîl olmağın [kayd olundu].<br><br><br>Şuhûdü’l-hâl: Mehmed b. Ali, Bâli b. Hüseyin, Kasım Bey b. Abdullah, el-Hâc Kenan b. Mustafa </p>          <br><a title="Önceki sayfa" style="text-decoration:none" href="./ayrmetin.php?idno=12559"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12561"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o244"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>