﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 368<br>Hüküm no: 272<br>Orijinal metin no: [85b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail ve Ali adlı kardeşlerin yeniden inşa ettikleri menzilin komşuları Mehmed b. Musa’nın evine verdiği zarardan men edilmeleri</b><br><br>Husûs-ı âti’z-zikrin mahâllinde istimâ‘ ve tahrîri bâbında fermân-ı âlî vârid olmağın imtisâlen leh savb-ı şer‘-i mutahharadan keşif nâibimiz olan fahrü’l-müderrisîni’l-kirâm Abdullah Efendi b. Ali irsâl olunup ol dahi hâssa mi‘mâr lardan Mehmed Halîfe b. İshak ve Ali Halîfe b. Abdullah ile mahmiye-i İstanbul’da Haydarpaşa mahallesinde yine Haydar Paşa Vakfı’ndan icâreteyn-i ma‘lûmeteyn ile el-Hâc Mehmed b. Musa nâm kimesnenin tasarrufunda olan menzile varıp zeyl-i vesîkada muharrerü’l-esâmî ve ebniye ve sukūf ahvâline ıttılâ‘-ı tâmmı olan bî-garaz kimesneler mahzarlarında akd-i meclis-i şer‘-i şerîf eylediğinde işbu bâ‘isü’l-kitâb mezbûr el-Hâc Mehmed meclis-i ma‘kūd-ı mezbûrda mahalle-i mezbûre sükkânından el-Hâc İsmail ve el-Hâc Ali ibney el-Hâc Mehmed nâm karındaşlar mahzarlarında üzerlerine da‘vâ ve takrîr-i kelâm edip mezbûrân el-Hâc İsmail ve el-Hâc Ali işbu menzilim mukābilinde vâki‘ kadîmî tahtânî olan menzili ba‘de’l-harîk müceddeden binâ ve ihdâs eyledikleri işbu üç tabaka menzillerinin on adet pencerelerinin benim menzilimin makarr-ı nisvân olan mevâzi‘ine havâlesi olmağla hâlâ nazar olunup men‘ u def‘ etdirilmek matlûbumdur dedikde gıbbe’s-suâl mezbûrân el-Hâc İsmail ve el-Hâc Ali cevâblarında menzil-i mezkûrları kadîmden tahtânî olduğunu her biri ba‘de’l-ikrâr mi‘mârân-ı mezbûrân ve Müslimûn-ı mezbûrûn ile münâza‘un-fîhâ olan mevâzi‘ine nazar eylediklerinde fi’l-hakīka mezbûrân el-Hâc İsmail ve el-Hâc Ali’nin on aded muhdes pencerelerinin müdde‘î-i mezbûr el-Hâc Mehmed’in menzilinin makarr-ı nisvân olan mevâzi‘ine havâlesi olduğu zâhir ve mütehakkık olmağın mûcebiyle mezbûrân el-Hâc İsmail ve el-Hâc Ali’ye zikrolunan on adet pencerelerinin havâlelerini def‘a tenbîh eylediğini mevlânâ-yı mezbûr mahâllinde ketb u tahrîr ve ma‘an ba‘s olunan el-Hâc Ali b. Mustafa ve Mehmed Çelebi b. İbrahim ile meclis-i şer‘a gelip alâ vukū‘ıhî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’s-sâlisi aşer min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Mehmed Efendi b. Abdüllatif, Mesud Efendi b. Ali Efendi, Osman Ağa b. Abdullah, Mustafa Çelebi b. Müstecâb, el-Hâc İsmail b. Abdullah, Murad b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b368"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o830"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>