﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 169<br>Hüküm no: 161<br>Orijinal metin no: [16-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahkemelerde davaların süratle sonuçlandırılarak halkın hukukunun korunması</b><br><br>İstanbul Kādılığı’na<br><br>Fazîletlü efendim hazretleri,<br><br>Mehâkim-i şer‘iyede ihkāk-ı hukūk-ı ibâd emr-i mühimmi dûçâr-ı teehhurât olarak ashâb-ı hukūka mûcib-i gadr-i azîm olduğu mesmû‘-ı âlî-yi cenâb-ı pâdişâhî buyurulup memâlik-i mahrûse-i şâhânede mütemekkin her sınıf ahâlî ve teba‘a-i hazret-i mülûkânenin ihkāk-ı hukūku ile ni‘met-i adâlet-i mülûkâneden tamamen ve müstemirren mütena‘im ve ...? olmaları ehemm-i makāsıd-ı âlî olduğundan ve bu dahi Dersa‘âdet’de taşralarda icrâ-yı ahkâm-ı şer‘-i şerîf ile mükellef ve me’mûr olan mehâkim-i şer‘iyenin eyâdî-yi ehliyet ve emânet ve iffete tefvîz ile işbu mehâkime âid olan kâffe-i de‘âvînin şerî‘at-i mutahhara ahkâm-ı münîfesine tamamıyla tatbîk ve lâyıkıyla tahkīk ve tedkīk olunarak ve bilâ-mûceb te’hîr olunmayarak vakt ü zamanında rü’yet ve tesviyesine mütevakkıf ve menût idiğinden ba‘de ezîn bu husûsa bir kat daha dikkat ve ihtimâm ile o makūle ahvâl-i gayr-ı merzıyyenin def‘ ü ref‘iyle mesâlih-i muhavveleyi şer‘-i şerîfe tatbîkan vakt ü zamanıyla derhâl fasl u tesviye etmelerinin ve hılâfında hareket edenler hakkında mücâzât-ı şedîde icrâ olunacağının me’mûrîn-i şer‘iyeye teblîğ olunması irâde-i kat‘iye-i hazret-i pâdişâhî iktizâ-yı âlîsinden bulunmuşdur. Beyâna hâcet olmadığı üzere şerî‘at-i şerîfe-i Ahmediye’nin muhâfaza-i kadr ü şânı fasl ve husûmâtda bî-tarafâne ve mûşikâfâne tedkīkāt-ı lâzıme icrâsıyla mes’ele-i şer‘iyesine tevfîk hükmeylemek ve beyhûde izâ‘e-i evkātdan tevakkī ile ashâb-ı hukūku gadrden vikāye etmekle hâsıl olup ve bu ise enzâr-ı yâr u ağyârda şerî‘at-ı mutahhara-i seyyidü’l-enâm ve onun hâdimi olan hükkâm-ı kirâmın i‘tilâ-yı kadr ve meziyetini mûcib ve aksi hâlin zuhûru ise ma‘âzallâhu te‘âlâ meâşen ve me‘âden habis? ve hüsrânı müstevcib olacağına ve ber-minvâl-i muharrer her sınıf teba‘a ve zîr ü vüstânın ihkāk-ı hukūku ile ni‘met-i adâlet-i seniyyeden hemîşe mütena‘im olmaları makāsıd-ı aliyye-i hazret-i hilâfet-penâhî cümlesinden olup hilâf-ı merzî-yi âlî hâl ve hareket vukū‘unda mütecâsirlerin şedîden mazhar-ı mücâzât olmaları dahi mukarrer idiğine [17] mebnî ba‘de ezîn sûret-i mesrûde peşin nazar-ı ehemmiyete alınarak matlûb-ı ma‘delet-mashûb-ı hazret-i hilâfet-penâhî muktezâ-yı âlîsince umûr-ı memûrelerinde kemâl-i adl ve hakkāniyete tevfîk hareket ve mesâlih-i ibâdı beyhûde te’hîr ve ta‘vîk ile ibtâl-i hukūku müeddî olur hâlâtın vukū‘undan be-gāyet ittikā ve mücânebet olunması ve mülhakāta dahi hükm-i irâde-i seniyyenin iblâğına müsâra‘at kılınması ihtâr-ı mahsûsuna ibtidâr olundu.<br><br>Fî 29 Şa‘bân ve fî 16 Ağustos sene [12]94.</p>          <br><a title="Önceki sayfa" style="text-decoration:none" href="./ayrmetin.php?idno=36085"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36087"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>