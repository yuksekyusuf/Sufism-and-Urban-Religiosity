﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 266<br>Hüküm no: 247<br>Orijinal metin no: [76a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayıp Kadı Mehmed Efendi üzerine karısı Afîfe bt. Abdullah için günlük otuz para takdir edildiği</b><br><br>Mahmiye-i İstanbul’da Hırka-i şerîfe kurbünde Akseki Mahallesi sâkine ve zâtı ta‘rîf-i şer‘î ile mu‘arrefe olan Afîfe bt. Abdullah nâm hatun meclis-i şer‘-i hatîr-i lâzımü’t-tevkīrde takrîr-i kelâm ve ta‘bîr ani’l-merâm edip zevcim Anadolu kuzâtından Mehmed Efendi nâm kimesne sekiz aydan berü bilâ-nafaka ve lâ-münfikk-ı şer‘î beni terk ve diyâr-ı âhara gitmekle nafakaya eşedd-i ihtiyâcım olmağla, zevcim gāib-i merkūm Mehmed Efendi üzerine cânib-i şer‘den kadr-ı ma‘rûf nafaka-bahâ farz ve takdîr olunmak murâdımdır dedikde fi’l-hakīka hâl mezbûre Afîfe Hatun’un bâlâda tahrîr ve tafsîl ve beyân olunduğu üzere ve zikri âtî meblağ kadr-ı ma‘rûf olduğunu vukūf-ı tâmları olan mahalle-i mezbûre ahâlîsî ile sâir bî-garaz kimesneden olup zeyl-i vesîkada muharrerü’l-esâmî Müslimîn alâ-tarîkı’ş-şehâde haber verdiklerinden sonra mezbûre Afîfe Hatun ba‘de’t-tahlîfi’ş-şer‘î hâkim-i muvakki‘-i sadr-ı kitâb bi-tevkī‘ihi’r-refî‘ü’l-müstetâb ‒tûbâ-lehû ve hüsnü-meâb‒ efendi hazretleri dahi merkūme Afîfe Hatun’un nafakası’çün zevci gāib-i merkūm Mehmed Efendi üzerine târih-i kitâbdan beher yevm otuzar para farz ve takdîr buyurup meblağ-ı mefrûz-ı mezkûru kendinin nafaka ve sâir havâyic-i zarûriyesine harc ve sarfa ve lede’l-iktizâ istidâneye ve inde’z-zafer zevci gāib-i mezbûr Mehmed Efendi üzerine rücû‘a mezbûre Afîfe Hatun’a izin vermeğin mâ-vaka‘a bi’t-taleb ketb olundu.<br><br>Fî-gurre-i Zilhicceti’ş-şerîfe li-sene erba‘a ve tis‘în ve miete ve elf.<br><br>Şuhûdü’l-hâl: Mehmed Emin Efendi, es-Seyyid Ali Ağa b. Veliyüddin, es-Seyyid Hasan Ağa b. Halil, Mustafa Ağa b. Mustafa, Mustafa Ağa.</p>          <br><a title="Önceki sayfa" style="text-decoration:none" href="./ayrmetin.php?idno=30448"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30450"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o282"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>