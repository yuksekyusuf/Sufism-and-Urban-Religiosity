﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 63<br>Hüküm no: 33<br>Orijinal metin no: [6b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yani v. Dimitri’nin tasarrufundaki vakıf tarla ile çayırı Yakub Ağa b. Abdülmennân’a tefvîz ettiği</b><br><br>Havâss-ı Kostantıniyye tevâbi‘inden Nigoz nâm karyeden Yani v. Dimitri nâm zimmî mahfil-i pâdişâh-ı âlem-penâh hazretlerinin atabe-i aliyyelerinde bi’l-fi‘l çâşnigirbaşı olan kıdvetü’l-emâcid ve’l-ekârim umdetü’l-e‘âzım ve’l-efâhim Yakub Ağa b. Abdülmennân hazretleri kıbelinden tasdîke şer‘an vekâleti sâbite olan işbu bâ‘is-i tahrîr-i kitâb Abdi b. Abdullah mahzarında takrîr-i merâm kılıp merhûm ve mebrûr cennet-mekân firdevs-âşiyân es-Sultân Bayezid Hân -aleyhi’r-rahmetü ve’l-gufrân- hazretleri evkāfına müte‘allik olup karye-i mezbûre sınırında vâki‘ bir tarafı zübdetü’z-zu‘amâ’ ve umdetü’l-akrân Abdi Çelebi çayırına ve bir tarafı Abdurrahman tarla[sına] ve bir tarafı Avram v. Sofyanoz nâm zimmî çayırına ve bir tarafı dereye müntehî olup ikisi bir had içinde birbirine muttasıl olan tarlamın ve çayırımın hakk-ı tasarruflarını mütevellî ma‘rifetiyle hâlâ müşârün-ileyh Ağa hazretlerine tefvîz edip mukābele-i tefvîzde dört bin yüz akçesin alıp kabûl ve kabz ettim, ba‘de’l-yevm Ağa-i mûmâ-ileyh zikr olunan tarlaya ve çayıra keyfe mâ yeşâ ve yahtâr mutasarrıf ola deyû ikrâr ettikde mukırr-ı mezbûru ikrâ[r-ı] meşrûhunda vekîl-i mesfûr bi’l-muvâcehe tasdîk ettikden sonra mâ vaka‘a bi’t-taleb kayd olundu. Tahrîren fî 21 Zilhicceti’l-harâm li sene 993.<br><br><br>Şuhûdü’l-hâl: Kasım Bey b. Abdullah, Yunus Bey b. Abdullah, İbrahim Bey b. Abdullah, Ahmed Çelebi b. Abdullah, Mustafa Bey b. Abdullah, Bâli b. Hüseyin ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=12471"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12473"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b063"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o252"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>