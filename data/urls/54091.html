﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 663<br>Hüküm no: 1066<br>Orijinal metin no: [87b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Miyane bt. Artin’in Bedros’a verdiği parayı geri almasının mümkün olmadığı</b><br><br>Ma‘rûz;<br><br>Medîne-i Üsküdar’da Yenimahalle’de mütemekkine ve şahsı mu‘arrefe arzuhâl eden Miyan bt. Artin nâm Nasrâniye medîne-i mezbûrede meclis-i şer‘-i hatîrde mahalle-i mezbûrede [mezbûre] avârızı vakfının mütevellîsi arzuhâlde ismi mezkûr Agasi v. Artin muvâcehesinde vakf-ı mezbûr musakkafâtından mahalle-i mezbûrede vâki‘ ma‘lûmü’l-hudûd bir bâb vakıf menzilimi târih-i i‘lâmdan otuz sene mukaddem bâ-ma‘rifet-i mütevellî Bedros nâm zimmîye ferâgat edip ba‘dehû merkūm Bedros hâlik oldukda üç nefer evlâdına intikāl eyledikde evlâdından dahi Dudu nâm Nasrâniye bilâ-veled hâlike olup menzil-i mezkûrdan sülüs hisse-i şâyi‘ası mahlûl olmağla mütevellî-i merkūm Agasi zimmî târih-i i‘lâmdan üç sene mukaddem menzil-i mezkûrdan mahlûl olan sülüs hisse-i mezkûreyi yüz elli guruş mu‘accel ile bi’t-tevliye bana îcâr ve mu‘accel-i merkūm yüz elli guruşu yedimden ahz ü kabz etmiş idi lâkin ben menzil-i mezkûru hâlik-i merkūm Bedros zimmîye ferâgat eylediğimde bedel-i ferâğ nâmıyla bana bir akçe vermeyip bilâ-bedel ferâgat eylediğime binâen menzil-i mezkûrun tasarrufu benim olmuş olmağla mütevellî-i merkūma mu‘accel nâmıyla medfû‘um olan meblağ-ı merkūm yüz elli guruşu istirdâd ederim deyü müdde‘iye-i merkūme Miyan Nasrâniye’nin takrîri üzere tasaddî eylediği da‘vâsı meşrû‘a olmadığı ba‘de’t-tescîl bi’l-iltimâs huzûr-ı âlîlerine i‘lâm olundu.<br><br>Fî 11 min-Ca sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54090"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54092"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b663"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1011"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>