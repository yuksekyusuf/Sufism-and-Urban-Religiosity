﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 244<br>Hüküm no: 357<br>Orijinal metin no: [34a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Evirine bt. Todori’nin ölen kocasının, ölen Yahya Bey’in kızı Hatice’ye, borçlu olduğu</b><br><br>Mahrûse-i Üsküdar’da mahalle-i Ma‘mûre sükkânından olup bundan akdem vefât eden merhûm Yahya Bey nâm kimesnenin sagīre kızı Hatice’ye kıbel-i şer‘den vasî nasb olunan el-Hâc Mustafa b. Abdullah nâm kimesne Darıca nâm karyeden Evirine bt. Todori nâm zimmîyeyi mahfil-i kazâya ihzâr edip mezbûr Evirine zevci olup bundan akdem mürd olan Trakoz nâm zimmînin zimmetinde olan yetîme-i mezbûre akçesinden yirmi iki bin akçeye kefîl bi’l-mâl olmuşdu deyu da‘vâ edip ber mûceb-i şer‘-i şerîf zimmetine lâzım gelip muhzır Hasan’a havâle olunmuş idi hâlen mezbûre Evirine habs olmak ile meblağ-ı mezbûru tedârik eder kimesnesi olmayıp kefîle vermek ile mâl-ı yetim tahsîl olunmak her vechile mümkün ve evlâ olmağın mezbûre Evirine’nin anası Erine bt. Lazari mezbûre Evirine’nin nefsine ve hîn-i mütâlebede ihzârına kefîl olup ve Tuzla nâm karyeden Yorgile v. Papa Yani nâm zimmî mezbûretân zimmîyelerin nefislerine ve hîn-i mütâlebede ihzârlarına kefîl olup ve târih-i kitâbdan otuz gün tamâmında mezbûretân zimmîyeleri mahfil-i kazâya getirmeyip gaybet ederler ise mezbûre Evirine’nin zimmetine lâzım gelen akçeyi ben edâ edeyim dedikden sonra mâ vaka‘a havâle-i mezbûre Hasan talebiyle tahrîr olunup yed-i tâlibe vaz‘ olundu.<br><br><br>Şuhûdü’l-hâl: Ali Çelebi b. Mahmud, Sefer b. Hoca, Osman Çelebi b. Mehmed, Hasan b. Resûl, Şeyh Mehmed b. Mustafa, Mehmed b. Behrâm, Murad Halîfe b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=51286"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51288"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o773"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>