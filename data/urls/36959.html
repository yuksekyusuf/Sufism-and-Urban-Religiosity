﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 86<br>Hüküm no: 15<br>Orijinal metin no: [4b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Nalıncıoğlu Attar Mustafa’nın Salomon’a olan borcunun terekesinden ödenmesi</b><br><br>Husûs-ı âti’l-beyânın mahallinde ketb ü tahrîr ve istimâ‘ı iltimâs olunmağın savb-ı şer‘den me’zûnen irsâl olunan Mevlânâ Ahmed Efendi b. el-merhûm İsmail Efendi mahmiye-i İstanbul’da Yeni Câmi‘ kurbünde vâki‘ Attârlar sûkunda İbrahim Çelebi b. Mustafa’nın menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf eyledikde Kasdorya cemâ‘atinden olup mahrûse-i Galata’da Çavuşbaşı mahallesinde sâkin bâ‘isü’s-sifr Dellâllar Salomon v. İsak nâm Yahûdi meclis-i ma‘kūd-ı mezbûrda mahmiye-i mezbûrede el-Hâc Hasan mahallesinde sâkin iken bundan akdem vefât eden Na‘lıncıoğlu Attâr el-Hâc Mustafa b. Mahmud b. Hasan’ın evlâd-ı sıgārı Âişe ve Emine ve Safiye’nin tesviye-i emrlerine vasiyy-i mansûbu olmağla tereke-i müteveffâ-yı mezbûra vaz‘-ı [yed] eden Attâr İbrahim Çelebi b. Mustafa mahzarında üzerine da‘vâ ve takrîr-i kelâm edip müteveffâ-yı mezbûr Attâr el-Hâc Mustafa b. Mahmud b. Hasan zimmetinde vezn ve kıymetleri beynimizde ilm-i şer‘î ile ma‘lûm yedimden müşterâ ve makbûz beş sandık toz şeker bahâsından ba‘de külli’l-hesâb yedi yüz on sekiz guruş ve on sekiz akçe hakkım olup hattâ müteveffâ-yı mezbûr el-Hâc Mustafa hayâtında fevtinden on üç gün mukaddem meblağ-ı mezbûr yedi yüz on sekiz guruş ve on sekiz akçe zimmetimde bana cihet-i mezbûreden vâcibü’l-edâ deyni olduğunu huzûr-ı Müslimînde ikrâr ve işhâd edip meblağ-ı mezbûru kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mesfûrdan müdde‘âsına beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Sahhâf Süleyman mahallesinde sâkin Attârlar kethüdâsı el-Hâc Mehmed b. Mustafa ve İbrahimpaşa mahallesinde sâkin Attâr Ali Çelebi b. Abdullah ve Hazret-i Eyüb’de Kiremitçi Süleyman mahallesinde sâkin Mustafa Çelebi b. Mehmed li-ecli’ş-şehâde meclis-i ma‘kūd-ı mezbûra hâzırûn olup isre’l-istişhâd fi’l-hakīka müteveffâ-yı mezbûr hayâtında fevtinden on üç gün [mukaddem] meblağ-ı mezbûr yedi yüz on sekiz guruş ve on sekiz akçe cihet-i mezbûreden zimmetinde müdde‘î-i mesfûr Salomon v. İsak Yahûdiye vâcibü’l-edâ deyni olduğunu huzûrumuzda ikrâr ve bizi işhâd eyledi şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a kayd-şüd<br><br>Fî 15 Muharrem sene 1110<br><br>Şuhûdü’l-hâl: Ömer Ağa b. Hüsam, Osman Ağa b. Mehmed, el-Hâc Ali b. Ahmed, Mustafa Çelebi [b.] Abdullah, el-Hâc Osman.</p>          <br><a title="Önceki sayfa" style="text-decoration:none" href="./ayrmetin.php?idno=36958"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36960"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1240"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>