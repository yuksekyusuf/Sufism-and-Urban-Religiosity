﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 158<br>Hüküm no: 145<br>Orijinal metin no: [26a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hanım’ın Esirci Emetullah’da olan alacağının Helvacı Mustafa’ya havale olunması</b><br><br>Ma‘rûz,<br><br>Arzuhâl sâhibesi olup zâtı ta‘rîf-i şer‘î ile mu‘arrefe olan Hadice Hanım mahfil-i şer‘iyyâtda derûn-ı arzuhâlde ismi mezkûre ve zâtı kezâlik mu‘arrefe olan Esirci Emetullah Hatun muvâcehesinde mezbûre Emetullah Hatun zimmetinde bundan akdem yedimden iştirâ ve kabz eylediği evsâfı beynimizde ma‘lûm bir re’s Gürciye câriye semeninden bâkī üç yüz guruş hakkım olmağla hâlâ taleb ederim deyü da‘vâ etdikde mezbûre Eme[tullah] Hatun dahi fi’l-hakīka müdde‘iye-i mezbûreye câriye-i mezkûre semeninden bâkī üç yüz guruş edâsı vâcib deyni olduğunu ikrâr ü i‘tirâf etmeğin alâ-mûcibi i‘tirâfihâ meblağ-ı bâkī-i mezbûr üç yüz guruşu müdde‘iye-i mezbûre Hadice Hanım’a edâ ve teslîme merkūme Emetullah Hatun’a ba‘de’t-tenbîh mezbûre Emetullah Hatun yine meclis-i şer‘de dâyinesi mezbûre Hadice Hanım ile Hâssa Helvacılarından Mustafa b. Ali muvâcehelerinde dâyinesi mezbûre Hadice Hanımı ber-vech-i muharrer mahkûmün bih-i mezkûr üç yüz guruş deyni ile mezbûr Helvacı Mustafa üzerine havâle-i mutlaka-i sahîha-i şer‘iyye ile havâle edip her biri havâleyi kabûl eylediklerinden sonra mezbûre Hadice Hanım mezbûr Helvacı Mustafa meblağ-ı muhâlün-bih-i mezkûr üç yüz guruşun kırk bir buçuk guruşunu târîh-i i‘lâmdan dört gün ve bâkī ikiyüz elli sekiz buçuk guruşunu altmış bir gün tamâmında kendüye edâ etmek üzere rızâsıyla te’cîl eyledikde mezbûr Helvacı Mustafa dahi kabûl ve ber-vech-i muharrer müeccelen edâya ta‘ahhüd eylediği huzûr-ı âlîlerine i‘lâm olundu.<br><br>Fî 12 Cumâdelâhire sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42250"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42252"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>