﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 378<br>Hüküm no: 390<br>Orijinal metin no: [58a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Agras’da Hoca Yakub Zaviyesi olmadığından kayıttan düşürülmesi</b><br><br>Bâ-mühr-i efendi<br><br>Ma‘rûz<br><br>Bâ-işâret-i aliyye sâdır olan fermân-ı âlîlerine imtisâlen sâhib-i arzuhâl Caferzâde es-Seyyid Mehmed Efendi’nin oğlu ve tarafından vekîl-i sâbitü’l-vekâlesi es-Seyyid Ahmed Efendi meclis-i şer‘de derûn-ı arzuhâlde mastûrü’l-ism Derviş Mustafa ile mürâfa‘a eylediğimizde bâlâda derkenâr olunduğu üzere müvekkil-i mezbûrun yüz doksan senesi târîhinde vilâyet-i Anadolu’da Eğirdir kazâsında vâki‘ Hoca Yakub Zâviyesi es-Seyyid Abdullah ref‘inden bâ-işâret-i aliyye ve bâ-berât-ı âlîşân üzerine tevcîh olunup ba‘dehû otuz yedi târîhinde yine kezâlik zâyi‘inden üzerine berât verilip cülûs-ı hümâyûnda dahi tecdîd-i berât edip zâviye-i mezbûrenin Agras [Atabey] kazâsında olan mezra‘asıyla sinîn-i mezbûre mutasarrıf iken mezbûr es-Seyyid Derviş Mustafa kırk yedi târîhinde Agros kazâsında Hoca Yakub Zâviyesi vardır deyü Isparta Kadısı es-Seyyid Ahmed Efendi arzıyla İsmail mahlûlünden askerî berâtıyla tevcîh ba‘dehû mâliyeden dahi berât ettirdip ba‘dehû işbu sene Ramazan’da oğulları üzerine kasr-ı yed etmekle mârrü’z-zikr Hoca Yakub Zâviyesi’nin Agros’da olan mezra‘asına ta‘arruz eylediği senedâtlarından şer‘an zâhir olduğundan mâ‘adâ Agros’da Hoca Yakub Zâviyesi olmadığı mezbûr es-Seyyid Derviş Mustafa’nın i‘tirâfı üzere müte‘ayyen olmağın mezbûr da‘vâsından fâriğ olup yedinde olan senedâtları meclis-i şer‘de vekîl-i mezbûra teslîm edip da‘vâsında mubtil olmağla husûs-ı mezbûra müte‘allıka da‘vâdan müvekkil-i mezbûrun zimmetini ibrâ ettikde ol dahi mezra‘a-i mezbûreden mezbûr es-Seyyid Derviş Mustafa’nın makbûzu olan ma‘lûmü’l-mikdâr öşür mahsûlü da‘vâsından mezbûrun zimmetini ibrâ eyledikden sonra sâhib-i arzuhâl Caferzâde Agros’da Hoca Yakub Zâviyesi olduğu gayr-ı vâki‘ olmağla mahallinden kaydı terkīn olunmak bâbında fermân-ı âlî ihsân olunmak ricâsına olduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fî 20 min-Zilka‘deti’ş-şerîfe sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6605"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6607"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b378"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>