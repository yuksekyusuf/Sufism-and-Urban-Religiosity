﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 215<br>Hüküm no: 222<br>Orijinal metin no: [40b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden tavukçu ve güvercinci esnafından Hıristo v. Tanaş’ın Kuşçu dükkânı gediğinin oğlu Kostanti’ye intikal ettiğinin şahitler tarafından bildirilmesi</b><br><br>Bu hüccetde sehiv vâki‘ olmağla bir kâğıd aşağıda sahîhan kayd-şüd. Sah, sah, sah, sah,<br><br><<İhbâr hücceti>><br><br><<Vilâyet-i Anadolu’da>><<Vilâyet-i Rumeli’de Avlonya sancağında Premedi kazâsına tâbi‘ Arkar karyesinde mütemekkin iken bundan akdem hâlik olan tavukçu ve güvercinci esnâfından Hıristo v. Tanaş zimmînin sulbî kebîr oğlu ve hasran vârisi Kostandi zimmî meclis-i şer‘-i hatîr-i lâzımü’t-tevkīrde esnâf-ı merkūme kethudâsı Ali Ağa b. Osman ve Yiğitbaşısı Yani v. Kostandi ve Zaharya v. Aftim ve sebzeci esnâfı Yiğitbaşısı İlya v. Anaştaş ve Eci Kiryako v. Hıristo ve Aftim v. Zaharya zimmîler hâzırûn oldukları hâlde takrîr-i kelâm ve ta‘bîr ani’l-merâm edip mahmiye-i İstanbul’da Sultan Bâyezid Buğdaycılar kapısı dâhilinde buğdaycı ve çömlekçi dükkânları beynlerinde kâin bir bâb kuşcu dükkânı derûnunda mevcûde beyne’l-esnâf gedik ta‘bîr olunur bir destgâh ve altı kafes ve bir akçe tahtası ve bir sagīr kulübe ve dört destgâh kafesi ve sâir âlât-ı lâzıme-i ma‘lûme ve meydan kolunda dükkân-ı mezkûra tahsîs kılınan üç aded tavuk hissesi mûrisim babam hâlik-i mersûm Hıristo zimmînin sağlığında ile’l-helâk bâ-hüccet-i şer‘iye müstakıllen yedinde emvâli olup ba‘de helâkihî âlât-ı muharrere-i mezkûre ancak bana mevrûs olup müddet-i vâfireden beri bi’l-irsi’ş-şer‘î yedimde emvâlim olup lâkin yedimde olan atik hüccet bundan akdem vukū‘ bulan harîkde muhterik olup ol-vechile âlât-ı muharrere-i mezkûrenin senedi olmayıp hakīkat-i hâl hâzırûn-ı mersûmûndan lede’l-istihbâr kıbel-i şer‘den li-ecli’l-istihkâm yedime bir kıt‘a hüccet-i şer‘iye i‘tâ olunmak matlûbumdur dedikde, hâl bâlâda bast olunan minvâl üzere olup zikr olunan dükkân derûnunda mevcûde âlât-ı muharrere-i mezkûre hâlik-i mersûm Hıristo zimmînin sağlığında ile’l-helâk yedinde bâ-hüccet-i şer‘iye müstakıllen emvâli olup ba‘de helâkihî ancak sulbî oğlu ve hasran vârisi mersûm Kostandi zimmîye mevrûs olduğunu hâzırûn-ı merkūmûndan her biri meclis-i şer‘de alâ-tarîki’ş-şehâde haber vermeleriyle vâki‘ hâl hıfzen li’l-makāl işbu vesîka-i enîka bi’t-taleb ketb olundu.<br><br>Fî 15 Ca sene [1]242<br><br>Şühûdü’l-hâl: Ali Çelebi el-muhzır, Hüseyin Çelebi el-muhzır, Abdulfettah Çelebi el-muhzır, Ebûbekir Çelebi el-muhzır, İsmail Çelebi el-muhzır</p>          <br><a title="Önceki sayfa" style="text-decoration:none" href="./ayrmetin.php?idno=38601"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38603"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>