﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 407<br>Hüküm no: 455<br>Orijinal metin no: [62a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühani bt. Mehmed’in kızı Fâtıma’nın nafakasından bir kısmını boşandığı kocası Ahmed’den alıp kalan kısmını ise taksitler halinde alacağı</b><br><br>Mahmiye-i İstanbul’da İbrahim Paşa Mahallesiʼnde sâkine olup zâtı ta‘rîf-i şer‘î ile mu‘arrefe olan Ümmühani bt. Mehmed nâm hatun mahfil-i kazâda işbu bâ‘isü’l-kitâb Ahmed b. ( ) nâm kimesne mahzarında ikrâr ve takrîr-i kelâm edip mezbûr Ahmed zimmetinde yedimde olan hüccet-i şer‘iyye mantûku üzere bi-hakkı’l-hıdâne hacr u terbiyemde olan sulbiye sagīre kızı Fâtıma’nın nafaka-i mefrûza-i müstedânesinden müctemi‘ yirmi dört guruşun dört guruşunu bana def‘ ü teslîm ben dahi yedinden ahz u kabz eyleyip bâkī yirmi guruşu hâlen ve def‘aten edâya iktidârı olmamağla te’cîl ve taksîte tâlib olduğundan her otuz gün tamamında bana dörder guruş verip târih-i kitâbdan yüz elli gün tamamına değin tamamen edâ ve teslîm etmek üzere mezbûr Ahmed’i te’cîl ve taksît eylediğimde ol dahi ber-vech-i muharrer te’cîl ve taksît-i mezbûru kabûl ve meblağ-ı mezbûru müddet-i mezkûre tamamına değin edâya ta‘ahhüd eyledi dedikde gıbbe’t-tasdîkı’l-mer‘î mahmiye-i mezbûrede Silivrikapısı kurbünde Karabaş Mahallesiʼnde sâkin Mustafa b. Abdullah nâm kimesne mezbûre Ümmühani muvâcehesinde ikrâr ve takrîr-i kelâm edip meblağ-ı mukassat-ı mezkûra ber-minvâl-i muharrer emr ve kabûlü hâviye kefâlet-i sahîha-i şer‘iyye ile kefîl oldum dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 7 min-Recebi’l-mürecceb sene 1121<br><br>Şuhûdü’l-hâl: Mustafa Çelebi b. Şa‘ban, Hasan b. Mustafa, Ali b. İvaz, Mehmed b. Ahmed, Ali b. Bâli, Abdülkerim b. Ahmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4733"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4735"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b407"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>