﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 315<br>Hüküm no: 309<br>Orijinal metin no: [68b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden İbrahim Paşa’nın mirahoru Yusuf Ağa b. Abdullah b. Abdurrahman’ın kölesi Gürcü asıllı Hasan b. Abdullah’ın hür olduğu</b><br><br>Rıkk-ı sâbıkını mu‘terif olmağla ber-vech-i âtî da‘vâya kıbel-i şer‘den me’zûn olan orta boylu, açık kaşlı, elâ gözlü Gürciyyü’l-asl Müslimü’l-mille bâ‘isü hâzihi’l-vesîka Hasan b. Abdullah nâm gulâm meclis-i şer‘-i şerîf-i enverde vezîriazam-ı sâbık merhûm İbrahim Paşa’nın hayâtında mirâhoru iken vefât eden Yusuf Ağa b. Abdullah b. Abdurrahman’ın zâhirde vâris ve vârisesi olmamağla terekesi cânib-i beytülmâle âid olmağın tereke-i mezkûresine bi’l-emâne vâzı‘u’l-yed olan câmi‘ü’l-emvâli’s-sultânîye hâfızü’l-hazâini’l-Osmaniyye umdetü erbâbi’t-tahrîr ve’l-kalem zübdetü ashâbi’t-tastîr ve’r-rakam sa‘âdetlü semâhatlü Ali Beyefendi b. el-merhûm Mehmed Paşa hazretlerinin ağa-yı zevi’l-ihtirâmlarından ve taraf-ı şerîflerinden ber-vech-i âtî husûmet ve redd-i cevâba vekîl-i şer‘îleri olan Ebûbekir Ağa b. Şa‘ban mahzarında üzerine da‘vâ ve takrîr-i kelâm edip müteveffâ-i mezbûr Mirâhor Yusuf Ağa hayâtında yedinde mülk ve hakkı olduğum hâlde beni tedbîr-i mutlak ile müdebber edip terekesinin sülüsü kınnen kıymetimin sülüsânına müsâ‘id olmağla ben sâir ahrâr-ı asliyyîn gibi hür olmuş iken müvekkil-i müşârun-ileyh rık olmak üzere bi-gayr-ı hakkın bana vaz‘-ı yed etmekle hâlâ suâl olunup müvekkil-i müşârun-ileyh hazretleri kasr-ı yed ve sebîlim tahliyye olunmak üzere vekîl-i mezbûra tenbîh olunması matlûbumdur dedikde gıbbe’s-suâl vekîl-i mezbûr cevâbında müteveffâ-i mezbûrun terekesine ber-vech-i muharrer vaz‘-ı yedini ikrâr mâ‘adâyı inkâr edicek mevsûf-i mezkûrdan müdde‘âsına beyyine taleb olundukda udûl-i Müslimînden müteveffâ-i mezbûrun hayâtında imâmı Mehmed Efendi b. Ahmed ve ahır kethüdâsı Mehmed Ağa b. Mustafa ve müteveffâ-i mezbûrun hayâtında sâkin olduğu el-Hâc Hasan Mahallesi sükkânından Mehmed Ağa b. Ali ve Saka Mehmed Beşe b. Hüseyin ve Berber Yusuf Çelebi b. Abdullah nâm kimesneler li-ecli’ş-şehâde meclis-i şer‘a hâzirûn olup isre’l-istişhâd fi’l-hakīka müteveffâ-i mezbûr Mirâhor Yusuf Ağa b. Abdullah b. Abdurrahman hayâtında mevsûf-i mezbûru bizim huzûrumuzda tedbîr-i mutlak ile müdebber edip ve terekesinin sülüsü mevsûf-i mezbûrun kınnen kıymetinin sülüsânına müsâ‘iddir biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye ettikde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Recebi’l-ferd sene 1143.<br><br>Şuhûdü’l-hâl: Eş-şâhidûn es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=5232"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5234"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b315"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o696"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>