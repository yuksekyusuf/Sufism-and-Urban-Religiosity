﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 274<br>Hüküm no: 212<br>Orijinal metin no: [47a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Azize Hatun’un vefat eden Ümmühani Hatun’un terekesinden hakkını aldığı</b><br><br>Husûs-ı âti’l-beyanın mahâllinde ketb ü tahrîri için savb-ı şer‘-i enverden Mevlânâ Ahmed Efendi b. Osman irsâl olunup ol dahi mahmiye-i İstanbul’da el-Hâc Muhyiddin mahâllesinde sâkine iken bundan akdem vefât eden Ümmühani Hatun bt. el-Hâc Mustafa Efendi’nin verâseti zevc-i metrûkü İbrahim Beşe b. Mustafa ile sadriye sagīre kızları Emine ve Havva’ya ve vâlidesi Azize Hatun bt. Abdülbaki’ye münhasıra ve tashîh-i meselesi bi-hükmi’l-kavl on üç sehmden olmağla sihâm-ı mezbûreden üç sehmi zevci mezbûr İbrahim Beşe’ye ve dörder sehmi sagīretân-ı mezbûretândan her birine ve iki sehmi vâlidesi mezbûre Azize Hatun’a isâbeti tahakkukundan sonra zâtı ta‘rîf-i şer‘i ile mu‘arrefe olan mezbûre Azize Hatun meclis-i ma‘kūd-ı mezkûrda sagīretân-ı mezbûretânın babaları ve tesviye-i emrlerine kıbel-i şer‘den mansûb vasîleri olmağla tereke-i müteveffât-ı [47b] mezbûreye bi’l-verâse ve bi’l-vesâye vaz‘-ı yed eden bâ‘isü’l-kitâb mezbûr İbrahim Beşe mahzarında ikrâr ve takrîr-i kelâm edip kızım müteveffât-ı mezbûrenin terekesi tahrîr ve ba‘de-ihrâci’l-masârıf ber-mûceb-i defter-i kassâm-ı askerî tashîh-i mezbûr üzere südüs hisseme iseâbet eden iki bin yedi yüz seksen altı akçeyi vasiyy-i mezbûr İbrahim Beşe bana def‘ u teslîm ben dahi tereke-i müteveffât-ı mezbûreden olmak üzere yedinden bi’t-tamâm ve’l-kemâl alıp kabz eyledim ba‘de’l-yevm meblağ-ı mezbûr iki bin yedi yüz seksen altı akçeden mezbûr İbrahim Beşe yedinde ve zimmetinde bir akçe ve bir habbe bâkī kalmayıp tereke-i müteveffât-ı mezbûreye müte‘allık âmme-i de‘âvî ve mutâlebât ve eymân ve muhâsamâtdan mezbûr İbrahim Beşe’nin zimmetini ibrâ-i âmm-ı kātı‘ü’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an mürsel Salih Çelebi b. Ahmed ve Ahmed Çelebi b. Hasan ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Cumâdelâhire li-sene selâse ve erba‘în ve mi’e ve elf.<br><br>Şuhûdü’l-hâl: Es-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=38016"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38018"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>