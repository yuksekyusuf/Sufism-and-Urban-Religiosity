﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 208<br>Hüküm no: 262<br>Orijinal metin no: [29a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Melikşah Hâtun Evkâfı’nın eski mütevelli kaymakamı Musa b. İsmail’in vakfa borcunu ödemesi</b><br><br>Merhûme Melikşah Hâtun’un evlâdından olup meşrûtiyyet üzre mütevellîye olan Sâliha Hâtun bt. Haydar Bey husûs-ı âti’z-zikre vekîl olup, mezbûreyi mârifet-i şer‘iyye ile ârifeyn olan İbrahim Efendi b. Mahmud ve Mehmed Efendi b. Ahmed şehâdetleriyle vekâleti sâbite olan es-Seyyid Mehmed Efendi b. es-Seyyid ( ) meclis-i şer‘de mütevellîye-i mezbûrenin sâbıkan kāimmakām olan Musa b. İsmail mahzarında bi’l-vekâle da‘vâ edip merkūm Musa zimmetinde vakf-ı merkūmun asl-ı malından iki bin beş yüz akçe karz olup zimem-i nâsda olan yine vakf-ı mezbûr malının murâbahasından on iki bin akçe cem‘ etmekle hâlâ meblağeyn-i merkūmeyni vekâletim hasebiyle mezbûrdan taleb ederim dedikde gıbbe’s-suâl merkūm Musa cevâbında fi’l-vâki‘ vakf-ı merkūm malından alâ tarîki’l-karz iki bin beş yüz akçe zimmetimde olup ve on iki bin akçe dahi vech-i merkūm üzre murâbahadan cem‘ eyledim hâlâ zimmetimdedir deyû ikrâr etmeğin mûcebince edâsına tenbîh olunup mâ vaka‘a kayd şüd. Hurrire fî 3 min [şehri] Cemâziyelevvel sene [10] 27.<br><br><br>Şuhûdü’l-hâl: İbrahim b. Receb, Murad b. Mehmed, Mehmed b. Receb, Mehmed b. Ahmed, Mustafa b. Gülâbî.</p>          <br><a title="Önceki sayfa" style="text-decoration:none" href="./ayrmetin.php?idno=24366"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24368"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>