﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 303<br>Hüküm no: 294<br>Orijinal metin no: [42b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Abdullah’ın çocuklarına nafaka takdiri</b><br><br>Mahmiye-i İstanbul hısnı ebvâbından Topkapısı dâhilinde Fâtıma Sultan mahallesinde sâkin iken bundan akdem düyûnu terekesinden ezyed olduğu halde vefât eden sâbıkā Hamalbaşı es-Seyyid Mahmud b. es-Seyyid Hasan’ın sulbî sagīr oğulları Seyyid Ahmed ve Seyyid Ali ve Seyyid İbrahim’in hâdine ve vâlideleri zâtı ta‘rîf-i şer‘î ile mu‘arrefe olan işbu râfi‘ati’l-kitâb Hadîce bt. Abdullah nâm hatun meclis-i şer‘-i hatîr-ı lâzımü’t-tevkīrde sıgār-ı mezkûrûnun li-eb er karındaşları olup mahmiye-i mezbûrede Unkapanı İskelesi’nde hamalbaşı olan es-Seyyid Yahya Çelebi b. el-mezbûr es-Seyyid Mahmud mahzarında takrîr-i kelâm ve ta‘bîr ani’l-merâm edip müteveffâ-yı mezbûr es-Seyyid Mahmud’un firâşından hâsılûn ve benden mütevellidûn olup hâlâ bi-hakkı’l-hıdâne hacr ve terbiyemde olan sıgār-ı mezkûrûnun nafaka ve kisveye eşedd-i ihtiyâcları olup ism-i mâl ıtlâk olunur bir nesneleri olmayıp ve ben dahi mu‘dime ve mu‘sire olup sıgār-ı mezkûrûnu infâk ve iksâya kudretim olmamağın işbu Hamalbaşı es-Seyyid Yahya sıgār-ı mezkûrûnun li-eb karındaşları olup melî ve mûsir olmağla sıgār-ı mezkûrûnun nafaka ve kisveleri’çün mezbûr es-Seyyid Yahya üzerine kıbel-i şer‘-i enverden kadr-ı ma‘rûf nafaka ve kisve-bahâ farz ve takdîr olunması bi’l-hıdâne matlûbumdur dedikde fi’l-vâki‘ kazıyye vech-i muharrer üzere olduğu zeyl-i vesîkada isimleri Müslimîn ihbârlarıyla lede’ş-şer‘i’l-enver mütehakkık olmağın hâkim-i muvakkı‘-ı sadr-ı kitâb bi-tevkī‘ihi’ş-şerîfi’l-müstetâb tûbâ-lehû ve hüsnü-meâb efendi hazretleri sıgār-ı mezbûrûnun nafaka ve kisveleri’çün karındaşları mezbûr es-Seyyid Yahya üzerine târîh-i kitâbdan her biri için yevmî dörder akçeden cem‘an on iki akçe nafaka ve kisve-bahâ farz ve takdîr edip ve meblağ-ı mefrûz-ı mezkûru sıgār-ı mezkûrûnun nafaka ve kisvelerine harc ü sarfa ve lede’l-iktizâ istidâneye ve inde’z-zafer karındaşları mezbûr üzerine rücû‘a hâdine-i mezbûre Hadîce Hatun’a izin vermeğin mâ hüve’l-vâki‘ bi’t-taleb ketb olundu.<br><br>Fî 21 S sene 1153.<br><br>Şuhûdü’l-hâl: Ali b. Abdullah, Mustafa b. Mehmed, el-Hâc Mustafa b. el-Hâc Mehmed, fahrü’l-müderrisîni’l-kirâm es-Seyyid Mehmed Tahir Efendi b. el-merhûm Mahmud Efendi, fahrü’l-akrân Ahmed Ağa kethüdâ-yı hazret-i Kadı Efendi, es-Seyyid Halil Efendi b. es-Seyyid Hüseyin el-imâm</p>          <br><a title="Önceki sayfa" style="text-decoration:none" href="./ayrmetin.php?idno=6509"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6511"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b303"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>