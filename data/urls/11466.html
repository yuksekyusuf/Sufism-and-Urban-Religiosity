﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 203<br>Hüküm no: 135<br>Orijinal metin no: [49b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Mehmed’in yaptığı çardağı ve duvarı Ali b. el-Hac Alagöz’e sattığı</b><br><br>Mahmiye-i İstanbul’da merhûm Sultân Süleyman Hân mahallesi sâkinlerinden olup menzil-i âti’l-beyâna mukaddemâ ber-vech-i meşrûtiyyet mütevellî olan Ahmed b. Mehmed meclis-i şer‘de işbu sâhibü’l-kitâb Ali b. el-Hâc Alagöz mahzarında ikrâr ve takrîr-i kelâm edip mahalle-i mezbûrede sâkine iken bundan akdem müteveffâ olan merhûm Hümâ Hatun bt. Ahmed hâl-i hayâtında mahalle-i mezbûrede vâki‘ üç bâb beyt-i ulvîyi ve bir mahzeni ve fırını ve bi’r-i mâyı ve kenîfi müştemil olup bir tarafdan merhûm Mehmed Ağa Vakfı ve bir tarafdan mezkûr Ali mülkü ve bir tarafdan tarîk-i hâs ve bir tarafdan tarîk-i âm ile mahdûd olan menzili mülkü iken vakfedip tevliyeti ve süknâsı evvelâ kendi nefsine ba‘dehâ bana ve fevt olan li-ebeveyn karındaşım Ali’ye ve bizim evlâdımıza ve evlâd-ı evlâd-ı evlâdımıza ve ba‘de’l-inkırâz Medîne-i Münevvere fukarâsına şart ve ta‘yîn edip fevt oldukdan sonra ber-mûceb-i şart-ı vâkıfe-i mûmâ-ileyhâ menzil-i merkūmda ben fevt karındaşım Ali ile alâ-tarîkı’l-münâsafati’ş-şirket üzere mutasarrıf olup sâkinler iken mezkûr Ali fevt olup evlâdı kalmamağın menzil-i merkūmdan mutasarrıf olduğu nısf hissesi Medîne-i Münevvere fukarâsına âid olup benim dahi evlâdım olmamağla menzil-i mezbûrdan nısf-ı âhar olan hisse-i şer‘iyyemin hakk-ı süknâsını taleben li’l-ecr ve’s-sevâb mine’l-meliki’l-vehhâb hâlâ Medîne fukarâsına fâriğ olmağla cümlesi Medîne-i Münevvere fukarâsına âid olan menzilde bundan akdem sâkin iken izn-i şer‘le kendi mâlımda[n] müceddeden binâ edip beynimizde ilm-i şer‘î ile ma‘lûm, tavsîfden mustağnî olan bir bâb mülk çardağımı ve bir taş duvarımı mezkûr Ali’ye yirmi bin akçeye bey‘-i bât ile bey‘ edip ol dahi iştirâ ve kabûl ettikden sonra [50a] ettikden sonra semen-i merkūmu mezkûr Ali yedinden bi’t-tamâm azh u kabz eyledim mukarrun-leh merkūm Ali dahi bi’l-müvâcehe tasdîk edicek isre’t-taleb sebt olundu.<br><br>Fî-evâili Zilka‘de li-sene selâse ve ışrîn ve elf.<br><br>Şühûdü’l-hâl: Mustafa Ağa b. Abdullah el-müteferrika el-mütevellî alâ-vakfi’l-merhûm Hasan Paşa, Ali Bey b. Abdullah el-cündî el-câbî alâ-vakfi’l-merhûm Hasan Paşa, Ferhad Bey b. Abdullah el-bevvâb el-câbî, Üveys b. Musa, Mehmed b. Ömer, Mustafa Çavuş b. Abdullah, Mustafa Çavuş b. Canan</p>          <br><a title="Önceki sayfa" style="text-decoration:none" href="./ayrmetin.php?idno=11465"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11467"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o777"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>