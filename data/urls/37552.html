﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 756<br>Hüküm no: 608<br>Orijinal metin no: [140b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Hüseyin’in Hasan b. Abdullah’ı hayatta iken azat ettiği</b><br><br>Kezâlik akd-i meclis-i şer‘-i şerîf eyledikde müteveffâ-yı mezbûra rıkk-ı sâbıkını mu‘terif işbu uzun boylu, açık kaşlı, sarı elâ gözlü, Nemçeviyyü’l-asl, Müslimü’l-millet bâ‘isü’l-vesîka Hasan b. Abdullah meclis-i ma‘kūd-ı mezbûrda müteveffâ-yı mezbûrun zevce-i menkûhası olmağla kendüye rık olup terekeden olmak üzere vaz‘-ı yed edip zâtı ba‘de’t-ta‘rîfi’ş-şer‘î mu‘arrefe olan İsmihan bt. Mehmed nâm hatun mahzarında üzerine da‘vâ edip seyyidim müteveffâ-yı mezbûr Hüseyin Çelebi b. Hasan b. Mustafa hasta ve alîl oldukda bi-emrillâhi te‘âlâ fevtimden sonra, benim için, malımdan âzâd olsun deyü huzûr-ı Müslimînde vasiyet edip musırran-aleyhâ vefât eyleyip ve müteveffâ-yı mezbûrun cemî‘ malının sülüsü benim fetâ kıymetimin nısfı olan altmış guruşa vâfî ve kâfî olmağla ben sâir ahrâr-ı asliyyîn gibi hür olmuşken mezbûre İsmihan bana rık olmak üzere vaz‘-ı yed eder suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda mahalle-i mezbûrede Sinan Efendi b. Ali ve Selim Ağa b. Fazlı li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffâ-yı mezbûr Bakkāl Hüseyin b. Hasan b. Mustafa hasta ve alîl iken bi-emrillâhi te‘âlâ fevtimden sonra malımdan âzâd olsun deyü işbu mevsûf-ı mezbûr içün huzûrumuzda vasiyet edip musırran-aleyhâ vefât eyledi ve müteveffâ-yı mezbûrun cemî‘ malının sülüsü mevsûf-ı mezbûrun kıymetinin nısfı olan altmış guruşa vâfî ve kâfîdir, biz bu husûsa ilâ-âhirihî.<br><br>Hurrire fi’t-târîhi’l-mezbûr li-seneti’l-merkūme.<br><br>Şâhidûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=37551"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37553"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0756"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1104"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>