﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 180<br>Hüküm no: 183<br>Orijinal metin no: [48b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müezzin es-Seyyid Mehmed Emin’in türbe üzerine yaptığı binanın balkonunun, bitişiğindeki eve zarar vermesi sebebiyle yıkılması</b><br><br>Ma‘rûz<br><br>Sâdır olan fermân-ı âlîlerine imtisâlen kıbel-i şer‘den mürsel İkinci Kâtib Merhabâzâde Mahmud Efendi hâssa mi‘mârı hulefâsından İsmail ve es-Seyyid Abdullah Halîfeler ile İstanbul’da [49a] Kırkdört kapısı’nda Muhyiddin Kırımî mahallesinde vâki‘ münâza‘un fîh olan bir bâb menzile varıp huzûr-ı müslimînde ba‘de akdi’l-meclis menzil-i mezbûr ittisâlinde bir bâb menzile mutasarrıf olan sipâh çavuşlarından es-Seyyid Ali Çavuş Ağa b. es-Seyyid Mehmed tarafından vekîl-i şer‘îleri zâtları mu‘arrefe olan zevcesi Hadîce bt. Mustafa ile kızı sâhibe-i arzuhâl Şerîfe Âişe Hatun meclis-i ma‘kûd-ı mezkûrda derûn-ı arzuhâlde mezkûrü’l-ism Müezzin es-Seyyid Mehmed Emin b. Cürcânî Mehmed Ali muvâcehesinde mezbûr Müezzin es-Seyyid Mehmed Emin bu esnâda binâsına şürû‘ eylediği menzilinin müvekkilemiz mezbûrun menzili ittisâlinde vâki‘ türbe üzerine inşâ ve ihdâs eylediği binânın menzilimizin köşe penceresinde mazarratı olmağla men‘ olunmasını bi’l-vekâle murâdımızdır deyü da‘vâ ve ba‘de vukû‘i’l-münâza‘a beynlerine muslihûn tavassut edip zikr olunan türbe üzerine binâ ve inşâ olunan mahalde tûlen dört zirâ‘ ve kadden on sekiz parmak ihdâs eylediği şehnişîni bi’l-külliye ref‘ ve mârrü’z-zikr türbe üzerinde olan mahâllin sütûnunu müvekkil-i mezbûrun mevcûd penceresinin pervâzı üzerinden dikmek üzere ta‘ahhüd eyledikde mezbûretân dahî râzı ve bu vecihle kat‘-ı nizâ‘ eylediklerini kâtib-i merkûm mahallinde ba‘de’t-tahrîr mezbûrûn ile ma‘an ümenâ’-i şer‘le meclis-i şer‘a gelip muvâcehelerinde inhâ ve takrîr eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 18 min Şevvâl sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30641"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30643"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>