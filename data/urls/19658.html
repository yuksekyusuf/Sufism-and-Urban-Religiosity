﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 99<br>Hüküm no: 93<br>Orijinal metin no: [22a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yusuf Efendi b. Abdülaziz’in ipek bahâsından borcu olduğu</b><br><br>Osman Çelebi b. Abdülaziz nâm kimesne mahfil-i kazâda mahmiye-i Galata tevâbi‘inden Tophane’de Hoca Ali mahallesi sâkinlerinden olup vilâyet-i Rumeli’nde Prevadi nâm kasabada bundan akdem vefât eden merhûm-i mebrûr Yusuf Efendi b. Abdülaziz’in zevce-i metrûkesi olup ba‘zı muhallefâtına vâzı‘atü’l-yed olan fahrü’l-muhadderât Sâliha Hâtun bt. Mehmed’in husûs-ı âti’l-beyâna vekîl-i şer‘îsi olup hasm-ı câhid mahzarında Mahmud b. İsa ve İsmail Halîfe b. Abdi el-İmâm şehâdetleri ile vekâleti sâbite olan fahrü’l-eşbâh Behrâm Bey b. Abdullah nâm kimesne mahzarında takrîr-i da‘vâ edip merhûm-ı mezbûr Yusuf Efendi’nin zimmetinde beynimizde ilm-i şer‘î ile ma‘lûm harîr bahâsından sekiz bin fıddî Osmânî akçe hakkım vardır muhallefâtından taleb ederim dedikde gıbbe’s-suâl vekîl-i mezbûr Behrâm Bey bi’l-muvâcehe cevâbında da‘vâ-yı mezbûreyi bi’l-külliye inkâr ettikde mesfûr Osman Çelebi’den da‘vâ-yı mezbûresine muvâfık beyyine taleb olundukda udûl-i müslimîn ve ahrâr-ı muvahhidînden Nebi b. Mehmed ve Mehmed b. Osman nâm kimesneler li ecli’ş-şehâde mahfil-i kazâya hâzırân olup gıbbe’l-istişhâdi’ş-şer‘î edâ-i şehâdet-i şer‘iyye edip merhûm Yusuf Efendi hâl-i hayâtında ve kemâl-i akl ve sıhhatinde bizim huzûrumuzda mezbûr Osman Çelebi’ye beynimizde ilm-i şer‘î ile ma‘lûm harîr bahâsından sekiz bin akçe deynim vardır diye ikrâr eyledi bu husûsa şâhidleriz şehâdet dahi ederiz diye edâ-i şehâdet-i şer‘iyye eyleyip ba‘de’t-ta‘dîl ve’t-tezkiyye şehâdetleri hayyiz-i kabûlde vâki‘ olmağın mâ vaka‘a gıbbe’t-taleb ketb olundu. Cerâ zâlike ve hurrire fî evâili Zilka‘de sene hamse aşere ve elf.<br><br><br>Şuhûdü’l-hâl: Seyyid Yahya b. Seyyid Hasan, Mehmed Çelebi b. Cafer Bey er-Reis es-sultânî, Mahmud b. Mehmed el-İmâm, fahrü’l-eimme Mustafa Efendi b. Abdülaziz, Mehmed b. Mustafa, Mehmed b. Mustafa el-Kâtib ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19657"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19659"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o260"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>