﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 333<br>Hüküm no: 377<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanko v. Nikola ile Vasil v. Toma’nın vakıf menzili davasında bedel-i sulh üzerinde anlaştıkları</b><br><br>Vakıf menzil nizâ‘ı i‘lâmı<br><br>Ma‘rûz<br><br>Arzuhâl eden Tabib Yanko v. Nikola nâm zimmî meclis-i şer‘-i enverde arzuhâlde mezkûrü’l-ism Vasil v. Toma nâm zimmî muvâcehesinde nezâret-i dâ‘îlerinde âsûde evkāfdan merhûm Şeyh Sinan Erdebilî Zâviyesi mülhakātından Sinan Bey vakfının hâlâ mütevellîsi es-Seyyid eş-Şeyh Abdülgani Efendi hâzır olduğu hâlde vakf-ı mezbûr musakkafâtından Galata’da Eğrikapı dâhilinde Sultan Bâyezid Mahallesi’nde kâin ma‘lûmü’l-hudûd beher şehr otuz akçe îcâreli mersûm Vasil zimmî bâ-temessük-ı mütevellî mutatasarrıf olduğu bir bâb vakıf menzilini bin iki yüz on altı senesi Recebi’l-ferdinin gurresinde iki bin altı yüz guruş bedel mukābelesinde bana bâ-re’y-i mütevellî ferağ ve tefvîz ben dahi ber-vech-i muharrer tefevvüz ve kabûl ettikden sonra menzil-i mezkûra müte‘allika da‘vâdan dahi zimmetimi ibrâ ve iskāt etmişken mersûm Vasil zimmî el-yevm menzil-i mezkûrda mütemekkin olup bana teslîm etmemekle suâl olunup menzil-i mezkûru ba‘de’t-tahliyye bana teslîme tenbîh olunmak murâdımdır deyü da‘vâ eylediğimde ol dahi cevâbında ben menzil-i mezkûru târih-i mezbûrda sana bin beş yüz guruş deynim mukābelesinde vefâen fâriğ olmuşdum deyü ber-vech-i muharrer müdde‘âmı inkâr edip ol vechile beynimizde ba‘de’l-münâza‘a bâ-tavassut-ı muslihîn ben mersûm Vasil zimmînin menzil-i mezkûru ferağı ancak vefâen olduğunu ikrâr ve bâ-ma‘rifet-i mütevellî geri ferağa ba‘de’l-ahd bedel olmak üzere medfû‘umu iddi‘â eylediğim iki bin altı yüz guruş da‘vâmdan dahi mersûm Vasil zimmî ile kat‘an li’n-nizâ‘ iki bin guruş üzerine ba‘de’s-sulh ve’l-kabûl ziyâdesinden dahi zimmetini kabûlünü hâvi ibrâsını kabûl ettikden sonra mersûm Vasil zimmî eğer târih-i i‘lâmdan altmış bir gün mürûrunda meblağ-ı mezbûr iki bin guruşu edâ edemez ise menzil-i mezkûru bedel-i misli ve bâ-ma‘rifet-i mütevellî âhara ferağ ve bedelini kabza ve bedel-i mezkûrdan bedel-i sulh-ı merkūm iki bin guruşu takās ve mahsûbe ve bunların mütevakkıf olduğu umûrun küllîsine tarafından beni “Küllemâ azeltüke fe-ente vekîli” mazmûnu üzere azl ve in‘izalden masûne vekâlet-i devriye ile vekîl nasb ve ta‘yîn eylediğinde ben dahi vekâlet-i mezkûreyi kabûl ve merâsimini edâya ta‘ahhüd edip bu vechile kat‘-ı nizâ‘ eyledik deyü ikrâr ve tasdîkleri huzûr-ı âlîlerine i‘lâm olundu.<br><br>Fî-5 Ra sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31130"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31132"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>