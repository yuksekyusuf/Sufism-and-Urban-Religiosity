﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 374<br>Hüküm no: 360<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meryem bt. Hüseyin’in gedik bedeli hususunda Habibe bt. Abdullah aleyhindeki alacak davasında anlaşma sağlanması</b><br><br>40 guruşa sulh<br><br>Ma‘ruz,<br><br>İstanbul’da Tercümanyunus mahallesinde sâkine ve zâtı mu‘arrefe Meryem bt. Hüseyin nâm Hatun meclis-i şer‘-i münîrde Habibe bt. Abdullah nâm hatun tarafından husûs-ı âti’l-beyânda vekîl olduğu zâtını ârifân Hafız Kâmil Efendi b. Mehmed Emin ve Mehmed Beşe b. Mehmed nâm kimesneler şehâdetleriyle sâbit olan el-Hâc İbrahim Edhem Ağa b. Mehmed nâm kimesne muvâcehesinde İstanbul’da Acemoğlanı Meydanı kurbünde Kuyucu Murad Paşa Türbesi civârında vâki‘ bir bâb kalemtraşçı dükkânı bâ-pâye-i İstanbul kādısı Uşşâkîzâde hafîdi fazîletlü Mehmed Said Efendi hazretlerinin bi’l-icâreteyn taht-ı tasarruflarında ve derûnunda mevcûde gedik ta‘bîr olunan bâ-defter-i müfredât âlât-ı lâzıme ve eşyâ-yı ma‘lûme müvekkile-i mezbûre Habibe Hatun’un yedinde malı iken müvekkile-i mezbûre âlât ve eşyâ-yı mezkûreyi mu‘teber gedik olmak üzere yüz elli guruş semen-i medfû‘ ve makbûza bundan akdem bana bey‘ ü temlik ve teslîm, ben dahi iştirâ ve temellük ve tesellüm ve kabûl eylediğimden sonra dükkân-ı mezkûr bu def‘a vukū‘ bulan harîkde muhterik ve mutasarrıfı efendi-yi mûmâ-ileyh müceddeden binâ ve inşâ ve âhara bilâ-gedik îcâr etmekle ben dahi gedik bahâ olmak üzere müvekkile-i mezbûreye medfû‘um olan meblağ-ı merkūm yüz elli guruşu istirdâd ederim deyü tasaddî eylediğim da‘vâ-yı mezkûrumdan bâ-vesâtet-i muslihîn müvekkile-i mezbûre Habibe Hatun’a izâfetle işbu vekîl-i mezbûr el-Hâc İbraim Ethem Ağa ile bi’t-tav‘ ve’r-rızâ kırk guruş üzerine ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâya ve bi’l-cümle husûs-ı mezkûra müte‘allika âmme-i de‘âvîden müvekkile-i mezbûre Habibe Hatun’un zimmetini ibrâ ve iskāt eylediğimde ol dahi ibrâ-yı mezkûrumu kabûl ve yedimde olup harîkde dükkân-ı mezkûrdan ihrâc eylediğim bir aded örsü müvekkile-i mezbûreye teslîme müte‘ahhide oldum dediğini vekîl-i mezbûr bi’l-vekâle tasdîk ve ibrâdan müstağnî bedel-i sulh-ı merkūm kırk guruşu müvekkilesi mezbûre Habibe Hatun’un zimmetinde müdde‘iye-i mezbûreye deyni olduğunu bi’l-vekâle ikrâr ü i‘tirâf etmeğin mûcebince bedel-i sulh-ı merkūm kırk guruşun müdde‘iye-i mezbûre Meryem Hatun’a edâsıyla müvekkile-i mezbûre Habibe Hatun’a izâfetle vekîl-i merkūm ilzâm olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 21 Rebî‘ülâhir sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31767"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31769"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o624"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>