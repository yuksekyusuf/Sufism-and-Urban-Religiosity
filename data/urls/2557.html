﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 223<br>Hüküm no: 239<br>Orijinal metin no: [46b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Efendi Vakfı mütevellisi Mehmed Bey’in kefalet ve alacak iddiasından men olunması</b><br><br>Ashâb-ı hayrâtdan merhûm Ali Efendi Vakfı’na hâlâ mütevellî olan el-Hâc Mehmed Bey b. Abdi meclis-i şer‘-i şerîf-i enverde Aragon Cemâ‘ati’nden Zaharya v. Mosi nâm Yahûdi muvâcehesinde bi’t-tevliye üzerine da‘vâ ve takrîr-i kelâm edip târîh-i kitâbdan dört sene evvel vâlidesi olup gāib-i ani’l-meclis Sinorola nâm Yahûdiye zimmetinde mâl-ı vakf-ı mezbûrdan yüz elli esedî guruş istidâne edip meblağ-ı mezbûra mezbûr Zaharya tarafından emr ü kabûlü hâviye kefâlet-i sahîha-i şer‘iyye ile kefîl olmağın hâlâ meblağ-ı mezbûr kefâletine binâen mezbûrdan taleb ederim, suâl olunsun dedikde, gıbbe’s-suâl ve akībe’l-inkâr mütevellî-i mezbûrdan da‘vâsına mutâbıka beyyine taleb olundukda ityân-ı beyyineden izhâr-ı acz edip istihlâf etmeğin fi’l-hakīka mütevellî-i mezbûr gāibe-i mezbûre Sinorola zimmetinde mâl-ı vakf-ı mezbûrdan olan yüz elli esedî guruşa tarafeynden emr ü kabûlü hâviye kefâlet-i sahîha-i şer‘iyye ile kefîl olmadığına yemîn teklîf olundukda ol dahi alâ-vefki’l-mesûl yemîn billâhillezî enzele’l-Tûriyeti alâ-Mûsâ -aleyhi’s-selâm- etmeğin mütevellî-yi mezbûr bî-vech mu‘ârazadan men‘ olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Zülfikar Ağa b. Yusuf, Şükrullah Bey b. Mustafa, Mustafa Çelebi b. Ahmed, Hasan Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2556"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2558"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b223"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>