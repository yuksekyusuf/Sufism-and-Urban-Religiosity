﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 366<br>Hüküm no: 245<br>Orijinal metin no: [56a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma bt. Abdullah’ın, kocası merhum Süleyman Beşe’nin, Osman b. Abdülcelil’deki sandal bahasından alacağını vekili Ali aracılığıyla talep ettiği</b><br><br>Mahmiye-i İstanbulˈda Unkapanı dâhilinde Azebler Hamamı kurbünde sâkin işbu bâ‘isüˈl-kitâb el-Hâc Ali b. Mustafa nâm kimesne meclis-i şer‘-i hatîr-i lâzımüˈt-tevkīrde mahrûse-i Galataˈda Sultân Bâyezid mahallesi sükkânından iken bundan akdem vefât eden Süleyman Beşe ( ) nâm kimesnenin zevce-i metrûkesi olmağla muhallefâtına vâzi‘uˈl-yed olduğu şer‘an [sâbit] olan Fatma bt. Abdullah nâm hatun tarafından mezbûr el-Hâc Ali ile husûmet ve redd-i cevâba vekîl-i müsecceli olup nehc-i mu‘teber-i şer‘î üzre vekâleti sâbite olan es-Seyyid Osman b. Abdülcelil nâm kimesne mahzarında üzerine da‘vâ ve takrîr-i kelâm edip müteveffâ-yı mezbûr sıhhat-i hâlinde yedimden iştirâ ve kabz eylediği sefîne sandalı semeninden zimmetinde olan otuz beş kıt‘a esedî guruş ile hîn-i iştirâda yedimden ve mâlımdan istikrâz ve kabz eylediği mezbûruˈn-nakd altmış beş guruş ki min-haysüˈl-mecmû‘ yüz kıt‘a esedî guruş zimmetinde lâzımüˈl-edâ bana deyni olup hattâ ber-vech-i muharrer bana medyûn olduğunu alâ-ruûsiˈl-işhâd sıhhati hâlinde ikrâr ve işhâd eyleyip işbu meftûh ve mersûm deyn temessükünü dahi yedime vermişdir vekîl-i mezbûrdan suâl olunup meblağ-ı mezbûru tereke-i vâfiyesinden vermek üzere müvekkile-i mezbûreye tenbîh olunmak matlûbumdur dedikde gıbbeˈs-suâl veˈl-inkâr müdde‘î-i mezbûrdan da‘vâsına mutâbık beyyine taleb olundukda udûl-ı Müslimînˈden Mehmed Yazıcı b. Yusuf ve İbrahim b. Ahmed nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-vâki‘ müteveffâ-yı mezbûr sıhhati hâlinde sâlifüˈz-zikr sandal bahâsından otuz beş kıt‘a esedî guruş ve yedinden istikrâz eylediğim altmış beş guruş ki min-haysüˈl-mecmû‘ yüz kıt‘a esedî guruş müdde‘î-i mezbûr el-Hâc Aliˈye zimmetimde lâzımüˈl-edâ ve vâcibüˈl-kazâ deynimdir deyü bizim huzûrumuzda ikrâr eyleyip bizi işhâd eylediğinden sonra işbu deyn temessükü yedine verdi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i şerâ’itiˈl-makbûl şehâdetleri makbûle olmağın ba‘deˈt-tahlîfiˈş-şer‘î mûcebiyle müvekkile-i mezbûreye tenbîh olunup mâ vaka‘a biˈt-taleb ketb olundu.<br><br>Fiˈl-yevmiˈs-sânî veˈl-işrîn min-Cumâdelâhire li-sene erba‘a ve semânîn ve elf.<br><br>Şuhûdüˈl-hâl: Mehmed Efendi b. Mustafa, Hüseyin Beşe b. Mehmed, Siyavuş b. Abdullah, Kadri b. Mehmed, İsa Bey</p>          <br><a title="Önceki sayfa" style="text-decoration:none" href="./ayrmetin.php?idno=21308"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21310"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b366"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o972"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>