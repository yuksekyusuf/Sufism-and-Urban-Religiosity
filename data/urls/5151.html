﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 244<br>Hüküm no: 227<br>Orijinal metin no: [48b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Katır iştirasından dolayı Mustafa Ağa b. el-Hâc Mehmed ile Kastamonu sancağının Küre-i nühas kazasına tâbi Karayazıcılar ve Nasreddin köyleri halkının aralarındaki davada sulh oldukları</b><br><br>Fi’l-asl vilâyet-i Anadolu’da Kastamonu sancağında Küre-i nuhâs kazâsına tâbi‘ Karayazıcılar nâm karye ahâlîsinden Ahmed b. Abdullah nâm kimesne kendi asâleten ve Zünnun Halîfe ve Seydî Beşe b. Mehmed b. İbrahim taraflarından husûs-ı âti’z-zikri ikrâra vekîlleri olduğu Musa b. Ahmed ve Hüseyin b. İsmail nâm kimesneler şehâdetleriyle şer‘an sâbit olan mezbûr Ahmed vekâleten ve yine kazâ-i mezbûra tâbi‘ Nasreddin nâm karye ahâlîlerinden Salih b. Osman ve Abdülgaffar b. Mustafa nâm kimesneler meclis-i şer‘-i hatîrde işbu sâhibü’l-kitâb Mustafa Ağa b. el-Hâc Mehmed mahzarında her biri asâleten ve vekâleten ikrâr ve takrîr-i kelâm edip mezbûr Mustafa Ağa’nın [bin] yüz kırk bir senesinde bâ-fermân-ı âlî katır iştirâsına memûr olduğunda kazâ-i mezbûreye gelip ber-mûceb-i defter iki bin dört yüz otuz beş guruş isâbet edip meblağ-ı mezbûrdan yedi yüz yetmiş guruş karyenize isâbet eyledi deyü mezbûr Mustafa meblağ-ı mezbûru bizden bi-gayr-ı hakkın ahz u kabz etmekle hâlâ meblağ-ı mezbûr yedi yüz yetmiş guruşu mezbûr Mustafa Ağa’dan bi’l-asâle ve bi’l-vekâle taleb ve da‘vâ sudûrunda olmuşidik el-hâletü hâzihî beynimize muslihûn tavassut edip da‘vâ-yı mezkûremizden bizi mezbûr Mustafa Ağa ile üç yüz yetmiş guruş üzere sulh eylediklerinde biz dahi sulh-ı mezbûru kabûl ve bedel-i sulh olan meblağ-ı mezbûr üç yüz yetmiş guruşu mezbûr Mustafa Ağa yedinden bi’l-asâle ve bi’l-vekâle tamamen ahz u kabz edip mâ‘adâsına müte‘allika âmme-i da‘vâdan mezbûr Mustafa Ağa’nın zimmetini her birimiz asâleten ve vekâleten ibrâ ve iskāt eylediğimizden sonra mezbûr Mustafa Ağa dahi kezâlik bize medfû‘u olan meblağ-ı mezbûr üç yüz yetmiş guruşa müte‘allika âmme-i da‘vâdan bizim zimmetimizi ibrâ ve iskāt eyledi dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 13 min-Cumâdelâhire sene [1]143.<br><br>Şuhûdü’l-hâl: Mustafa b. Mehmed, Süleyman Ağa b. Hasan, Ahmed b. Mehmed, Mahmud b. Mehmed, Halil Efendi b. Mahmud, İsa b. Abdullah, Ali b. Abdullah, [49a] Hasan b. el-Hâc Mehmed, Ahmed Ağa b. el-Hâc Mehmed, Berber İbrahim, el-Hâc Mustafa b. İbrahim, Abdi b. Ali, Tahtacı Mehmed Çelebi b. Abdullah, Salih Çelebi b. Süleyman, Yahya Efendi b. Abdülhay Efendi.</p>          <br><a title="Önceki sayfa" style="text-decoration:none" href="./ayrmetin.php?idno=5150"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5152"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o716"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>