﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 257<br>Hüküm no: 198<br>Orijinal metin no: [66a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arık Bali Çavuş b. İskender’in evinin Haremeyn Vakfı’na ait olduğu</b><br><br>Mahmiye-i İstanbul’da Haremeyn-i Şerîfeyn Evkāfı’na bi’l-fi‘il mütevellî olan Hasan Bey b. Mehmed nâm bevvâb meclis-i şer‘de menzil-i âti’l-beyâna mülkiyyet zu‘mu ile vâzı‘ü’l-yed olan Mehmed Çavuş b. Kurd mahzarında üzerine tasvîr-i da‘vâ edip mahmiye-i mesfûre mahallâtından Kumkapısı kurbünde Feridun Ağa mahallesinde vâki‘ bir tarafı Derzibaşı mülküne ve bir tarafı Süleyman Ağa vakfına ve iki tarafı tarîk-i âm ile mahdûd olup büyût-ı müte‘addideyi müştemil olan menzili mahalle-i merkūmede sâkin iken bundan akdem vefât eden Arık Bâli Çavuş b. İskender nâm kimesne hâl-i hayâtında ve kemâl-i sıhhatinde iken vakf-ı sahîh-i şer‘î ile vakfedip süknâsı evvelâ kendi nefsine ba‘dehû evlâdına ve evlâd-ı evlâd-ı evlâdına ve ba‘de’l-inkırâz ecr-i misli ile îcâr olunup beher sene hâsıl olan icâresi fukarâ-i Haremeyn-i Muhteremeyn’e irsâl oluna deyu vakf ve ta‘yîn etmişidi. El-hâletü hâzihî merkūm Bâli Çavuş ve evlâdı münkarız olmağla ber-mûceb-i şart-ı vâkıf menzil-i mesfûr fukarâ-i Haremeyn-i Şerîfeyn’e âid ve râci‘ olmuşiken müşârun-ileyh Mehmed Çavuş bi-gayrı vech-i şer‘î vaz‘-ı yed edip mülkiyyet üzere tasarruf eder suâl olunup ref‘-i yedine tenbîh ve cânib-i vakfa zabt ettirilmek matlûbumdur dedikde gıbbe’s-suâl merkūm Mehmed Çavuş cevâbında fi’l-hakīka menzil-i mesfûra mülkiyyet zu‘mu ile vaz‘-ı yed eyledim. Lâkin vech-i meşrûh üzere vakfolduğu ma‘lûmum değildir deyu inkâr edicek mütevellî-i merkūmdan müdde‘âsını mübeyyine beyyine taleb olundukda udûl-i Müslimînden mahalle-i mezbûre ahâlîsinden Ali Efendi b. Murad ve Hüsrev b. Abdullah ve Eyüb Çelebi b. İsrafil nâm kimesneler li-ecli’ş-şehâde hâzırûn olup istişhâd olundukda fi’l-hakīka vech-i meşrûh üzere müteveffâ-yı merkūm hâl-i hayâtında ve kemâl-i sıhhatinde menzil-i mezbûru vakf-ı sahîh-i şer‘î ile vakfedip süknâsını evvelâ kendi nefsine ba‘dehû evlâdına ve evlâd-ı evlâdına ve ba‘de’l-inkırâz ecr-i misli ile îcâr olunup beher sene hâsıl olan ücreti fukarâ-i Haremeyn-i Şerîfeyn’e irsâl oluna deyu vakf ve ta‘yîn eylemişidi. Ber-vech-i muharrer menzil-i merkūmun vakfiyyetine şâhidleriz şehâdet dahi ederiz deyu edâ-i şehâdet-i şer‘iyye ettiklerinde ba‘de’t-ta‘dîl şehâdetleri makbûle olmağın mûcebiyle menzil-i mezbûrun vakfiyyetine hükmolundukdan sonra müşârun-ileyh Memi Çavuş’un ref‘-i yedine tenbîh birle vâki‘ ketb olundu.<br><br>Fî-evâhiri Saferi’l-hayr li-sene sitte ve ışrîn ve elf.<br><br>Şühûdü’l-hâl: Halil Efendi b. ( ) el-kādî, Mustafa Çelebi b. ( ) el-kâtib, Ali Çelebi b. Sinan, Ahmed Çelebi b. ( ) el-cündî, Ferhad Bey b. ( ) el-bevvâb, Muslu Çelebi b. Kasım el-Üsküdar[î], Receb Bey b. Abdullah. Mustafa Çelebi b. Abdullah el-kâtib, Mustafa Bey b. Abdullah el-bevvâb ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11528"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11530"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b257"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o761"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>