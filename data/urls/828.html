﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 124<br>Hüküm no: 111<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Besni kazasındaki Sûk-ı Sultânî mescidi vakfının gelirlerine yapılan müdahalenin önlenmesi</b><br><br>Sâdır olan fermân-ı âlîlerine imtisâlen işbu arzuhâl [ve] derkenârlara ba‘de’n-nazar Besihni [Besni] kazâsın[da] Sûk-ı sultânî’de vâki‘ Sevdim Bey binâ eylediği mescid-i şerîfi vakfının evlâdiyet ve meşrûtiyet üzere bâ-berât-ı âlîşân tevliyetine yevmî bir buçuk akçe vazîfe ile bi’l-iştirâk mutasarrıfları sahib-i arzuhâl es-Seyyid el-Hâc Mehmed b. İbrahim ve diğer Seyyid Mehmed b. İbrahim nâm kimesneler vakf-ı mezbûrun gallesinden senevî dört yüz guruş evlâd-ı vâkıfın zükûruna tevzî‘ ve taksîm olunagelip bâkīsini mescid-i mezbûrun ta‘mîr ve termîmine sarf ve ehl-i mürtezikanın vazîfelerini edâ etmek üzere verilegeldiği ve tekāyüd-i kadîmi dahi mahâllinde bi’d-defa‘ât ihbâr olunduğundan bahisle galle-i mezbûrun bâkiye[sine] müdâhale îcâb etmez iken evlâd-ı vâkıfdan Avarlı? Ali ve tüccâr Abdurrahman ve tüccâr Ebûbekir ve Şeyh Abdullah nâm kimesneler amel-i kadîm ve mugāyir-i berat-ı âlîşân müdâhale ve nizâ‘dan hâlî olmadıklarından merkūmûnun galle-i mezkûrenin dört yüz guruşdan mâ‘adâya dahl ü ta‘arruzlarını men‘ [u] def‘ için dört yüzden mâ‘adâ bir kıt‘a emr-i âlî ısdârı istid‘âsında oldukları mefâd-ı arzuhâlden nümâyân olmağla fi’l-hakīka tevliyet-i mezkûre vazîfe-i mersûmesiyle merkūmân es-Seyyid el-Hâc Mehmed ve diğer el-Hâc Mehmed’in üzerlerinde olduğu derkenârdan müstebân ve vakf-ı mezkûrun vakfiyesi olmayıp meşrûtu nâ-ma‘lûm olmağla merkūmânın istid‘â eyledikleri emr-i âlî vakf-ı mezkûra bir vechile enfa‘ olmağın bu sûretde vakf-ı mezbûrun gallâtından senevî dört yüz guruşunun ber-mûceb-i amel-i kadîm evlâd-ı zükûruna tevzî‘ ve taksîm, bâkīsini mescid-i şerîfin ta‘mîrine sarf ve ehl-i mürtezikanın vazîfelerini min-gayri leccin edâ ederek ve her sene vakf-ı mezkûrun muhâsebesi mahâllinde ber-nehc-i şer‘î rü’yet olunup ba‘de ihrâci’l-mesârif bâkī fazla kalan gallesini mütevellî-i merkūmân ma‘rifeti ve ma‘rifet-i şer‘le istirbâh birle mescid-i mezkûrun iktizâ eden ta‘mîr ve termîmine sarf olunmak şartıyla sâlifü’z-zikr dört yüz guruşdan galle-i vakfa müdâhale olunmamak bâbında mütevelliyân-ı merkūmân es-Seyyid el-Hâc Mehmed ve diğer es-Seyyid Mehmed nâm müşterekleri yedine bir kıt‘a emr-i celîlü’ş-şân i‘tâsı emr-i savâb idiği huzûr.</p>          <br><a title="Önceki sayfa" style="text-decoration:none" href="./ayrmetin.php?idno=827"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=829"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o187"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>