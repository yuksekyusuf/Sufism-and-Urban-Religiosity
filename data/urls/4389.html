﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 150<br>Hüküm no: 110<br>Orijinal metin no: [15b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Abdülmennan’ın Çukur Mahallesi’ndeki evini Ahmed Ağa b. Hüseyin’e sattığı</b><br><br>Mahmiye-i İstanbul’da Yenikapı dâhilinde Çukur Mahallesi’nde sâkin fahrü’l-akrân Ahmed Ağa b. Abdülmennan nâm kimesne meclis-i şer‘-i şerîf-i enverde işbu bâ‘isü’l-kitâb diğer Ahmed Ağa b. Hüseyin Ağa mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin silk-i mülk-i sahîhimde münselik olup mahalle-i mezbûrede vâki‘ bir tarafdan karındaşım Ali Ağa mülkü ve bir tarafdan imâma meşrûta vakıf menzil ve bir tarafdan el-Hâc Halil mülkü ve bir tarafdan tarîk-i âm ile mahdûd hâriciyede fevkānî bir bâb şehnişînli oda ve bir bâb sagīr oda ve tahtında bir bâb ahır ve bir abdesthâne ve bir kenîf ve dâhiliyede tabaka-i ulyâda iki bâb fevkānî oda ve bir bâb sagīr kiler odası ve bir sofa ve bir kenîf ve bir kaygan döşemeli dehlîz ve bir sofa ve tabaka-i vustâda bir bâb oda ve bir matbah odası ve bir gasilhâne ve bir tahta-pûş ve bir sofa ve dehlîz ve tabaka-i süflâda bir kenîf ve bir su kuyusu ve bir mikdâr havlu ve karındaşım Ali Ağa tarafında taş duvarı muhtevî mülk menzilimi tarafeynden îcâb ve kabûlü hâvî ve şürût-ı müfsideden ârî bey‘-i bâtt-ı sahîh-i şer‘î ile bin iki yüz yirmi guruşa merkūm diğer Ahmed Ağa’ya bey‘ ve teslîm ve temlîk eylediğimde ol dahi ber-vech-i muharrer iştirâ ve temellük ve teslîm ve kabûl ve kabz eylediğinden sonra semeni olan meblağ-ı mezbûr bin iki yüz yirmi guruşu merkūm diğer Ahmed Ağa yedinden tamamen ahz u kabz eyledim baʻde’l-yevm menzil-i mahdûd-ı mezkûr bi-cümleti’t-tevâbi‘ ve’l-levâhık mezbûr diğer Ahmed Ağa’nın mülk-i müşterâsı olmuşdur benim kat‘â alâka ve medhalim yokdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu<br><br>Fî 20 min-şehri Rebîʻülâhir sene 1121<br><br>Şuhûdü’l-hâl: el-Hâc İbrahim Efendi mukāta‘a-i Haremeyn-i muhteremeyn sâbıkā, Fahrü’l-akrân Ahmed Ağa b. ( ) Ağa-yı Serdengeçdi, Abdurrahman Efendi İmâm-ı Mescid-i Sirkeci, Mehmed Çelebi b. Abdullah, Berber Mehmed Çelebi b. Hayreddin, İsmail Çelebi b. Mehmed an-Kasımpaşa, Mehmed Çelebi b. Abdullah tâbi‘-i İbrahim Efendi, Mustafa Çelebi b. Şa‘ban an-Galata, Mehmed Efendi el-İmâm ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4388"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4390"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>