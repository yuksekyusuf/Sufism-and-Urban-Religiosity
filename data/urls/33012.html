﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 147<br>Hüküm no: 114<br>Orijinal metin no: [26a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi esnafından Osman Usta b. Mehmed’in mâlik olduğu çörekçi dükkânını Mustafa Usta b. Seyyid Mustafa ve Ahmed Alemdar b. Ali’ye sattığı</b><br><br>Kumkapı nişâncısında simidci ve çörekçi<br><br>Mahmiye-i İstanbul’da kâin çörekçi esnâfından Osman Usta b. Mehmed nâm kimesne meclis-i şer‘-i hatîr-i lâzımü’t-tevkīrde esnâf-ı mezkûreden işbu bâ‘iseyü’l-kitâb es-Seyyid Mustafa Usta b. es-Seyyid Mustafa ve Ahmed Alemdar b. Ali nâm kimesneler mahzarlarında ikrâr-ı tam ve takrîr-i kelâm edip mahmiye-i mezbûrede Kumkapı kurbünde Nişâncıpaşa Câmi‘-i şerîfi civârında vâki‘ ma‘lûmü’l-hudûd bir bâb simidci ve çörekçi fırını derûnunda mevcûde beyne’l-esnâf gedik ta‘bîr olunur ber-mûceb-i defter-i müfredât simidci ve çörekçi âlât-ı lâzımesinin yüz yirmi sehm i‘tibâriyle otuz sehmi mezbûrân es-Seyyid Mustafa Usta ve Ahmed Alemdar’ın yedlerinde mülkleri ve mâ‘adâsı olup akd-i âti’z-zikrin sudûruna değin yedimde olan bir kıt‘a i‘lâm-ı şer‘î ve bir kıt‘a hüccet-i şer‘iye mantûklarınca benim yedimde mâlım ve mülküm olan altmış sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûrân es-Seyyid Mustafa Usta ve Ahmed Alemdar’a ale’l-iştirâki’s-seviyy beş bin guruşa bey‘ ve temlik ve vech-i lâyıkı üzere teslîm eylediğimde onlar dahi ber-minvâl-i muharrer iştirâken yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm beş bin guruşu bana def‘ ü teslîm [26b] eylediklerinde ben dahi yedlerinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d zikr olunan simidci ve çörekçi gediği ta‘bîr olunur âlât-ı lâzıme-i ma‘lûmede benim kat‘a alâka ve medhalim kalmayup mezkûr otuzar sehmi bâlâda tahrîr olunduğu üzere mukaddemâ ve otuzar sehmi hâlâ şirâen ki cem‘an altmış sehmi mezbûr es-Seyyid Mustafa Usta’nın ve altmış sehmi merkūm Ahmed Alemdar’ın mâlları ve mülkleri ve hakk-ı sırfları olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 2 Ra sene [1]238.<br><br>Şühûdü’l-hâl: Dikilitaşlı Süleyman Alemdar Usta, Kethudâ İbrahim Ağa b. Mustafa, Yiğitbaşı Civelek Mehmed Usta b. Osman, Yazıcı Ali Efendi b. Süleyman, Galatalı es-Seyyid Ömer Usta, el-Hâc Mehmed Ağa b. Mustafa, Mahmudpaşalı İbrahim Usta.</p>          <br><a title="Önceki sayfa" style="text-decoration:none" href="./ayrmetin.php?idno=33011"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33013"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o450"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>