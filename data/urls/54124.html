﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 680<br>Hüküm no: 1099<br>Orijinal metin no: [90a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saide Hanım’ın vakıf menzilin tasarrufunun kendinde olmasının gerektiği yolundaki iddiasının araştırılması</b><br><br>Ma‘rûz;<br><br>Mahmiye-i İslâmbol’da Karagümrük kurbünde sâkin derûn-ı arzuhâlde mezkûretü’l-ism mu‘arrefetü’z-zât Saide bt. Mehmed Sadık nâm hatun medîne-i Üsküdar’da mahfil-i bâbda meclis-i şer‘-i hatîrde zikri âtî vakıf menzile mutasarrıf sâhib-i arzuhâl Hüseyin Efendi b. Mehmed mahzarında medîne-i mezbûrede Ahmed Çelebi mahallesinde vâki‘ Fıstıklı sokağında vâki‘ bir bâb vakıf menzili bundan akdem ecdâdımızdan Mustafa Dede b. Abdullah vakfedip süknâsını evlâd ve evlâdına ba‘de’l-inkırâz mahalle-i mezbûre imâmına şart ve ta‘yîn olunmuş iken târih-i i‘lâmdan yetmiş beş sene mukaddem menzil-i mezkûrun nevbet-i tasarrufu evlâd-ı vâkıfdan Âbide nâm hatunun iken mezbûre Âbide menzil-i mezkûr müşrif-i harâbdır deyü âhara îcâr edip el-hâletü hâzihî menzil-i mezkûr mezbûr Hüseyin Efendi’nin yedinde bulunup ve ben dahi evlâd-ı vâkıfdan olmamla menzil-i mezkûrdan kasr-ı yed ve bana teslîme tenbîh olunmak matlûbumdur deyü da‘vâ edip lâkin mezbûre Saide’nin evlâd-ı vâkıfdan olduğu ber-vech-i şer‘î henüz sâbit olmamağla ber-vech-i muharrer evlâdiyet sübûtuna tevkīfen müdde‘iye-i mezbûre mezbûr Hüseyin Efendi’ye bî-vech-i şer‘î mu‘ârazadan men‘ olunduğu mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 15 min-C sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54123"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54125"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b680"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1009"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>