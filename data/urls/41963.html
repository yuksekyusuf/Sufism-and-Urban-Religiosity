﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 427<br>Hüküm no: 433<br>Orijinal metin no: [105a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tokatlı Matuz’un eski Tokat Naibi Murtaza Efendi aleyhindeki alacak davası</b><br><br>Fi’l-asl vilâyet-i Anadolu’da medîne-i Tokat mahâllâtından Zilli Haç mahâllesi sükkânından olup hâlâ mahmiye-i İstanbul’da Vâlide Hanı’nda müsâfiren sâkin olan Matuz v. Masar nâm zimmî mahmiye-i İstanbul’da meclis-i şer‘-i hatîr-i lâzimü’t-tevkīrde yine mahmiye-i mezbûrede Yeniodalar kurbünde sâkin Anadolu kuzâtından işbu bâ‘isü’l-vesîka fahrü’l-kuzât Murtaza Efendi b. el-Hâc Kasım mahzarında ikrâr-ı tam ve takrîr-i kelâm edip işbu mezbûr Murtaza Efendi târîh-i kitâbdan sekiz sene mukaddem medîne-i Tokat’da nâib olduğu hâlde bir husûs için bi-gayrı hakkın hazînedârı işbu hâzır bi’l-meclis es-Seyyid Hasan Çelebi yediyle mecmû‘u dört yüz otuz guruş kıymetli bir elmas yüzük ve bir sîm sâ‘at ve sekiz zirâ‘ çuka ve yüz yetmiş guruşumu ahz u kabz etmekle hâlâ eşyâ-i mezkûre mevcûd ise aynlarını müstehlek ise kıymet-i şer‘iyyelerini mezbûr Murtaza Efendi’den taleb ve da‘vâ eylediğimde ol dahi inkâr etmeğin beynimizde münâza‘ât-ı kesîre vâkı‘a olup müdde‘âmı isbât sadedinde iken beynimize muslihûn tavassut edip da‘vâ-i mezkûremden beni mezbûr Murtaza Efendi ile altmış kıt‘a esedî guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı merkūm altmış guruşu yedinden tamâmen ahz u kabz edip husûs-ı mezkûra müte‘allıka âmme-i da‘vâ ve mutâlebât ve eymân ve muhâsamâtdan mezbûr Murtaza Efendi ile hazînedârı işbu mezbûr es-Seyyid Hasan Çelebi’nin zimmetlerini ibrâ-i âmm-ı kātı‘ü’n-nizâ‘la ibrâ ve iskāt eyledim, dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin aşere min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: es-Seyyid Ali Çelebi b. Mehmed, Mehmed Çelebi b. Mustafa yorgancı, Mustafa b. Ali, Mustafa b. İsmail.</p>          <br><a title="Önceki sayfa" style="text-decoration:none" href="./ayrmetin.php?idno=41962"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41964"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b427"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>