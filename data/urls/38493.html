﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 135<br>Hüküm no: 113<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Alemdar’ın bıçakcı dükkânı gediğini Seyyid Yahya Ağa’ya satması</b><br><br>Bıçakcı Gediği, 800 guruş<br><br>Mahmiye-i İstanbul’da Küçükpazar kurbünde sâkin Halil Alemdar b. Mehmed tarafından husûs-ı âti’l-beyânda vekîl olduğu el-Hâc Mehmed Ali b. Halil ve es-Seyyid Osman b. Ali şehâdetleriyle sâbit olan Ali Ağa b. Mustafa meclis-i şer‘-i şerîf-i enverde işbu bâ‘isü’l-vesîka es-Seyyid Yahya Ağa b. Mustafa mahzarında bi’l-vekâle ikrâr-ı tam ve takrîr-i kelâm edip mahmiye-i mezbûrede Mahmudpaşa kurbünde Kazancılar sokağında enserci ve kazgancı dükkânları beynlerinde kâin bir bab tütün bıçakçısı dükkânı derûnunda mevcûde beyne’l-esnâf gedik ta‘bîr olunur bir örs ve üç çekiç ve bir kürk ve bir kantar ve bir mengene ve sâir âlât-ı lâzıme-i ma‘lûmenin nısfları müvekkilim merkūmun ve nısf-ı âharları merkūm Yahya Ağa’nın ale’l-iştirâk yedlerinde emvâlleri olmağla âlât-ı muharrere-i mezkûrede müvekkilim merkūmun ber-i‘tibâr-ı mezkûr mâlik olduğu nısf hisse-i sâbıkāsını tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile müşteri-yi merkūm Yahya Ağa’ya sekiz yüz guruşa bi’l-vekâle bey‘ ü temlik ve vech-i lâyıkı üzere bi’l-vekâle teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr sekiz yüz guruşu müşteri-yi mezbûr bana def‘ ü teslîm ben dahi yedinden bi’l-vekâle tamamen ahz ü kabz eyledim, fîmâ-ba‘d âlât-ı muharrere-i mezkûrenin mecmû‘u mezbûr es-Seyyid Yahya Ağa’nın emvâl-i müşterâsı ve hakk-ı sırfı olup <<benim kat‘a alâka ve medhalim müvekkilim merkūmun>> müvekkilim mezbûr Halil Alemdar’ın kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan merkūm Yahya Ağa’nın zimmetini bi’l-vekâle ve bi’l-izâfe ibrâ ve iskāt eylediğimde ol dahi ber-vech-i muharrer ibrâ-yı mezkûrumu kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 24 Ra sene [1]242<br><br>Şühûdü’l-hâl: es-Seyyid Mehmed Ali b. Halil, Yiğitbaşı es-Seyyid Halil Usta, Mustafa Usta, Muhzır Ebûbekir Çelebi, Muhzır Ali Çelebi, Muhzır Mehmed Çelebi, Muhzır Fettah Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38492"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38494"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o540"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>