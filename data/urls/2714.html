﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 335<br>Hüküm no: 396<br>Orijinal metin no: [75a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstaşinoz v. Drako’nun gemicilikten ortağı olan Yanaki Reis ile muhasebelerini görerek birbirlerinin zimmetlerini ibra etmeleri</b><br><br>Mahrûse-i Galata muzâfâtından Kapıdağı nâhiyesine tâbi‘ Minhanya? nâm karye ahâlîsinden İstaşinoz v. Drako nâm zimmî meclis-i şer‘-i şerîfde karye-i mezbûre ahâlîsinden Yanaki Reis v. Dimitri nâm zimmî muvâcehesinde ikrâr ve takrîr-i kelâm edip mezbûr Yanaki ve gāib ani’l-meclis Zabiti v. Marvi nâm zimmî ile ale’l-iştirâki’s-seviyy mülküm olan çenber ta‘bîr olunur on yedi zirâ‘ sefîne ile yetmiş sekiz senesinden beri üç senede beynimizde ma‘lûm iskelelere dokuz def‘a ben ve on bir def‘a mezbûr Yanaki sefer edip hâlâ îrâd ve masrafımız hesâb etdiğimizde sefîne-i mezbûre ücretinden mezbûr Yanaki’nin makbûzu olup mesârifine sarf etdiği meblağdan mezbûr Yanaki zimmetinde on üç bin akçe hakkım zuhûr etmekle meblağ-ı mezbûr on üç bin akçeyi tamâmen mezbûr Yanaki yedinden ahz u kabz etdiğimden sonra sefîne-i mezbûrenin ücretine ve târîh-i kitâba gelince beynimizde cârî olan ahz u i‘tâ ve mu‘âmelât-ı şettâya müte‘allıka âmme-i hukūk-ı ma‘lûme ve mechûle da‘vâsından mezbûr Yanaki’nin zimmetini ve mezbûr Yanaki dahi benim zimmetimi ibrâ-i âmm-ı kâtı‘u’n-nizâ‘ ile ibrâ ve iskāt eyledik dedikde gıbbe’t-tasdiki’ş-şer‘î mâ-vaka‘a bi’t-taleb ketb olundu.<br><br>Fî 16 min-Şa‘bâni’l-mu‘azzam sene 1081.<br><br>Şuhûdü’l-hâl: Mustafa Çavuş b. Abdullah el-mübâşir, İbrahim Beşe b. Mustafa, İbrahim Çavuş b. Abdullah, Abdi Çelebi b. Hüseyin, Şükrullah Bey b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2713"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2715"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b335"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>