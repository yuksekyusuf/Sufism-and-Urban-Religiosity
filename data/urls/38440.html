﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 98<br>Hüküm no: 60<br>Orijinal metin no: [23a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Ağa’nın menzil arsasını Hacı Hasan Ağa’ya satması</b><br><br>Müfrez arsa mübâya‘ası, 534 guruş.<br><br>Mahmiye-i İstanbul’da Kumkapı kurbünde Muhsine Hatun mahallesinde sâkin İsmail Ağa b. Mehmed meclis-i şer‘-i şerîf-i enverde işbu bâ‘isü’l-vesîka el-Hâc Hasan Ağa b. Mehmed mahzarında ikrâr-ı tam ve takrîr-i kelâm edip mahalle-i mezbûrede vâki‘ bir tarafdan İmâm es-Seyyid Mehmed Ârif Efendi menzili ve arsası ve bir tarafdan tarîk-i hâs ve iki tarafdan tarîk-i âm ile mahdûd etrâf-ı erba‘ası taş duvar ile muhât derûnunda kârgîr mahzeni müştemil ma‘lûmü’z-zirâ‘ bir kıt‘a muhterik mülk menzil arsasının sâlifü’z-zikr İmâm es-Seyyid Mehmed Ârif Efendi menzili ve arsası tarafından tûlen ve arzan ma‘a müşterek mahzeni müştemil terbî‘an yüz doksan dört buçuk zirâ‘ mikdârı müfrez mahâlli bâ-hüccet-i şer‘iye yedimde mülk ve hakkım olmağla ben arsa-i müfreze-i mezkûreyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mezbûr el-Hâc Hasan Ağa’ya beş yüz otuz dört guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr beş yüz otuz dört guruşu müşteri-yi merkūm bana def‘ ü teslîm ben dahi yedinden tamamen ahz ü kabz eyledim, fîmâ-ba‘d arsa-i müfreze-i mezkûre mezbûr el-Hâc Hasan Ağa’nın mülk-i müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve ıskāt ve her birimiz ber-vech-i muharrer âharın ibrâsını kabûl eyledik dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 24 S sene [1]242<br><br>Şühûdü’l-hâl: el-Hâc İbrahim Efendi, Mehmed Çelebi el-muhzır, Kaşıkçı Halil Ağa, es-Seyyid el-Hâc Mustafa Efendi b. Halil, Ali Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=38439"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38441"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>