﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 82<br>Hüküm no: 29<br>Orijinal metin no: [6a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın cariye bedelinden dolayı annesi Zeynep Hatun aleyhindeki alacak davası</b><br><br>Ma‘rûz,<br><br>Bâ‘is-i i‘lâm Ahmed Ağa b. Mustafa mahfil-i şer‘iyyâtda zâtı ta‘rîf-i şer‘î ile mu‘arrefe olan vâlidesi Zeyneb Hatun muvâcehesinde vâlidem mezbûre Zeyneb Hatun bundan akdem iki yüz yirmi guruş kıymetli yedimde mülküm olan bir re’s zenciye câriyemi bi-gayr-ı hakkın ahz ve âhara bey‘ ile istihlâk etmekle bi-tarîkı’d-damân kıymet-i şer‘iyyesi olan iki yüz yirmi guruşu taleb eylerim deyü da‘vâ ve mezbûre Zeyneb Hatun cevâbında câriye-i merkūmeyi ahzını ikrâr, lâkin emriyle yüz doksan guruş semen-i makbûza bey‘ ve teslîm ve semen olan meblağ-ı mezbûr yüz doksan guruşu oğlum mezbûra tamâmen teslîm eyledim deyü def‘, ol dahi ve ziyâde kıymetini mezbûre Zeyneb ve def‘-i mezkûru mezbûr Ahmed’den her biri ba‘de’l-inkâr dâfi‘a-i mezbûre ber-vech-i muharrer def‘ini ve mezbûr Ahmed dahi ziyâde kıymet da‘vâsını her biri isbâtdan izhâr-ı acz ve talebleriyle vech-i şer‘î üzere her biri tahlîf olundukdan sonra mezbûr Ahmed ziyâde müdde‘âsıyla bilâ-beyyine-i âdile bî-vech [6b] mu‘ârazadan men‘ ve mezbûre Zeyneb’in ikrârında sâbit olan meblağ-ı mezbûr yüz doksan guruşun bilâ-habs edâsıyla ilzâm olunduğu huzûr-ı âlîlerine i‘lâm olundu.<br><br>Fî 5 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42134"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42136"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>