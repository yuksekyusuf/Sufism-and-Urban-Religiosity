﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 249<br>Hüküm no: 275<br>Orijinal metin no: [54a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice, İsmihan ve Ümmühani’nin Kahraman Hatun’a sattılan menzilde alakaları olmadığını ikrâr etmeleri</b><br><br>El-emru kemâ zükira fîhi nemekahu’l-fakīr İbrahim<br><br>Mahmiye-i İstanbul’da Sultan Bayezid-i cedîd mahallesi sâkinelerinden Hadîce ve İsmihan ve Ümmühani nâm hatunlar meclis-i şer‘-i şerîfde Şa‘bân Efendi b. Hüseyin ile menzil-i âti’l-beyâna vâzı‘atü’l-yed olan râfi‘atü’l-kitâb Kahraman nâm hatunun zevci tarafından husûs-ı âti’l-beyâna nâibü’l-vekâle vekîl Halil Bey b. ( ) nâm kimesneler mahzarlarında her biri ikrâr ve takrîr-i kelâm edip mahalle-i mezbûrda vâki‘ bir tarafdan Nefise Hatun Vakfı ve bir tarafdan cidâr-ı hısn ve bir tarafdan el-Hâc Mustafa mülkü ve bir tarafdan tarîk-i âm ile mahdûd büyût-ı müte‘addideyi müştemil menzilimi târîh-i kitâbdan iki ay mukaddem kırk iki bin üç yüz akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Şa‘bân Efendi’ye bey‘ ve teslîm, ol dahi minvâl-i muharrer üzere iştirâ ve tesellüm edip semeni olan meblağ-ı mezbûr kırk iki bin üç yüz akçeyi mezbûr Şa‘bân Efendi yedinden tamâmen alıp kabz etdiğimizden sonra mezbûr Şa‘bân Efendi dahi menzil-i mahdûd-ı mezbûru semen-i ma‘lûme müvekkile-i mezbûre Kahraman Hatun’a bey‘ ve teslîm edip mezbûre Kahraman dahi iştirâ ve tesellüm etmiş idi. Menzil-i mahdûd-ı mezbûrda bizim alâka ve medhalimiz yokdur, mezbûr Kahraman Hatun’un mülk-i müşterâsıdır keyfe mâ yeşâ ve yahtâr mutasarrıfe olsun dediklerinde mukırrât-ı mezbûrânın ikrâr-ı meşrûhlarını mezbûrân Şa‘bân Efendi ve Halil Bey bi’l-muvâcehe tasdîk ve bi’l-müşâfehe tahkīk etmeğin mâ-vaka‘a bi’t-taleb ketb olundu.<br><br>Fî 8 min-Recebi’l-ferd li-sene 1081.<br><br>Şuhûdü’l-hâl: Mustafa Çelebi b. el-Hâc Ahmed, İbrahim Çelebi b. Ahmed, Şükrullah Bey b. Mustafa, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=2592"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2594"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>