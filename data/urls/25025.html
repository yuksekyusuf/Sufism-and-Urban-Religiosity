﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 190<br>Hüküm no: 138<br>Orijinal metin no: [14b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akşemsettin mahallesinde Osman Çelebi’nin babasından kalan ev hissesini annesine satışı</b><br><br>Mülknâme.<br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den Mevlânâ Mustafa Efendi b. Ahmed irsâl olunup ol dahi mahmiye-i İstanbul’da Ak Şemseddin mahallesinde vâki‘ zikri câ’î menzile varıp zeyl-i rakīmde esâmîleri mastûr Müslimîn huzûrunda akd-i meclis-i şer‘ eyledikde bundan akdem mahalle-i mezbûrede sâkin iken vefât eden Ömer Çelebi nâm kimesnenin verâseti zevce-i metrûkesi Âişe Hatun bt. Hüseyin ile sulbî kebîr oğlu Osman Çelebi’ye münhasıra olduğu şer‘an zâhir ve mütehakkık ve bâhir oldukdan sonra mezbûr Osman Çelebi meclis-i ma‘kūd-ı mezbûrda vâlidesi işbu râfi‘atü’l-kitâb mezbûre Âişe Hatun mahzarında ikrâr ve takrîr-i kelâm edip mahalle-i mezbûrede vâki‘ bir tarafdan ba‘zan Seher bt. Abdullah ve ba‘zan zevci Mehmed b. Abdullah mülküne ve bir tarafdan el-Hâc İbrahim mülküne ve bir tarafdan ba‘zan imâma mevkūf menzile ve ba‘zan Âişe Hatun mülküne ve bir tarafdan tarîk-i âmma müntehî üç bâb fevkānî oda ve bir sofa ve bir dehlize ve altlarında mahtab ve su kuyusunu ve zât-ı eşcâr-ı cüneyneyi müştemil olup babam müteveffâ-yı mezbûrdan intikāl eden menzilde olan sekiz sehimden yedi sehmi hisse-i şâyi‘amı vâlidem mûmâ-ileyhâ Âişe Hatun’a bi-cümleti’t-tevâbi‘ ve’l-levâhık râyic fi’l-vakt kırk bin akçeye bâtten bey‘ ve teslîm ol dahi minvâl-i muharer üzere iştirâ ve tesellüm ve kabûl eyledikden sonra semeni olan meblağ-ı mezbûru tamamen vâlidem mezbûre Âişe Hatun yedinden alıp kabûl eyledim. Ba‘de’l-yevm menzil-i mezbûrda alâka ve medhalim kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-Şa‘bâni’l-mu‘azzam li-sene isneyn ve seb‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=25024"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25026"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1052"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>