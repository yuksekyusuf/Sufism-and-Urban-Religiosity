﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 179<br>Hüküm no: 119<br>Orijinal metin no: [26a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Fâtıma adlı küçük kızın, vasîsi aracılığı ile Kilid Hanı’ndaki odadaki hakkını Hamparsom v. Kabril’e devrettiği</b><br><br>Kilid Hânı derûnunda oda ferâğı<br><br>Ma‘rûz<br><br>Dârü’s-sa‘âdeti’ş-şerîfe ağası hazretleri nezâretlerinde âsûde evkāfdan sahibü’l-hayrât vezîriazam-ı esbak Pîr[î] Paşa merhûhumun vakf-ı şerîfi müsakkafâtından zikri âtî odanın altı sehm i‘tibâriyle bâ-temessükât-ı mütevellî bi’l-icâreteyn mutasarrıflarından bir sehmine mutasarrıf olan derûn-ı arzuhâlde mezkûru’l-ism es-Seyyid el-Hâc Ali Ağa b. Veliyüddin nâm kimesne kendi nefsinden asâleten ve bir sehm hisse-i şâyi‘asına mutasarrıf olan dergâh-ı mu‘allâ kapıcıbaşılarından el-Hâc Mehmed Şerif Ağa b. Abdullah Ağa tarafından husûs-ı âti’l-beyânda Hasan Ağa b. İbrahim ve Hâfız Ali Ağa b. Abdülkerim nâm kimesneler şehâdetleriyle vekîl-i sâbitü’l-vekâlesi ve bir sehm hisse-i şâyi‘asına mutasarrıf li-ebeveyn er karındaşı es-Seyyid el-Hâc Halil Ağa ibnü’l-mezbûr Veliyüddin nâm müteveffânın sulbî kebîr oğlu olup mahrûse-i Bursa’da sâkin es-Seyyid el-Hâc Ömer Ağa tarafından husûs-ı âtîde Bodrum Hânı sükkânından Bezzâz Mehmed Rüstem Ağa b. Abdullah ve Bezzâz el-Hâc Mehmed Emin Efendi b. Abdullah nâm kimesneler şehâdetleriyle kezâlik sâbitü’l-vekâle vekîli olmağla dükkâna ve bir sehm hisse-i şâyi‘asına mutasarrıfe olan karındaş-ı müteveffâ-yı mezbûrun sulbiye kızı Şerife Fâtıma nâm sagīrenin tesviye-i emrine bâ-hüccet-i şer‘iyye vasîyy-i mansûbesi olmağla vesâyeten ve bir sehm hisse-i şâyi‘asına mutasarrıf olan kendi nefsinden asîl ve li-ebeveyn er karındaşı olup kezâlik bir sehm hisse-i şâyi‘asına mutasarrıf olan Mustafa Memiş Ağa b. el-Hâc Mehmed tarafından husûs-ı <<fâizü’n-nûr>> âtîde vekîl-i müseccel-i şer‘îsi Mehmed Sâlim Ağa nâm kimesne hazır olduğu hâlde Haremeyn-i şerîfeyn müfettişi olup İstanbul pâyesiyle tekrîm buyrulan Emin Beyefendi-zâde fazîletlü mîr Abdülkadir Efendi dâ‘îleriyle evvelen Çarşamba günü Arz Odası’nda huzûr-ı fâizü’n-nûr-ı vekâlet-penâhîlerinde ve ba‘dehû dâ‘îhânelerinde müfettiş-i mûmâ-ileyh tarafından meb‘ûs Kâtib es-Seyyid Mehmed Ârif Efendi ma‘iyetiyle [26b] akd olunan meclis-i şer‘-i şerîf-i enverde sahib-i arzuhâl Dülbendci Hamparsom v. Kapril nâm zimmî muvâcehesinde İstanbul’da Mercan Çarşısı kurbünde Kilid Hânı derûnunda tabaka-i süflâda kapıdan girerken sağ tarafda vâki‘ ikinci bir bâb oda benimle asîl-i hazır ve müvekkillerimiz mezbûrûn ve vasîsi olduğum sagīre-i mezbûrenin ber-i‘tibâr-ı merkūm iştirâken ve şâyi‘an bi’l-icâreteyn taht-ı tasarrufumuzda ve mesfûr Hamparsom zimmî dahi oda-i mezkûr derûnunda şehriye üçer guruş kirâ tesmiyesiyle müşâhereten müste’cirimiz olup lâkin işbu târih-i i‘lâm-ı şehrî gāyetine izâfetle benimle hâzır-ı asîl ve vekîl-i merkūmûn her birimiz bi’l-asâle ve bi’l-vekâle ve bi’l-vesâye fesh-i akd-i icâre etmemizle oda-i mezkûru gāyet-i şehr-i merkūmda tahliye ve bize teslîme mersûm Hamparsom zimmîye tenbîh olunmak bi’l-asâle ve bi’l-vekâle ve bi’l-vesâye matlûbumuzdur deyü vakf-ı sadr-ı müşârün-ileyhin bi’l-meşrûta mütevelliyesi Şerife Fâtıma Hanım bt. Üzeyr Bey tarafından vekîl-i müsecceli hazır bi’l-meclis câbî-i vakf Mehmed Emin Ağa b. Ahmed’in tasdîkiyle da‘vâ ve zimmî-i mersûm dahi cevâbında oda-i mezkûr dülbendci esnâfının ber-mûcib-i emr-i âlî-şân yüz altmış aded şurûtlu gediklerine dâhil olarak derûnunda olan gediği dahi mâlım olmağla hurûcdan imtinâ‘ ve ol vechile beynimizde münâza‘ât-ı kesîre vukū‘ bulmuşdu el-hâletü hâzihî ben ve hâzır-ı asîl ve vekîl-i merkūm Mehmed Sâlim Ağa oda-i mezkûrun mecmû‘unu el-yevm bedel-i mislinden ezyed ve evfer olduğu bi’l-ihbâr lede’ş-şer‘i’l-enver zâhir ve mütehakkık olan iki bin guruş bedel mukābelesiyle mersûm Hamparsom zimmîye bi’l-asâle ve bi’l-vekâle ve vasîsi olduğum sagīre-i mezbûrenin hissesini dahi âhara ferâğa kıbel-i şer‘den bâ-hüccet-i şer‘iyye me’zûn olduğuma binâen bi’l-vesâye hüsn-i rızâ ve tayyib-i hâtırımız ve ferâğ-ı mu‘teber-i kat‘î ile bâ-re’y-i mütevellî ferâğ ve tefvîz ve teslîm eylediğimizde ol dahi tefevvüz ve tesellüm ve kabûl ve bedel-i mezkûr iki bin guruşu benimle hâzır-ı asîl ve vekîl-i merkūma def‘ ü teslîm biz dahi yedinden tamamen ve kâmilen bi’l-asâle ve bi’l-vekâle ve bi’l-vesâye ahz ü kabz ve sagīre-i mezbûrenin bir sehm hissesine isâbet eden üç yüz otuz üç guruş kırk akçeyi defter-i kassâmına idhâl etmemle mâ‘adâsı olan bin altı yüz altmış altı guruş seksen akçeyi dahi asîl-i hazır ve müvekkillerimiz mezbûrûndan her birimiz bi-kadri’l-hısas beynimizde iktisâm ederek zimmî-i mesfûrun emriyle umûrumuza sarfla istihlâk etmemizle ba‘de’l-yevm oda-i mezkûrun mecmû‘u mersûm Hamparsom zimmînin dâhil-i havza-i tasarrufu ve hakk-ı müfevvazı olup benimle hâzır-ı asîl ve müvekillerimiz mezbûrûn ve sagīre-i merkūmenin kat‘â alâka ve medhalleri kalmamağla bi’l-cümle husûs-ı mezkûra ve ferâğ-ı merkūmda şurût-ı müfside müdde‘âsına ve bedel-i mezkûrun adem ve istifâsına müte‘allika âmme-i da‘vâdan benimle hâzır-ı asîl ve vekîl-i merkūmdan her birimiz mesfûr Hamparsom zimmînin zimmetini ancak bi’l-asâle ve bi’l-vekâle ol dahi kezâlik husûs-ı mezkûra ve ferâğ-ı mezkûrda şurût-ı müfside müdde‘âsına ve bedel-i müstehlek-i merkūmun istirdâdına müte‘allika âmme-i da‘vâdan benimle hâzır-ı asîl ve müvekkilerimiz mezbûrûndan her birimizin zimmetlerini bi’l-asâle ibrâ-i âmm-ı sahîh-i şer‘î ile ibrâ ve ıskāt ve her birimiz ber-vech-i muharrer âharın asâleten ve vekâleten ibrâsını kabûl edip bi’l-vesâye dahi kat‘â da‘vâ ve nizâ‘ ve husûmetim yokdur deyü mukırr-ı asîl ve vekîl ve vasîyy-i merkūm es-Seyyid el-Hâc Ali Ağa’nın bi’l-cümle takrîr-i meşrûhunu hâzırân-ı asîl ve vekîl Mehmed Sâlim Ağa ve Câbî Mehmed Emin Ağa ile mersûm Hamparsom zimmîden her biri tahkīk ve tasdîk eyledikleri İstanbul Mahkemesi’nden huzûr.<br><br>Fî 15 Ra sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33545"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33547"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>