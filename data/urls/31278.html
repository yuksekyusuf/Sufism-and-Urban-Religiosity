﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 450<br>Hüküm no: 524<br>Orijinal metin no: [77a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sahak v. Tavit’in, Yako v. Mosi’deki alacağı hususunda, bedel-i sulh karşılığında anlaştığı</b><br><br>Bâ-temessük 1.920 guruşu 800 guruşa sulh ve edâya tenbîh<br><br>Ma‘rûz<br><br>Sâhib-i arzuhâl sarraf tâifesinden Pabuççu Sahak v. Davit nâm zimmî Çarşamba günü dîvân-ı âlide huzûr-ı âsafânelerinde ba‘dehû İstanbul mahkemesinde meclis-i şer‘-i münîrde derûn-ı arzuhâlde merkūmü’l-ism Yako v. Mosi nâm Yahûdi muvâcehesinde mesfûr Yako Yahûdi zimmetinde Yahûdi lisânı üzere muharrer yedime verdiği bir kıt‘a deyn temessükü mantûkunca cihet-i karzdan bin dokuz yüz yirmi guruş alacak hakkım olmağla meblağ-ı mezbûru Yahûdi-i mesfûrdan hâlâ taleb ederim deyü tasaddî eylediğim da‘vâmdan bâ-vesâtet-ı muslihîn bi’t-tav‘ ve’r-rızâ Yahûdi-i mersûm ile sekiz yüz guruşa ba‘de akdi’l-musâlahati ve’l-kabûl bedel-i sulh-i mezkûrdan mâ‘adâ bin dokuz yüz guruşa varınca ziyâdesi olan bin yüz yirmi guruşa ve târih-i i‘lâma gelince vesâir beynimizde cereyân eden cemî‘ ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika mutlakan âmme-i de‘âvî ve kâffe-i mütâlebâtdan Yahûdi-i mesfûrun zimmetini kabûlü havi ibrâ-i âmm-ı sahîh-i şer‘î ile ibrâ ve iskāt eyledim deyü mukırr-ı zimmî-i mesfûrun bi’l-cümle takrîr-i meşrûhunu mersûm Yako Yahûdi tasdîk ve sâlifü’l-beyân ibrâdan istisnâ olunan bedel-i sulh-i mezbûr sekiz yüz guruş zimmetinde sahîhan müdde‘î-i zimmî-i mersûma deyni olduğunu kat‘iyyen ve tâyi‘an ikrâr u i‘tirâf etmeğin alâ-mûceb-i i‘tirâfihî meblağ-ı mezbûr sekiz yüz guruşun müdde‘î-i mesfûr Sahak zimmîye bi’t-taleb edâsıyla Yahûdi-i mersûm ilzâm olunduğu huzûr-ı âlîlerine i‘lâm olundu.<br><br>Fî-18 Ş sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31277"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31279"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b450"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>