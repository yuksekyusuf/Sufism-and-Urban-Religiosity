﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 293<br>Hüküm no: 285<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Şâme bt. Mehmed b. Ahmed’in kardeşi ve vârisi Gül ile Fâtıma bt. Ali’nin aralarındaki davada sulh oldukları</b><br><br>Topkapısı’nda sulh ibrâ hüccetidir.<br><br>Mahmiye-i İstanbul’da Topkapısı kurbünde Bayezidağa Mahallesi’nde sâkine iken bundan akdem vefât eden Şâme bt. Mehmed b. Ahmed nâm hatunun verâseti li-ebeveyn karındaşı Gül bt. el-mezbûr Mehmed’e münhasıra olduğu lede’ş-şer‘î zâhir ve müte‘ayyin olan mezbûre Gül nâm hatun meclis-i şer‘-i hatîr-i lâzımü’t-tevkīrde işbu bâ‘isetü’l-vesîka Fâtıma bt. Ali nâm hatun mahzarında bi’l-verâse ikrâr ve takrîr-i kelâm edip müteveffât-ı mezbûre Şâme hâl-i hayâtında târih-i vesîkadan üç sene mukaddem eşyâ-i memlûkesinden kırk iki guruş kıymetli bir sim kuşağı mezbûre Fâtıma’ya def‘ ve teslîm ol dahi ahz u kabz etmekle zikrolunan kuşağın aynı mevcûde ise aynını müstehleke ise ba‘de’s-sübût kıymet-i şer‘iyyesini mezbûre Fâtıma Hatun’dan taleb ve da‘vâ eylediğimde ol dahi cevâbında müteveffât-ı mezbûre Şâme Hatun hayâtında bana hibe ve temlîk etmişidi deyü da‘vâyı def‘ edicek beynimizde nizâ‘-ı küllî cereyân etmişidi el-hâletü hâzihî beynimize muslihûn tavassut edip da‘vâ-yı mezkûremden beni mezbûre Fâtıma ile on guruş üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr on guruşu mezbûre Fâtıma Hatun yedinden tamamen ahz u kabz eylediğimden sonra husûs-ı mezkûra müte‘allika âmme-i da‘vâdan mezbûre Fâtıma Hatun’ın zimmetini ibrâ-i âmm-ı râfi‘u’l-hısâm ile ibrâ ve iskāt eylediğimde ol dahi bana medfû‘u olan meblağ-ı mezbûr on guruşa müte‘allika âmme-i da‘vâdan benim zimmetimi ibrâ ve iskāt eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Hurrire fî-8 min-Recebi’l-ferd sene [1]143.<br><br>Şuhûdü’l-hâl: Mehmed Efendi b. Ahmed Efendi, Molla Mustafa b. Ahmed Efendi, Mahmud Çelebi b. Mustafa, Musa Beşe b. Ali, el-Hâc Mustafa b. İbrahim, Molla Sunullah b. Mustafa Dede, Kādızâde İbrahim Çelebi b. Mustafa, Mehmed Beşe b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=5208"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5210"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o703"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>