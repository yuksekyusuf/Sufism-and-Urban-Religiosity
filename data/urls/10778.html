﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 244<br>Hüküm no: 235<br>Orijinal metin no: [34b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma bt. Mustafa’nın vefat eden kocası Samancı Mustafa b. Mehmed’in alacaklarını tahsil için Seyyid Yakub b. İbrahim’e vekalet vermesi</b><br><br>Vekâlet<br><br>Mahmiyye-i İstanbul’da Kasab İlyas mahallesinde sâkin iken bundan akdem vefât eden Samancı Mustafa b. Mehmed’in verâseti zevce-i metrûkesi Fâtıma bt. Mustafa nâm hâtûn ile sulbî sagīr oğlu Mehmed’e munhasıra oldukdan sonra zâtı vech-i şer‘î üzere mu‘arrefe olan mezbûre Fâtıma Hâtûn asâleten ve sagīr-i mezbûrun vâlidesi ve tesviye-i emrine vasiyy-i mansûbesi olmağla vesâyeten meclis-i şer‘-i şerîf-i enverde işbu bâ‘isü’l-kitâb es-Seyyid Yakub b. İbrahim nâm kimesne mahzarında bi’l-asâle ve bi’l-vesâye ikrâr ve takrîr-i kelâm edip zevcim müteveffâ-yı mezbûrun ma‘lûmu’l-esâmî kimesneler zimmetlerinde on beş guruş alacak hakkı olmağla meblağ-ı mezbûru kable’l-ahz ve’l-istîfâ zevcim mezbûr fevt ve meblağ-ı mezbûr benimle oğlum sagīr-i mezbûra mevrûs olmağın ben meblağ-ı mezbûru mahallinde taleb ve da‘vâ ve ahz u kabza ve lede’l-iktizâ sulh ve ibrâya ve makbûzunu îsâl ve teslîme ve husûs-ı mezkûr mütevakkıf olduğu umûrun küllîsine tarafımdan mezbûr es-Seyyid Yakub’u bi’l-asâle ve bi’l-vesâye vekîl ve nâib-i menâb nasb u ta‘yîn eyledim dedikde ol dahi ber-vech-i muharrer vekâlet-i mezbûreyi kabûl ve merâsimini kemâ yenbagī edâya ta‘ahhüd ve iltizâm etmeğin mâ vaka‘a bi’t-taleb [ketb olundu].<br><br>Fî 19 S. sene 1197<br><br>Şuhûdü’l-hâl: Mahmud Beşe b. Mehmed, Ömer Beşe b. Veliyyüddin, Mustafa b. Hasan, Mollâ Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10777"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10779"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>