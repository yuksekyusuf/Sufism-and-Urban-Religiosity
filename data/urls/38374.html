﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 162<br>Hüküm no: 138<br>Orijinal metin no: [28a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Palu kazasının Yanık Mezra köyü halkından Karabet’in menzil ve dut bahçesini işgal ettiğinden şikâyette bulunduğu Melkon ile anlaşması</b><br><br>Kâtib yediyle teslîm<br><br>Nüsha-i sâniye<br><br>Ma‘rûz,<br><br>Fi’l-asl vilâyet-i Anadolu’da Harput sancağına tâbi‘ Palu kazâsı kurâsından Yanık Mezra‘a karyesi sükkânından olup ve el-yevm İstanbul’da Lâleli Câmi‘-i şerîfi kurbünde Yeni Han’da mütemekkin Devlet-i aliyye teba‘asından ve Ermeni milletinden Rençber Karabet v. Manuk mahfil-i şer‘iyyâtda zikri âtî ma‘a bahçe [bir] bâb mülk menzile el-yevm müstakillen vâzı‘u’l-yed olan karye-i mezkûre sükkânından ve Devlet-i aliyye teba‘asından Ermeni milletinden Rençber Melkon v. Bedros muvâcehesinde karye-i mezkûre hudûdu dâhilinde vâki‘ bir tarafdan benim taht-ı temellükümde olan bir kıt‘a dut bahçesi ve bir tarafdan Bağdisar v. İstepan v. Adam’ın dut bahçesi ve bir tarafdan Nabit v. Toros v. Makos’un dut bahçesi ve taraf-ı râbi‘i tarîk-i âm ile mahdûd her biri müstakillen yedimde malım ve mülküm olan derûnunda tahmînen bir dönüm mikdârı kürûmu mülk bir kıt‘a dut bahçesi ile müştemilât-ı sâire-i ma‘lûmeyi hâvî bir bab mülk menzili merkūm Melkon iki seneden beri bi-gayrı hakkın fuzûlî zabt ve hâlâ vaz‘-ı yed eder olmağla suâl olunup menzil ma‘a müştemilât ve bahçe-i mahdûd-ı mezkûrdan keff-i yed ve mahâllinde bana teslîme tenbîh olunmak murâdımdır deyü da‘vâ eylediğimde, ol dahi cevâbında menzil ma‘a müştemilât ve bahçe-i mahdûd-ı mezkûr benim müstakillen malım ve mülküm olduğunu ve menzil ma‘a müştemilât ve bahçe-i mahdûde-i mezkûreye iki seneden beri fuzûlî ve bi-gayrı hakkın vaz‘-ı yedini ikrâr u i‘tirâf ve mûcebince menzil ma‘a müştemilât ve bahçe-i mahdûd-ı mezkûrdan keff-i yed ve mahâllinde bana teslîme merkūm Melkon’a tenbîh olunmuş idi. El-hâletü hâzihi merkūm Melkon menzil ma‘a müştemilât ve bahçe-i mahdûd-ı mezkûrdan keff-i yed ve mahâllinde bana teslîme ta‘ahhüd etmekle bundan mâ‘adâ beynimizde cereyân eden sâir cemî‘ hukūk-ı şer‘iyyeye müte‘allıka âmme-i de‘âvîden her birimiz âharın zimmetini ibrâ-i âmm-ı sahîh-i şer‘î ile kabûle mukārin ibrâ ve iskāt eyledik deyü mukırr-ı merkūm Karabet’in sâdır olan bi’l-cümle takrîr-i meşrûhunu merkūm Melkon tasdîk ve tahkīk eylediği tescîl ve bi’l-cümle huzûr-ı [âlîlerine i‘lâm olundu].<br><br>Fî 15 Ca sene [12]74<br><br>Emin</p>          <br><a title="Önceki sayfa" style="text-decoration:none" href="./ayrmetin.php?idno=38373"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38375"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o169"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>