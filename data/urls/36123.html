﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 199<br>Hüküm no: 198<br>Orijinal metin no: [38M-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çerkes asıllı Nevres ve Zahide’nin hür olduklarına dair açtıkları davalarını isbat edemedikleri</b><br><br>Rumeli sadâret-i aliyyesinin havâle buyrulan fî 25 Rebî‘ülevvel sene [12]99 târihli takrîri mütâla‘a olundu. Hülâsa-i meâli kabâil-i Çerâkise’den Nevres’in Mümeyyiz Mehmed Âsım Efendi muvâcehesinde ve Zahide nâm-ı diğer Şayeste’nin dahi Osman Necmi Efendi muvâcehesinde hürretü’l-asl olduklarını inkâra mukārin da‘vâ ve mezbûretândan herbiri müdde‘âlarını ısbâtdan ızhâr-ı acz ettikleri cihetle mûmâ-ileyhimâ Mehmed Âsım ve Osman [39] efendilere ve bu gibi hürriyet-i asliye da‘vâsında zü’l-yede teveccüh eden yemînin sebâtına mı yohsa adem-i ilme mi icrâ olunmasında iştibâh olunduğundan bahisle bu bâbdaki mu‘âmele-i şer‘iyenin istîzâh ve istiftâsından ibâretdir. Ma‘lûm ve fâyık-ı lüzûm-ı cenâb-ı Fetvâ-penâhîleri olduğu üzere bu gibi hürriyet-i asliye da‘vâlarında inkıyâd-ı sâbıkı ber-nehc-i şer‘î sübût bulmuş olan müdde‘î tesâddî eylediği hürriyet-i asliye da‘vâsını ısbâtdan ızhâr-ı acz ettiği takdîrde münkir olan zü’l-yede teveccüh eden yemînin adem-i ilme icrâ olunması ba‘zı sikāt tarafından iftâ edilmiş ve hilâfında bir nakil veyâ bir fetvâ taharrî olunmuş ise de görülememiş ve yemîn-i mezkûrun ber-minvâl-i muharrer icrâsı fıkha mülâyim bulunmuş olduğu tezekkür olunmağın ol bâbda emr ü fermân hazret-i men-lehu’l-emrindir.<br><br>Fî 6 Rebî‘ülâhir sene [1]299.<br><br>Numara 79<br><br>Kabâil-i Çerâkise’den Nevres’in Mümeyyiz Mehmed Âsım Efendi’den ve Zahide nâm-ı diğer Şayeste’nin Osman Necmi Efendi’den Salı günü huzûr-ı âlî-i hazret-i Fetvâ-penâhîlerinde hürretü’l-asl olduklarını bi’l-muvâcehe inkâra mukārin da‘vâ ve herbiri müdde‘âlarını ısbâta kādir olmadıklarını beyân edip mûmâ-ileyhimâ Mehmed Âsım Efendi ve Osman Necmi Efendi’den herbiri yemîn edecekler ise mûmâ-ileyhimâ ile bu gibi da‘vâ-yı hürriyetde sebâta mı adem-i ilme mi icrâ olunmasında iştibâh vâki‘ olduğundan ne yolda mu‘âmele-i şer‘iye icrâ olunacağının bâ-tezkire beyân olunmak üzere Mecelle Meclisi’ne havâle buyurulmak bâbında emr ü fermân hazret-i men-lehu’l-emrindir.<br><br>Fî 25 Ra sene [12]99.</p>          <br><a title="Önceki sayfa" style="text-decoration:none" href="./ayrmetin.php?idno=36122"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36124"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>