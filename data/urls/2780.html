﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 380<br>Hüküm no: 462<br>Orijinal metin no: [86a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şahin v. Aydın’a, Panayot v. Nikola aleyhindeki alacak iddiasını ispat için süre verilmesi</b><br><br>Mimâr tâifesinden Şahin v. Aydın nâm zimmî meclis-i şer‘-i şerîf-i lâzımü’t-teşrîfde işbu râfi‘ü’s-sifr Panayot v. Nikola nâm zimmî muvâcehesinde üzerine da‘vâ ve takrîr-i kelâm edip bundan akdem ben cezîre-i Girid’de mimârbaşı ta‘yîn olunmağla birkaç sene cezîre-i mezbûrede mimârbaşı olup mîrîye hizmet etdiğimden sonra taraf-ı saltanat-ı aliyyeden hizmetim mukābelesinde ben cizye ve tekâlîf-i örfiyeden mu‘âf olup yedime mu‘âfnâme verilip ba‘dehû İstanbul’a geldiğimde mezbûr Panayot benim gediğimi almışsın deyü bundan akdem muhzır ağa olan ağa beni hapsetdirip bi-gayr-ı hakkın elli dört şerîfî ve yetmiş sekiz buçuk esedî guruşumu sâbıkā mahmiye-i mezbûrede kāimmakām-ı sadrazamî olan düstûr-ı ekrem müşîr-i efham İbrahim Paşa’nın sâkin olduğu sarayın dîvanhânesinde ahz u kabz etmiş idi, suâl olunup mezbûr Panayot’un vech-i muharrer üzere benden aldığı meblağ-ı mezbûrun mezbûr Panayot’dan alıverilmesi matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda ityân-ı beyyine için istimhâl etmekle mehl-i şer‘î ile imhâl olunmağın mâ-hüve’l-vâki‘ bi’t-taleb ketb olundu.<br><br>Fî 26 min-Şa‘bâni’l-mu‘azzam sene 1081.<br><br>Şuhûdü’l-hâl: Mehmed Çelebi b. Abdullah kethüdâ-yı muhzırân, Abdullah Çelebi b. Hüseyin, Şükrullah Bey b. Mustafa, Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2779"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2781"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>