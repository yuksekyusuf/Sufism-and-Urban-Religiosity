﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 173<br>Hüküm no: 142<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun bt. Ali’nin Küçük Karaman Çarşısı’ndaki berber dükkânını Benlizâde Ahmed Raşid Efendi b. Mustafa Ağa’ya üç yüz doksan guruşa sattığı</b><br><br>Mübâya‘a-i dükkân-ı berber<br><br>Mahmiye-i İstanbul’da Müneccim Sadi Mahallesi’nde sâkine ve zâtı Şeyh Resmî [Câmi‘-i şerîfi] imâmı Mustafa Şâkir Efendi b. Mustafa ve Ahmed Efendi b. Mehmed nâm kimseler ta‘rîfleriyle mu‘arrefe olan Fâtıma Hatun bt. Ali meclis-i şer‘-i şerîf-i enverde müderrisîn-i kirâm-ı zevi’l-ihtirâmdan işbu bâ‘isü’l-kitâb Benlizâde sa‘âdetlü Ahmed Râşid Efendi b. el-merhûm Mustafa Ağa mahzarlarında bi-tav‘ihâ ikrâr-ı tâm ve takrîr-i kelâm edip arsasının merhûm Şeyh Resmî Vakfı’na senevî yüz yirmi akçe mukāta‘ası olup ve üzerinde olan bi’l-cümle ebniyesi akd-i âti’z-zikrin sudûruna değin bi’l-irsi’ş-şer‘î yedimde mülk ve hakkım olan mahmiye-i mezbûrede cennet-mekân firdevs-âşiyân merhûm ve mağfûrun-leh Ebulfeth Sultân Mehmed Han ‒aleyhi’r-rahmetü ve’l-gufrân‒ hazretleri câmi‘-i şerîfi civârında Karaman-ı sagīr sükunda vâki‘ bir tarafdan Na‘lçacı el-Hâc İbrahim dükkânı ve bir tarafdan Fâtıma Hatun tasarrufunda olan attar dükkânı ve bir tarafdan sâbıkā [Medîne-i] münevvere Kadısı fazîletlü Mehmed Mekkî Efendi hazretleri tasarruflarında olan vakıf arsa ve taraf-ı râbi‘i tarîk-i âm ile mahdûd iki kepenk bir bâb berber dükkânımı bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile mûmâ-ileyh Ahmed Râşid Efendi’ye üç yüz doksan guruşa bey‘ ve temlîk ve teslîm eylediğimde, onlar dahi ber-vech-i muharrer iştirâ ve temellük ve tesellüm ve kabz ve kabûl edip semeni olan meblağ-ı mezbûr üç yüz doksan guruşu müşteri-i mûmâ-ileyh yedlerinden bi’t-tamam ve’l-kemâl ahz ü kabz eyledim. Fîmâ-ba‘d dükkân-ı mahdûd-ı mezkûr mûmâ-ileyh Ahmed Râşid Efendi’nin mülk-i müşterâsı olup benim kat‘â alâka ve medhalim kalmamağla, bey‘-i mezkûrun tağrîr ve gabnine müte‘allika âmme-i da‘vâdan her birimiz âharın zimmetini ibrâ-i âm ile ibrâ ve ıskāt ve her birimiz âharın ibrâsını kabûl eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurre-i Cumâdelûlâ sene [1]194.<br><br>Şuhûdü’l-hâl: Kâtib Ahmed Efendi b. Halil, Molla Mehmed b. Ahmed, diğer Molla Mehmed b. Mustafa, Muhzır Mehmed Emin Ağa b. el-Hâc Mustafa, Muhzır Molla Süleyman b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=30343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o316"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>