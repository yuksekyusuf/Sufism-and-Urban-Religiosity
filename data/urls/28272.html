﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 215<br>Hüküm no: 247<br>Orijinal metin no: [52b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma bt. Hasan’ın zifaf gerçekleşmeden boşandığı eşi Ahmed Beşe b. Abdullah’da olan mehrin yarısını tahsil etmesi</b><br><br>Mahmiye-i İstanbul’da el-Hâc Hasanzâde mahallesinde sâkine Fâtıma bt. Hasan Efendi nâm hatun vâlidesi ve tarafından husûs-ı âti’l-beyâna vekîl olduğu zâtlarını ma‘rifet-i şer‘iyye ile ârifân Müezzin Sinan Efendi b. Ali ve Ahmed Çelebi b. Şaban şehâdetleriyle sâbit olan Hanife bt. Abdullah nâm hatun meclis-i şer‘-i şerîf-i enverde mezbûre Fâtıma’nın zevc-i gayr-ı dâhili olan Ahmed Beşe b. Abdullah mahzarında bi’l-vekâle ikrâr-ı tâm ve takrîr-i kelâm edip mezbûr Ahmed Beşe [a]kdem müvekkile-i mezbûrenin altı bin akçe mehr-i müeccel tesmiyesiyle zevci olup hâlâ kable’d-dühûl tatlîk etmekle zimmetinde ma‘kūdün-aleyh olan altı bin akçe mehr-i müeccelinin nısfı olan üç bin akçeyi mezbûre Fâtıma Hâtûn’a edâ ve teslîm ol dahi ahz u kabz etdiğinden sonra hukuk-ı zevciyyete müte‘allika âmme-i da‘vâdan her biri âharın zimmetini ibrâ-i âmla ibrâ ve ıskāt eylediler dedikde gıbbe’t-tasdîki’ş-şer‘î mâ-vaka‘a bi’t-taleb ketb ve imlâ olundu.<br><br>Fi’l-yevmi’s-sâbi‘ aşer min-Saferi’l-hayr li-sene mi’e ve elf.<br><br>Şuhûdü’l-hâl: Abdurrahman Efendi el-İmâm, Musa Efendi el-Müezzin, Abdurrahman Çelebi b. Yusuf, Mustafa Çelebi b. Ahmed, Terzi Hasan b. Şaban, Abdurrahman Çelebi b. Yusuf, İbrahim Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=28271"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28273"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o347"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>