﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 329<br>Hüküm no: 299<br>Orijinal metin no: [91b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Abdi Bey b. Osman’ın karısı Muammer bt. Abdullah ile erkek kardeşi Himmet arasındaki miras davasının sulh ile neticelendiği</b><br><br>Mahmiye-i İstanbul’da Kirmasti Mahallesi’nde sâkin iken bundan akdem vefât eden Abdi Bey b. Osman’ın verâseti zevce-i menkûhası Muammer bt. Abdullah ile sulbiye sagīre kızları Rukiye ve Ümmühan ve Râbia’ya ve li-ebeveyn karındaşı Himmet nâm kimesneye münhasıra olduğu şer‘an zâhir ve müte‘ayyin oldukdan sonra mezbûr Himmet meclis-i şer‘-i hatîr-i enverde mezkûrât Rukiye ve Ümmühan ve Râbia’nın tesviye-i emirleri için savb-ı şer‘-i hatîrden mansûbe vasiyeleri olan işbu râfi‘atü’l-kitâb mezbûre Muammer tarafından husûs-ı âti’z-zikre vekîl olup zât-ı mezbûreyi ma‘rifet-i şer‘iye ile ârifân olan Hasan Çelebi b. Şa‘ban ve el-Hâc Ömer b. Abdullah şehâdetleriyle şer‘an vekâleti sâbite olan umdetü’l-emsâl ve’l-akrân Ahmed Çelebi b. Abdurrahman mahzarında bi’t-tav‘i’s-sâf ikrâr-ı sahîh-i şer‘[î] ve i‘tirâf-ı sarîh-i mer‘î kılıp mûrisim mezkûr Abdi Bey’in kalîl ve kesîr ve celîl ve hakīr ve bi’l-cümle ism-i mâl ıtlâk olunur terekesinden bi-hasebi’l-irsi’ş-şer‘î bana isâbet eden hisse-i şer‘iyemi asâleten ve vesâyeten tereke-i müteveffâ-yı mezbûra vaz‘-ı yed eden müvekkile-i mezbûre Muammer’den taleb eylediğimde beynimize muslihûn tavassut [edip] sulh sagīrât-ı mezkûrât haklarında enfa‘ ve evlâ olmağla şerâit-i sıhhat-i sulhu câmi‘ mevâni‘den ârî tehârüc-i şer‘î vechi üzre yetmiş esedî guruş üzerine beynimizde inşâ-i akd-i sulh olundukda ben-dahi sulh-i mezbûru kabûl ve bedel-i sulh olan meblağ-ı mezbûr yetmiş esedî guruşu vekîl-i mezbûr yedinden ahz ü kabz ve tesellüm edip tereke-i müteveffâ-yı mezbûra müte‘allika âmme-i de‘âvî ve muhâsamât ve eymân ve mutâlebât ve bi’l-cümle hukūk-ı ma‘lûme ve mechûle da‘vâsından mezkûrât Muammer ve Rukiye ve Ümmühan ve Râbia’yı ibrâ-i âmm-ı kātı‘u’n-nizâ‘la ibrâ ve ıskāt eyledim fîmâ-ba‘d bi-vechin mine’l-vücûh da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-işrîn min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Hüseyin Çelebi b. Dilaver, İdris Efendi b. el-Hâc Osman, Receb Efendi [b.] Hatîb-i Kethudâ Hatun, Hüseyin Bey b. Ahmed, Mehmed Bey b. İlyas, Ali Çelebi b. Üveys, Ebûbekir Efendi b. ( ), Mehmed Efendi b. Mustafa, Hasan Çelebi b. Şa‘ban, el-Hâc Ömer b. Abdullah, Mehmed Çelebi b. Abbas, Hüseyin Efendi b. Himmet, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41447"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41449"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b329"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>