﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 203<br>Hüküm no: 192<br>Orijinal metin no: [38a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mercan çarşısında bulunan üç bâb vakıf odaların tasarruf hakkının Tayyibe Hatun bt. Abdullah’a âid olduğu</b><br><br>Vilâyet-i Rumeli’nde Holomiç kazâsına tâbi‘ Koton nâm karye sâkinelerinden Tayyibe Hatun bt. Abdullah tarafından husûs-ı âti’z-zikri da‘vâ ve talebe vekîl olup karye-i mezkûre sâkinlerinden olup mezbûreyi ma‘rifet-i şer‘iyye ile ârifân olan el-Hâc Mustafa Bey b. Hüseyin el-cündî ve Hüseyin Bey b. Yusuf el-cündî şehâdetleriyle vechi’l-hasm vekâleti sâbite olan zevci Mehmed Bey b. Hüseyin meclis-i şer‘-i hatîrde âti’z-zikr olan odalara hâlâ vâzı‘u’l-yed olduğu şer‘an sâbit olan Eyüb Bey b. Cafer el-bevvâb mahzarında ve merhûm Ali Paşa-yı atîk Vakfı’nın bi’l-fi‘l mütevellîsi olan İbrahim Efendi b. Ali muvâcehesinde mezbûr Eyüb Bey üzerine bi’l-vekâle da‘vâ edip zikr olunan Ali Paşa-yı atîk Vakfı’ndan olup mahmiye-i İstanbul’da Mercan çarşısında vâkı‘ lede’l-ahâlî ve’l-cîrân ma‘lûmü’l-hudûd olan üç bâb oda icâre-i mu‘accele ve yevmî birer akçe ücret-i müeccele ile müvekkilem mezkûre Tayyibe’nin taht-ı icâre ve tasarrufunda iken merkūm Eyüb Bey zikr olunan üç bâb odaya bi-gayr-i vechin vâzı‘u’l-yed eder yedi kasr ve bana teslîm olunmak taleb ederin dedikde gıbbe’s-suâl mezbûr Eyüb Bey cevâbında zikr olunan odalar bundan mukaddem Tayyibe nâm hatunun tasarrufunda olup bilâ-veled müteveffât olmağın târîh-i kitâbdan bir yıl üç ay mukaddem vakf-ı mezbûrun mütevellîsi olan Ali Bey nâm cündî on üç bin yüz akçe icâre-i mu‘accele ve yevmî birer akçe icâre-i müeccele ile bana icâr etmeğin tasarruf ederim zikr olunan odalar müvekkile-i merkūme Tayyibe’nin ücret-i mu‘accele ve müeccele ile tasarrufunda olduğu ma‘lûmum değildir deyicek gıbbe’l-istişhâd udûl-i Müslimînden karye-i mersûme sâkinlerinden İlyas Çelebi b. Derviş el-cündî ve Hasan Çelebi b. Selim Çavuş el-cündî li-ecli’ş-şehâde hâzırân olup vakf-ı mezkûrdan zikr olunan üç bâb oda bundan akdem ücret-i mu‘accele ve müeccele ile müvekkile-i mersûme Tayyibe’nin taht-ı icâre ve tasarrufunda olup mâh be mâh ücret-i müeccelesini cânib-i vakfa verip tasarruf eder idi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe ri‘âyeti şerâʼiti’l-kabûl şehâdetleri makbûle olup mûcebiyle vekîl-i merkūma teslîme tenbîh olunup mâ hüve’l-vâkı‘ bi’t-taleb ketb olundu.<br><br>Tahrîren fî-evâsıtı şehri Ramazâni’l-mübârek li-sene târîh[i’lmezbûr].<br><br>Şuhûdü’l-hâl: Yusuf Bey b. Abdullah el-cündî, Ahmed Bey b. Abdullah el-cündî, Ali Ağa b. Abdullah el-müteferrika, Ramazan Beşe b. Abdullah er-râcil, Hüseyin Bey b. Abdullah el-cündî, Sinan Bey b. Yunus, Oruç Beşe b. Abdullah er-râcil, Sefer Bey b. Mahmud baltacı, İsa Bey b. Abdullah baltacı, Şaban b. Hasan baltacı, Halil b. Nebi.</p>          <br><a title="Önceki sayfa" style="text-decoration:none" href="./ayrmetin.php?idno=39483"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39485"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>