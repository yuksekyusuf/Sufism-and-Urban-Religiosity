﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 125<br>Hüküm no: 81<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hoca Hamza Mescidi Vakfı’nın mütevellisi Rukiye Hatun’un İsmail Ağa’yı mütevellî kaymakamı tayin ettiği</b><br><br>Dârü’l-hilâfeti’l-aliyye ve makarru’s-saltanati’s-seniyye’de câlis-i mesned-i şerî‘at-i garrâ olan efendiler hazerâtı nezâretlerinde âsûde evkāfdan olup mahmiye-i mezbûrede ve İpsala kasabasında vâki‘ ashâb-ı hayrâtdan merhûm Hoca Hamza Mescid-i şerîfleri evkāfının ber-vech-i meşrûta bâ-berât-ı âlîşân mütevelliyesi ve zâtı ta‘rîf-i şer‘î ile mu‘arrefe olan Rukiye Hatun bt. İsmail meclis-i şer‘-i şerîf-i enverde işbu bâ‘isü’l-kitâb es-Seyyid el-Hâc İsmail Ağa b. Ahmed mahzarında takrîr-i kelâm ve bast-ı merâm edip ben kasaba-i mezbûrede sâkine ve ihtiyâre ve alîle nisvân tâifesinden olup umûr-ı vakf-ı merkūmu rü’yete iktidârım olmamağla evkāf-ı mezkûreyi idâre ve rü’yete tarafımdan emânet ile ma‘rûf ve sadâkat ile mevsûf ve her vechile kāimmakāmlık uhdesinde gelmeğe kādir olan merkūm es-Seyyid el-Hâc İsmail Ağa’yı kāimmakām nasb ü ta‘yîn etmemle kıbel-i şer‘den dahi nasb ü ta‘yîn ve yedine vesîka dahi i‘tâ olunmak bi’t-tevliye matlûbumdur dedikde fi’l-hakīka kazıyye minvâl-i muharrer üzere olduğu zeyl-i vesîkada mektûbü’l-esâmî Müslimîn ihbârlarıyla lede’ş-şer‘i’l-enver müte‘ayyin olmağın bâlâ-yı kitâbı tevkī‘-i refi‘-i müstetâbı ile tezyîn eden hâkim-i hâsim-i vâlâ-cenâb efendi hazretleri dahi mezbûr es-Seyyid el-Hâc İsmail Ağa’yı evkāf-ı mezkûre umûrunu rü’yete mütevelliye-i mezbûrenin yerine kāimmakām-ı mütevellîyye nasb ü ta‘yîn buyurduklarında ol dahi kabûl ve ber-minvâl-i muharrer hizmet-i lâzımesini kemâ-yenbagī edâya ta‘ahhüd ve iltizâm etmeğin mâ-vaka‘a bi’t-taleb ketb olundu.<br><br>Fî 28 Rebî‘ülâhir sene 1184.<br><br>Şuhûdu’l-hâl: Abdi Ağa b. el-Hâc Ahmed, İbrahim Ağa b. Mehmed, es-Seyyid Ahmed Efendi b. Mehmed Said, Mehmed Çelebi b. İbrahim, es-Seyyid Yunus b. Davud.</p>          <br><a title="Önceki sayfa" style="text-decoration:none" href="./ayrmetin.php?idno=30015"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30017"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o365"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>