﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 129<br>Hüküm no: 98<br>Orijinal metin no: [13a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Çelebi’nin küçük oğlu Ahmed’e nafaka ödeyeceği</b><br><br>Mahrûse-i Galata hâricinde Bedreddin Bey mahallesinde sâkine işbu râfi‘atü’l-vesîka Hadice bt. Halil nâm hâtun zâtı ba‘de’t-ta‘rîfi’ş-şer‘î mahfil-i şer‘de zevc-i muhâlı‘ı Süleyman Çelebi b. el-Hâc Ahmed mahzarında takrîr-i kelâm ve ta‘bîr ani’l-merâm mezbûr Süleyman Çelebi’nin firâşından hâsıl ve benden mütevellid bi-hakkı’l-hıdâne hacr ve terbiyemde olan sagīr oğlu Ahmed’in nafaka ve kisve bahâya ihtiyâcı olmağla sagīr-i mezbûrun nafaka ve kisve ve levâzım-ı zarûriyyesiʼçün babası mezbûr Süleyman Çelebi üzerine mikdâr-ı kifâye meblağ farz ve takdîr olunmak matlûbumdur dedikde hâkim-i muvakkı‘-ı a‘le’l-kitâb tûbâ-lehû ve hüsnü-meâb efendi hazretleri tarafından rızâlarıyla târih-i kitâbdan babası mezbûr Süleyman üzerine yevmî dörder akçe farz ve takdîr edip meblağ-ı mefrûz-ı mezkûru sagīr-i mezbûr Ahmed’in nafaka ve kisve ve levâzım-ı zarûriyyesine harc ve sarfa ve lede’l-iktizâ istidâneye ve ınde’z-zafer babası mezbûr [13b] Süleyman Çelebi üzerine rücû‘a mezbûre Hadice Hâtun’a izin vermeğin mâ-hüve’l-vâkı‘ li-ecli’s-sened bi’l-ibtigā ketb olundu.<br><br>Fi’l-yevmi’s-sâdis min-Şa‘bâni’l-mu‘azzam sene 1137.<br><br>Şuhûdü’l-hâl: Halil Ağa b. Mustafa, el-Hâc Hasan b. Süleyman, Halil Çelebi b. Mustafa, İbrahim Çelebi b. Mustafa, Mustafa b. Ahmed, Mehmed b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21836"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21838"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o469"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>