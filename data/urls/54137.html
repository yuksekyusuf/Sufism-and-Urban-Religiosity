﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 686<br>Hüküm no: 1112<br>Orijinal metin no: [91a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafız Ali’nin satın aldığı fırın âlet ve edevatına ait borcunu ödemesi</b><br><br>Ma‘rûz;<br><br>Medîne-i Üsküdar’da Hamam-ı kebîr ittisâlinde vâki‘ el-Hâc Ahmed Fırını demekle ma‘rûf çörekci fırını derûnunda mevcûd beyne’l-esnâf gedik ta‘bîr olunan âlât-ı lâzıme gāib ani’l-meclis Abdullah nâm kimesnenin mülkü iken târih-i i‘lâmdan beş sene mukaddem âlât-ı mezkûrenin dört sehm i‘tibârıyla iki sehmini Hafız Mustafa b. Abdurrahman’a ve bir sehmini Süleyman b. Ömer’e ve bir sehmini gāib ani’l-meclis Hüseyin nâm kimesneye semen-i ma‘lûma bey‘-i bât ile bey‘ ve ol-vechile yedlerinde mülkleri olmağla mezbûrân Hafız Mustafa ve Süleyman Ağa mahfil-i bâbda meclis-i şer‘-i hatîrde fırın-ı mezkûrda müstecirleri Hafız Ali b. Süleyman mahzarında mezbûr Hafız Ali fırın-ı mezkûrda müstecirimiz olmağla âlât-ı mezkûreden sehmimize isâbet eden ücretini bize vermekden imtinâ‘ eder suâl olunup tenbîh olunmak matlûbumuzdur deyü da‘vâ ve mezbûr Hafız Ali cevâbında fırın-ı mezkûrun mukaddemâ mutasarrıfı Abdullah nâm kimesne rub‘ hissesini beş yüz yirmi guruşa bana bey‘ ve semenini gāib ani’l-meclis, beş yüz yirmi sekiz guruş dâyini olan Yağcı es-Seyyid Halil b. Abdurrahman’ı ol-mikdâr deyn ile bana havâle-i mukayyede ile havâle etmiş idi deyü mukaddem târihiyle bey‘ini inkâr etmeğin müdde‘iyân-ı mezbûrân Hafız Mustafa ve Süleyman Ağa sâlifü’z-zikr âlât-ı lâzımenin ber-vech-i muharrer mukaddem târihiyle gāib-i mezbûr Abdullah nâm kimesneden iştirâ eylediklerini esnâf-ı mezkûre Kethudâsı Mustafa b. Hüseyin ve Abdullah Usta b. Ahmed ve es-Seyyid Ahmed b. Mustafa nâm kimesneler şehâdetleriyle vech-i şer‘î üzere muvâcehesinde isbât etmeğin mûcebiyle âlât-ı mezkûrenin ücretini ber-vech-i muharrer müdde‘iyân-ı mezbûrâna teslîme mezbûr Hafız Ali’ye tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 12 min-C sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54136"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54138"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b686"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1008"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>