﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 56 Numaralı Sicil (H.990-991/M. 1582-1583)<br>cilt: 9,&nbsp;sayfa: 65<br>Hüküm no: 47<br>Orijinal metin no: [10a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Bali b. Mehmed seferi hümayunda iken daha önceden boşadığı zevcesi Fâtıma bt. Seydî’nin Abdi b. Mustafa ile nikâhına itiraz ettiği</b><br><br>Vech-i tahrîr-i sicil budur ki Vilâyet-i Anadolu’dan nefs-i Kütahya’dan erbâb-ı timardan Bâli b. Mehmed ve kasaba-i Ankara’dan Abdi b. Mustafa nâm kimesneyi meclis-i şer‘a ihzâr ve bi’l-muvâcehe da‘vâ edip, kasaba-i mezbûrede sâkine Fâtıma bt. Seydî nâm nikâhlı avratımı koyup sefer-i hümâyûna gittiğimde ben seferde iken mezbûr Abdi avratım mezbûre Fâtıma’ya talâk verip şer‘[le] kendine nikâh edip alıp bunda getirmiş elân yedindedir ve nice esbâbım dahi alıp gitmişdir bi hasebi’ş-şer‘ taleb ederin dedikde, gıbbe’s-suâl mezbûr Abdi takrîr-i kelâm edip fi’l-vâki‘ mezbûre Fâtıma sâbıkan merkūm Bâli’nin menkûhası idi lâkin mezkûr Bâli sefer-i hümâyûnda iken mezbûre Fâtıma kendine infâk için birkaç bin akçe deyn edinip merkūm Bâli geldikde edâ etmeyip mezbûre Fâtıma’ya talâk verip iddeti münkaziyye oldukda rızâsıyla ben akd-i nikâh ettim. Elân taht-ı nikâhımdadır deyû cevâb verdikde, mezkûr Bâli talâk verdiğin inkâr eylemeğin gıbbe’l-istişhâd udûl-i müslimînden Yusuf b. Mustafa hâzır olup edâ-yı şehâdet edip bundan akdem kasaba-i mezbûrede karındaşım Mehmed ile seyre giderken mezbûr Bâli’ye rast gelip avratın deyn husûsun neyledin deyû benim yanımda mezbûr Bâli’ye suâl eyledi mezbûr Bâli avratım mezbûre Fâtıma’ya talâk verdim deyû cevâb verdi. Mezbûre Fâtıma’ya talâk verdiğin ağzı ikrârını şâhidim şehâdet dahi ederim deyip, Bâli b. Saruhan dahi hâzır olup edâ-yı şehâdet edip mezkûre Fâtıma Hâtun ile komşu olduğumuza binâen mezkûr Bâli mezkûre Fâtıma’yı boşayıp talâk verdi idi. Lâkin gönlüm geçmedi nikâhı haber alıver eğer bana gelmek taleb ederse bin akçe harc edip ona göre tedârük üzre olayın deyû ağzı ikrârına şâhidin şehâdet dahi ederin dedikde, mezkûrân işbu minvâl üzre şehâdetleri hayyiz-i kabûl[de] vâki‘ olduğu ecilden mâ vaka‘a bi’t-taleb kayd-ı sicil olundu. Tahrîren fî evâhiri şehri Zilhicce min şühûri sene 990.<br><br><br>Şuhûdü’l-hâl: Mehmed b. Hüseyin, Eymir b. Menteşe, Hasan b. Hüdâvermiş, Hasan b. İnebey, Yusuf b. Turgud ve gayruhüm mine’l-hâzırîn. </p>          <br><a title="Önceki sayfa" style="text-decoration:none" href="./ayrmetin.php?idno=50479"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50481"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk056&bsm=usk056b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk056&bsm=usk056o293"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>