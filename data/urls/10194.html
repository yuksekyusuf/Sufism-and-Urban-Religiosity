﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 68<br>Hüküm no: 32<br>Orijinal metin no: [10b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice Hatun bt. Memi’nin kocası Ömer Bey ile anlaşarak boşandığı (muhâla‘a)</b><br><br>Âti’l-beyân hul‘ ve ibrânın mahallinde tahrîri iltimâs olunmağın mahmiye-i Galata muzâfâtından kasaba-i Beşiktaş’da vâki‘ mahkeme-i şerîfede kâtib olan mevlânâ Ahmed Efendi irsâl olunduğunda, mezbûrun huzûrunda, kasaba-i mezkûre mahallâtından Kılıçalipaşa mahallesinde sâkine Hadice Hatun bt. Memi nâm hatun sâhib-i hâze’l-kitâb Ömer Bey b. Ali nâm zevci ile muhâla‘a etti. Zevc-i mezbûr dahi nikâhında ma‘kūdün-aleyh râyicü’l-vakt dört bin akçe mehr-i müecceli, ilm-i şer‘î ile beynlerinde ma‘lûme nafaka-i iddeti ve meûnet-i süknâsı mukābelesinde zevce-i mezbûresi ile hul‘ eyledi. Mezbûre Hadice Hatun bu sûretle akd-i cedîd ve mehr-i müste’nif olmadan zevc-i mezkûra helâl olmayacak şekilde bâyinen ayrılmış oldu. Sonra hukūk-ı zevciyyete müte‘allik cemî‘ de‘âvî, eymân, mutâlebât ve muhâsamâtdan her biri diğerinin zimmetini ibrâ-yı âmm-ı kātı‘an li’n-nizâ‘ ve râfi‘an li’l-husûmet ile ibrâ etti. Muhâla‘a-i mezbûre tamâm olduğunda mezbûr Ahmed Efendi nehc-i muharrer üzere haber verdiğinde mâ-vaka‘a bi’t-taleb ketb olundu.<br><br>Cerâ zâlike ve hurrire fî-gurreti şehri Muharremi’l-harâm li-sene isneteyn ve sittîn ve elf.<br><br>Şühûdü’l-hâl: Eşref Efendi b. Veli el-imâm, Mahmud Çelebi b. Mehmed bevvâb-ı sultânî, Bayram Ağa b. Abdülmennan, diğer Bayram Ağa b. Abdullah, Hüdâverdi b. Abdullah, Yahya Çelebi b. Perviz, Ahmed Çelebi b. Ca‘fer el-müezzin, Dilâver Bey b. Abdullah, Mustafa Çelebi b. Mehmed, Ali Çelebi b. Ahmed, Muslı Beşe b. Receb</p>          <br><a title="Önceki sayfa" style="text-decoration:none" href="./ayrmetin.php?idno=10193"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10195"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o370"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>