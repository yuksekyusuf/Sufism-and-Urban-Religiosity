﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 215<br>Hüküm no: 131<br>Orijinal metin no: [42a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Mardiros v. Manok’un Mehmed Çelebi b. Mustafa’dan alacağı parayı sulh yoluyla aldığı</b><br><br>Husûs-ı âti’z-zikrin mahâllinde ketb u tahrîri bâbında fermân-ı âlî sâdır olmağın imtisâlen-leh savb-ı şer‘-i mutahhardan keşf nâibimiz olan fahrü’l-müderrisîni’l-kirâm Abdullah Efendi b. Ali irsâl olunup ol dahi Hâssa mi‘mârlardan Dede Mehmed Halîfe b. Süleyman ile mahmiye-i İstanbul’da Câbîzâde mahallesinde vâki‘ Mehmed Çelebi b. Mustafa nâm kimesnenin menziline varıp zeyl-i vesîkada muharrerü’l-esâmî ve ebniye ve sukūf ahvâline ıttılâ‘-ı tâmmı olan bî-garaz kimesneler mahzarlarında akd-i meclis-i şer‘-i şerîf eylediğinde tüccâr tâifesinden Mardiros v. Manuk nâm zimmî meclis-i ma‘kūd-ı mezbûrda işbu râfi‘u’l-kitâb mezbûr Mehmed Çelebi mahzarında ikrâr-ı tâm ve takrîr-i kelâm edip mezbûr Mehmed Çelebi menzilinin sokak kapısı üzerine fevkānî bir sagīr oda ve bir sagīr kahve odası işbu müşâhede olunan tarz üzere müceddeden binâ ediver deyü kereste ve sâir levâzımı benim üzerime olmak üzere altı bin altı yüz sağ akçe üzerine benimle kavl ben dahi ba‘de’l-kabz meblağ-ı mezbûru bana def‘ u teslîm eylediğinden sonra ben dahi işbu iki bâb fevkānî odaları binâ ve tekmîl etmişidim. Lâkin ebniye-i mezkûreye masrûfum meblağ-ı mezbûrdan ziyâde olmağla mi‘mâr-ı mezbûr mesâhası üzere masrûfum bi’l-muvâcehe tahmîn ve hesâb olundukda on bir bin doksan üç akçeye bâliğ olup bana medfû‘u olan meblağ-ı mezbûr altı bin altı yüz akçeden ziyâde dört bin dört yüz doksan üç akçeyi dahi mezbûr Mehmed Çelebi’den taleb ve da‘vâ eylediğimde beynimizde nizâ‘-ı küllî vukū‘undan sonra muslihûn tavassut edip mezbûr Mehmed Çelebi da‘vâ-yı mezkûremden benimle üç bin akçe üzerine sulh oldukda ben dahi sulh-ı mezbûru kabûl ve bedel-i sulh olan meblağ-ı mezbûr üç bin akçeyi işbu meclis-i şer‘de merkūm Mehmed Çelebi yedinden bi’t-tamam ahz u kabz edip bâkī bin dört yüz doksan üç akçe mütâlebesinden mezbûr Mehmed Çelebi’nin zimmetini ibrâ-i âmm ile ibrâ ve ıskāt edip ve mezbûr Mehmed Çelebi dahi bana medfû‘u olan bedel-i sulh-ı mezbûr üç bin akçeye müte‘allika da‘vâdan benim zimmetimi ibrâ ve ıskāt eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Ali b. Mustafa ve Mehmed Çelebi b. İbrahim ile meclis-i şer‘a gelip alâ vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ ve’l-işrîn min-Recebi’l-ferd li-sene seb‘a ve miete ve elf.<br><br>Şuhûdü’l-hâl: Şaban Efendi b. Mustafa el-imâm, Ali Efendi b. Ahmed, Hüseyin Çelebi b. Ahmed, Hasan Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28546"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28548"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o874"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>