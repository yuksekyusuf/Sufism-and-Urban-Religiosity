﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 85<br>Hüküm no: 18<br>Orijinal metin no: [2b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Saîde Hatun’un eski kocası Hacı Mustafa aleyhine açtığı alacak davasında iddiasını ispat edemediği</b><br><br>Galata’ya muzâfe kasaba-i Kasımpaşa’da Seydî Ali Çelebi Mahallesi’nde sâkine zâtı mu‘arrefe Şerife Saîde bt. es-Seyyid Halil nâm hatun Galata Bâb Mahkemesi’nde meclis-i şer‘de zevc-i sâbıkı el-Hâc Mustafa b. Mehmed nâm kimesne muvâcehesinde mezbûr el-Hâc Mustafa zevc-i dâhilim olup târih-i i‘lâmdan yirmi beş gün mukaddem beni tatlîk etmekle zimmetinde mütekarrir ve ma‘kūdun-aleyh mehr-i müeccelim olan otuz guruş ile nafaka-i iddet-i ma‘lûmem için on guruş ki cem‘an kırk guruşu taleb ederim deyü da‘vâ eyledikde ol dahi cevâbında ber-vech-i muharrer sâbıkā zevcesi olduğunu ikrâr lâkin zikrolunan mehr-i müeccel-i mezbûr otuz guruş ile nafaka-i iddeti üzerine benimle muhâla‘a-i sahîha-i şer‘iyye ile hul‘ olmuş idi deyü ba‘de’d-def‘ ve’l-inkâr dâfi‘-i mezbûr def‘-i mezkûrunu lede’t-tezkiye şehâdetleri makbûle olan es-Seyyid Hasan b. es-Seyyid Ali ve Mehmed b. Ali şehâdetleriyle mezbûre Hâcce Şerife Saîde muvâcehesinde vech-i şer‘î üzere isbât etmeğin mûcebince müdde‘iye-i mezbûre Şerife Saîde da‘vâ-yı mezkûresiyle mezbûr el-Hâc Mustafa’ya bî-vech mu‘ârazadan men‘ olunduğu bi’l-iltimâs.<br><br>Fî 2 M sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22213"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22215"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>