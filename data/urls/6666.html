﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 406<br>Hüküm no: 450<br>Orijinal metin no: [63a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Duvar üzerine pencere koyma davasında duvarın eski haliyle bırakılması ile sulh sağlandığı</b><br><br>Keşif<br><br>Bâ-mühr-i efendi<br><br>Sâdır olan fermân-ı âlîlerine imtisâlen savb-ı şer‘den irsâl olunan keşif nâibimiz Hıfzı el-Hâc Mehmed Efendi ve bi’l-fi‘il Sermi‘mârân-ı hâssa el-Hâc Mehmed Ağa kulları ile mahmiye-i İstanbul’da Ahırkapı kurbünde İshak Paşa mahallesinde vâki‘ Herşah Vakfı’ndan mahall-i nizâ‘ın üzerine varıp Süleyman huzûrlarında akd eylediği meclis-i şer‘de sâhib-i arzuhâl Osman ve zevcesi Emine Hatun meclis-i ma‘kūd-ı mezkûrda vakf-ı mezbûr mütevellîsi es-Seyyid Mustafa Efendi hâzır olduğu halde yine vakf-ı mezbûrdan câr-ı mülâsıkı olup bir bâb menzile mutasarrıf olan diğer el-Hâc Osman mahzarında mezbûr Osman ile zevcesi Emine ale’l-iştirâki’s-seviyy mutasarrıf olduğumuz menzilimizin işbu mu‘âyene olunan mimâr-ı mezbûr mesâhası üzere tûlen iki buçuk ve kadden dört zirâ‘ bizlerin müstakıllen olan taş duvarımızın nısfını bi-gayr-ı hakkın zabt ve kapısı üzerinde bir aded ihdâs eylediği penceresinde bizlerin makarr-ı nisvân olan mahallerine nezâreti ve zarâr-ı şer‘îsi olmağla men‘ ü def‘ ve duvar-ı mezbûrdan keff-i yedine tenbîh olunmak matlbûmuzdur [deyü] ba‘de’d-da‘vâ mezbûr el-Hâc Osman cevâbında duvar-ı mezkûru ber-vech-i iştirâk kadîmî tasarruf edip ve el-yevm alâmet-i mevcûdesi dahi olmağla bi-hakkın tasarruf ederim dedikde tavassut-ı muslihîn ile mezbûr el-Hâc Osman’ın sokak kapısı taşrasında tarîk-i hâss-ı mezkûrda müdde‘iyân-ı mezbûrânın kendi arsası üzerinde tahta perdesi olan mahall-i mezbûr el-Hâc Osman kendi mâlıyla tûlen on iki ve kadden yedi zirâ‘ dolma duvar binâ ve iştirâken isti‘mâl ve ihdâs eylediği bir aded penceresinin zarâr-ı şer‘îsinin def‘ etmek üzere ve iddi‘â olunan taş duvarı kadîmî üzere terk ve nizâ‘dan fâriğler olup ve bu vechile kat‘-ı nizâ‘ eyledikleri mevlânâ-yı mezbûr mahallinde ketb ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihi inhâ ve takrîr eylediği huzûr-ı âlîlerine i‘lâm olundu. El-emru li-men-lehü’l-emr.<br><br>Fî 18 min-Zilhicceti’ş-şerîfe sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6665"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6667"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b406"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>