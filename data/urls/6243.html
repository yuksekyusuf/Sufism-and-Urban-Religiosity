﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 90<br>Hüküm no: 27<br>Orijinal metin no: [5a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb bt. Hüseyin’in yanında bulunan Ayşe’ye nafaka takdiri</b><br><br>Nafaka, alâ-men-lehü’t-taleb<br><br>Mahmiye-i İstanbul’da Sofular mahallesi sâkinelerinden olup zâtı ta‘rîf-i şer‘î ile mu‘arrefe olan bâ‘isetü hâzihi’l-vesîka Zeyneb bt. Hüseyin nâm hatun meclis-i şer‘-i hatîr-ı lâzımü’t-tevkīrde takrîr-i kelâm edip işbu yedimde olan Âişe nâm sagīrenin kimesnesi olmayıp li-ecli’t-terbiye yedimde olan sagīre-i mezbûrenin nafaka ve kisve ve sâir levâzım-ı zarûriyesi’çün men-lehü’t-taleb ve’l-ahz üzerine kıbel-i şer‘den kadr-ı kifâye meblağ farz ve takdîr olunmak matlûbumdur dedikde hakīkat-i hâl mezbûre Zeyneb’in takrîr-i meşrûhası üzere olduğunu zeyl-i vesîkada mektûbü’l-esâmî Müslimîn haberleriyle müte‘ayyen oldukdan sonra hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi mezbûre Âişe’nin nafaka ve kisve ve sâir levâzım-ı zarûriyesi için men-lehü’t-taleb ve’l-ahz üzerine târîh-i kitâbdan beher yevm sekizer akçe farz ve takdîr buyurup meblağ-ı mefrûz-ı mezbûr sekizer akçeyi sagīre-i mezbûre Âişe’nin nafaka ve kisve ve sâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer men-lehü’t-taleb ve’l-ahz üzerine rücû‘a mezbûre Zeyneb Hatun’a izin birle mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Zilhicceti’ş-şerîfe sene 1152.<br><br>Şuhûdü’l-hâl: Hicâbî Hacı İbrahim, Mehmed b. Ahmed, Musa Odabaşı, Mustafa b. Ahmed, Ali Çavuş Ağa, Ömer Ağa b. Mehmed, Mustafa Ağa b. (°)</p>          <br><a title="Önceki sayfa" style="text-decoration:none" href="./ayrmetin.php?idno=6242"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6244"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o678"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>