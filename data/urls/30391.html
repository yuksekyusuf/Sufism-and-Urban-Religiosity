﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 213<br>Hüküm no: 189<br>Orijinal metin no: [55a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sakome bt. Ohanes’in Yedikule dışındaki ekmekçi fırını ve değirmenin on iki hissesini Kırana bt. Agop’a üç bin beş yüz guruşa satıp, iki yıllığına sekiz yüz guruşa kiraladığı</b><br><br>Havâss-ı refî‘a kazâsına muzâfe Hasköy kasabasında Abdüsselam Mahallesi mütemekkinelerinden Sakome bt. Ohanes Nasrâniye tarafından husûs-ı âti’z-zikri ikrâra vekîl olduğu şahsını ârifân Mikail v. Avadis ve Sorepe v. Haçador nâm zimmîler şehâdetleriyle sâbit olan Mıgırdıç v. Kirkor nâm zimmî meclis-i şer‘-i hatîr-i lâzımü’t-tevkīrde Kumkapı Nişâncası Mahallesi mütemekkinelerinden Kırana bt. Agop nâm Nasrâniye tarafından husûs-ı âti’z-zikri tasdîka vekîl olduğu kezâlik şahsını ârifân olan Sorepe v. Haçodor ve Agisa v. Minas şehâdetleriyle mütehakkık olan Mardiros v. Agop nâm zimmî muvâcehesinde bi’l-vekâle ikrâr-ı tâm ve takrîr-i kelâm edip İstanbul hısnı ebvâbından Yedikule hâricinde vâki‘ bir bâb ekmekçi fırını ve ona merbût yirmi dört sehim [55b] i‘tibâr olunur altı horoslu bir bâb ekmekçi değirmeni derûnunda mevcûde beyne’l-esnâf gedik ta‘bîr olunur yirmi dört re’s bargir ve sâir âlât-ı lâzıme-i ma‘lûmeden müvekkilem mesfûre Sakome Nasrâniye mutasarrıfe olduğu on üç buçuk re’s bargirden bir buçuk re’sini ibkā bâkīsi olan on iki re’s bargiri ifrâz ve kemâl-i imtiyâz ile mümtâz ettikden sonra zikrolunan on iki re’s bargiri tarafeynden îcâb ve kabûlü hâvî alâ-tarîkı’l-istiğlâl müvekkile-i mesfûre Kırana Nasrâniyeye üç bin beş yüz guruşa bey‘ ve temlîk ve teslîm eylediğinde, ol dahi ber-vech-i muharrer iştirâ ve temellük ve tesellüm ve kabz ü kabûl edip ve meblağ-ı mezkûr üç bin beş yüz guruşu müvekkile-i mesfûre Kırana Nasrâniye yedinden bi’t-tamam ve’l-kemâl ahz ü kabz eylediğinden sonra müvekkile-i mesfûre Kırana Nasrâniye zikrolunan on iki sehim i‘tibâr olunan on iki re’s bargir ve sâir âlât-ı lâzıme-i ma‘lûmeyi gıbbe’t-tahliyeti’ş-şer‘iyye ve’t-takābuzi’l-mer‘î târih-i kitâbdan iki sene tamamına değin sekiz yüz kırk guruşa müvekkilem mesfûre Sakome Nasrâniyeye îcâr ve teslîm, ol dahi vech-i meşrûh üzere istîcâr ve kabûl eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 25 Receb sene [1]194.<br><br>Şuhûdü’l-hâl: Şâhidûne’s-sâbıkūn-ı Müslimûn.<br><br>Mikail v. İstefan, Vartan v. Tomas, Serkiz v. Aleksan.</p>          <br><a title="Önceki sayfa" style="text-decoration:none" href="./ayrmetin.php?idno=30390"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30392"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o303"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>