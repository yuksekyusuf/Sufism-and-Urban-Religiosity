﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 260<br>Hüküm no: 277<br>Orijinal metin no: [36b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kirmasti mahallesinden Abdullah Efendi’nin evini bekâr kimselere kiraya vermekten menedildiği</b><br><br>Ma‘rûz<br><br>İstanbul’da merhûm Sultan Mehmed Han Câmi‘-i şerîfi kurbünde Kirmasti mahallesi imâmı el-Hâc Mehmed Efendi ve müezzini Yahya Efendi ve ahâlîsinden Ali Efendi b. Mehmed ve Ahmed b. Abdülbaki ve el-Hâc Mustafa Ağa b. Ramazan Kapudan ve el-Hâc Ali b. Ahmed ve Mustafa Çelebi b. Halil ve el-Hâc Mehmed b. Ahmed ve Ahmed Efendi b. Musa ve Abdülbaki b. İsmail nâm kimesneler Mahkeme-i Bâb’da meclis-i şer‘de mahalle-i mezbûre ahâlîsinden olup derûn-ı arzuhâlde mezkûrü’l-ism Abdullah Efendi mahzarında mezbûr Abdullah Efendi’nin mahalle-i mezbûrede vâki‘ ma‘lûmü’l-hudûd tasarrufunda olan bir bâb menzilini bundan akdem sâdır olan fermân-ı âlîşâna mugāyir mücerred kimesnelere îcâr etmek âdet-i müstemirresi olup hâlâ mücerred olan Fazlullah Ağa nâm kimesneye menzil-i mezkûru îcâr etmekle bir vechile emniyetimiz yokdur deyü herbiri ba‘de’t-teşekkî mezbûr Abdullah Efendi dahi ber-vech-i muharrer ikrâr eylediğinden sonra müste’cir-i mezbûr Fazlullah Ağa’yı ihrâc edip ba‘de’l-yevm menzil-i mezkûrunu mücerred kimesnelere îcâr etmeyip mahalle-i mezbûre imâmı ma‘rifetiyle müteehhil kimesnelere îcâr etmek üzere ta‘ahhüd eylediği huzûr-ı âlîlerine i‘lâm olundu.<br><br>Fî 16 Recebi’l-ferd sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7316"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7318"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o624"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>