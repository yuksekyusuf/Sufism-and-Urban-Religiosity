﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 390<br>Hüküm no: 261<br>Orijinal metin no: [61a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Varislerin, merhum Ahmed b. Receb Bey’in terekesinden kendilerine intikal eden çiftlik binasına ait hisseleri, küçük çocuklar Mustafa ve Fatma için vasîleri Ahmed Beşe’ye sattıkları</b><br><br>Medîne-i Hazret-i Eyyûb mahallâtından Câmi‘-i Kebîr mahallesinde sâkine iken bundan akdem vefât eden Ahmed b. Receb Bey nâm kimesnenin verâseti anası Gevher bt. Abdullahˈa ve li-eb er karındaşı Mehmed Çelebi ile Ümmühani ve İsmihan nâm hatunlara ve li-üm er karındaşı Mustafa ve li-üm kız karındaşı Fatma sagīrlere münhasıra ve tashih-i meseleleri yirmi dört sehimden i‘tibâr olunup sihâm-ı mezbûreden dört sehim anası mezbûre Gevherˈe ve altı sehim li-eb er karındaşı merkūm Mehmed Çelebi ile üçer sehmi mezbûretân Ümmühan ve İsmihanˈdan her birine ve dörder sehmi li-üm karındaşları sagīrân-ı mezbûrân Mustafa ve Fatmaˈya isâbet ettiği şer‘an zâhir ve müte‘ayyin oldukdan sonra merkūmân Mustafa ve Fatma nâm sagīrlerin vâlideleri ve kıbel-i şer‘den mansûb vasîleri olan mezbûre Gevherˈin zevci ve tarafından zikr-i âtî husûsa vekîli olup mezbûrenin zâtını ma‘rifet-i şer‘iye ile ârifân olan Şa‘bân Efendi b. Süleyman el-kādî ve Mehmed Çelebi b. Receb şehâdetleri şer‘an vekâlet-i sâbite olan Mehmed Çelebi b. Bayram vekâleten ve merkūme Ümmühani ve Mehmed Çelebi asâleten merkūme İsmihanˈın dahi zevci ve zikri câ’î husûsa vekîl olup yine şâhidân-ı mezbûrân şehâdetleriyle şer‘an vekâleti sâbite olan Ramazan Bey b. Ali ve vekâleten meclis-i şer‘de işbu râfi‘üˈr-rakīm Ahmed Beşe b. Abdullah mahzarında ikrâr ve takrîr-i kelâm edip müteveffâ-yı mezbûrun babası olup kendiden mukaddem vefât eden mezbûr Receb Bey vefât ettikde terekesinden yine medîne-i mezbûreye tâbi‘ Kağıdhâneköy demekle şehîr karyede vâki‘ bir tarafdan Arabzâde Abdülbaki Çelebi mülküne ve üç [61b] tarafdan tarîk-i âmma münhetî üç fevkānî oda ve altında ahır ve bir anbârı ve bir koyun mandırası ve üç dolab kuyusu ve üç dönüm mikdârı bağçeyi ve iki bi’r-i mâ’ı ve bir fırını müştemil arsasının sene yüz akçe Sultân Bâyezid Vakfıˈna mukâta‘ası olup çiftlik ta‘bîr olunur binâsı mülk menzil yetmiş iki sehimden olup sihâm-ı mezbûrenin on dört sehim oğlu mûrisimiz müteveffâ-yı mezbûra ba‘dehû intikāl ve isâbet ve ileˈl-vefât taht-ı tasarrufunda mülkü olup hâlâ vefât etmekle cümlemize biˈl-ırsiˈş-şer‘î intikāl ve yirmi dört sehme münkasım olup hâlâ cümlemiz hisselerimizi âhara bey‘ murâd etmekle sagīrân-ı mezbûrânın hisseleri ifrâz mümkün olmayıp bey‘ ve semenleri a‘mâl-i sagīrân-ı mezbûrânın haklarında evlâ olmağın her birimiz vech-i muharrer üzre hisselerimizi ve sagīrân-ı mezbûrânın hisselerini asâleten ve vesâyeten ve vekâleten merkūm Ahmed Beşeˈye altı bin akçeye tarafeynden îcâb ve kabûlü hâvî ve bey‘-ı bâtt-ı sahîh-i şer‘î ile bey‘ ve teslîm ol dahi ba‘deˈl-iştirâ veˈt-tesellüm semeni olan meblağ-ı mezbûr altı bin akçeyi her birimiz bi-kadriˈl-hısas merkūm Ahmed Beşe yedinden biˈt-tamam ahz u kabz eyledik min-ba‘d mülk-i müşterâsıdır haysü mâ yeşâ mutasarrıf olsun dediklerinde gıbbeˈt-tasdîkiˈl-mu‘teber mâ vaka‘a biˈt-taleb ketb olundu.<br><br>Fiˈl-hâmis min-şehri Recebiˈl-ferd li-sene erba‘a ve semânîn ve elf.<br><br>Şuhûdüˈl-hâl: Fahrüˈl-eşbâh Hasan Ağa b. Ahmed Sarrâc-ı hâssa, Ali Ağa b. İbrahim Korucubaşı, Şa‘bân Efendi b. Süleyman, Veli Beşe b. Mahmud, Ali Bey</p>          <br><a title="Önceki sayfa" style="text-decoration:none" href="./ayrmetin.php?idno=21324"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21326"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b390"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o967"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>