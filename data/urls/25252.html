﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 364<br>Hüküm no: 365<br>Orijinal metin no: [46a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe b. Süleyman’ın Mehmed’den aldığı kırk guruş davasından Abdurrahman b. Eyüp’ün men edildiği</b><br><br>Kırk guruşdan bey‘.<br><br>Mahmiye-i İstanbul mahallâtından Koğacı Dede mahallesinde sâkin iken bundan akdem vefât eden el-Hâc Mustafa b. ( ) nâm kimesnenin sulbiye kebîre kızı ve hasran vârisesi olan Afife nâm hatun tarafından ikrâr-ı câ’i’z-zikri da‘vâ ve taleb ve ahz u kabza ve kendüye îsâle vekîl olup bi-mâ hüve nehci’s-sübût vekâleti sâbite olan zevci es-Seyyid Abdurrahman b. es-Seyyid Eyüp meclis-i şer‘de işbu bâ‘isü’l-kitâb Mehmed Beşe b. Süleyman mahzarında bi’l-vekâle da‘vâ ve takrîr-i kelâm edip müvekkile-i mezbûrenin babası müteveffâ-yı mezbûr yedinden mezbûr Mehmed seksen guruş ahz edip mahmiye-i merkūmda Cebecibaşı mahallesinde vâki‘ beyne’l-ahâlî ve’l-cîrân ma‘lûmü’l-hudûd mülk menzilini yüz doksan gün tamamına değin meblağ-ı merkūm mukābelesnde alâ-tarîkı’l-istiğlâl rehin vaz‘ ve habs edip ve yine menzil-i merkūmu mezbûr Mehmed Beşe’ye tevkīt mezbûr tamamında dokuz yüz akçeye îcâr ol dahi istîcâr ve tesellüm edip hâlâ müvekkile-i mezbûreye intikāl ve tevkīt dahi hulûl etmekle suâl olunup menzil-i mezbûru rehniyetten fek ve meblağ-ı mezbûr seksen esedî guruşu müvekkilem için bana teslîme tenbîh olunması matlûbumdur dedikde gıbbe’s-suâl mezbûr Mehmed Beşe cevâbında kazıyye minvâl-i muharrer üzere olduğunu ikrâr lâkin meblağ-ı mezbûrun kırk esedî guruşunu <<deynim vardır deyü mukābele edecek>> müteveffâ-yı mezbûre hâl-i sıhhatinde def‘ u teslîm edip ancak kırk esedî guruş deynim vardır deyü mukābele edecek gıbbe’l-istintâk mezbûr Mehmed Beşe’den sıdk-ı makāline beyyine taleb olundukda udûl-i Müslimînden olup mahmiye-i mezbûrede Lütfü Paşa mahallesinde sâkin Yusuf Beşe b. Abdullah ve Enserci mahallesinde sâkin Halil Beşe b. Mahmud nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ mezbûr Mehmed Beşe cihet-i mezbûreden müteveffâ-yı merkūma olan seksen esedî guruş deyninden kırk esedî guruşu bizim huzûrumuzda müteveffâ-yı mezbûra def‘ u teslîm ve müteveffâ-yı mezbûr dahi hâl-i hayatında ahz u tesellüm eyledi biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müvekkil-i mezbûr Abdurrahman Çelebi zikrolunan kırk guruş da‘vâsından men‘ olunup meblağ-ı bâkī kırk esedî guruşun dahi def‘iyle mezbûr Mehmed Beşe ilzâm olunup mâ hüve’l-vâki‘ bi’t-taleb ketb olundu.<br><br>Fi’s-sânî aşer min-Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Abdi Çelebi b. Hüseyin, Mehmed Beşe b. Hüseyin, Çukadar Osman Beşe, Ahmed Efendi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=25251"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25253"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b364"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1021"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>