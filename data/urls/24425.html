﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 242<br>Hüküm no: 320<br>Orijinal metin no: [35b-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yahya Çelebi b. Hasan’ın, Mehmed b. Abdullah’taki alacağının varislerine ödenmesi</b><br><br>Anadolu Kazaskeri hizmetinde olan muhzırlardan olup, mahmiye-i İstanbul’da Ali Bey mahallesinde vefât eden Yahya Çelebi b. Hasan’ın sulbî oğlu Mustafa Çelebi nâm sagīrin vasî-yi şer‘îsi ve müteveffâ-yı mezbûrun vâlidesi ve vârisesi Güldalı bt. Evhad’ın husûs-ı âtiye vekîl-i şer‘îsi hâmilü’l-kitâb Nuh b. Hasan mahfil-i kazâda, Mehmed b. Abdullah nâm kimesne muvâcehesinde takrîr-i da‘vâ edip, müteveffâ-yı mezbûr hâl-i hayâtında merkūm Mehmed’e iki yüz kâmil guruş karz verip, ol dahi istikrâz ve kabz edip, hâlâ mersûm Yahya Çelebi vefât etmekle, verâseti vasîsi olduğum sagīr-i mezbûr ile müvekkilem merkūme Güldalı’ya ve zevce-i metrûkesi Ceyhun Hâtun’a münhasıra olmağın, zikr olunan iki yüz guruşdan zevcesi merkūme Ceyhun’un sümün hissesine isâbet edenden mâ‘adâsını vesâyet ve vekâletim hasebiyle merkūm Mehmed’den taleb ederim dedikde, akībü’s-suâl [ve] akībü’l-inkâr ve’l-istişhâd, udûl-i Müslimînden vilâyet-i Anadolu’da Karışturin [Karışdıran] kadısı Mevlânâ Muhyiddin b. ( ) Todurga kazâsından munfasıl Zülfikar Efendi b. Ahmed ve Veli Efendi b. Vildan el-müsta‘id li ecli’ş-şehâde meclis-i şer‘a hâzırûn olup, istişhâd olunduklarında, fi’l-hakīka merkūm Mehmed hâl-i hayâtında mersûm Yahya Çelebi’den iki yüz guruş istikrâz ve kabz ettiğine ikrâr eyledi. Bu husûsa şâhidleriz, şehâdet dahi ederiz deyû edâ-i şehâdet-i şer‘iyye edip, gıbbe ri‘âyet-i mâ lâbüdde min şerâ’iti’l-kabûl şehâdetleri hayyiz-i kabûlde vâki‘ oldukdan sonra, zikr olunan iki yüz guruşdan zevcesi merkūme Ceyhun’a isâbet eden sümün hissesinden mâ‘adâsını vasî ve vekîl olan müdde‘î-i merkūma teslîm etmesine mezbûr Mehmed’e tenbîh olundu. Mâ vaka‘a bi’t-taleb ketb olundu. Tahrîren fi’l-yevmi’s-sâdis aşer min Cemâziyelevvel li sene seb‘a ve ışrîn ve elf.<br><br><br>Şuhûdü’l-hâl: Mehmed b. Murad, Osman b. Abdullah, Mustafa b. Çukadâr, İbrahim Çelebi b. Abdurrahman, Hidâyet Efendi el-kadı ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24424"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24426"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>