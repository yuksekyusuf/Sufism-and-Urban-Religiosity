﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 322<br>Hüküm no: 386<br>Orijinal metin no: [77b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Hüseyin’in, iltizam bedelinden dolayı alacak iddiasında bulunduğu İsmail Efendi ile anlaşması</b><br><br>Ma‘rûz,<br><br>Sâhib-i arzuhâl el-Hâc Mehmed b. Hüseyin mahfil-i şer‘iyyâtda derûn-ı arzuhâlde mezkûrü’l-ism İsmail Efendi b. el-Hâc Ahmed b. Abdullah tarafından husûs-ı âti’l-beyânda vekîli olduğu Mustafa Bey b. Mehmed ve Hüseyin Çelebi b. Mehmed şehâdetleriyle sâbit olan birâderzâdesi Mustafa Sadık Efendi b. Mehmed muvâcehesinde müvekkil-i mezbûr İsmail Efendi Erzincan kazâsında Baştelek nâm karye ve gayriden bâ-berât-ı âlî mutasarrıf olduğu ze‘âmetini bin yüz altmış yedi senesi Martı’ndan dört sene zabt etmek üzre senede üçer yüz guruşdan cem‘an bin iki yüz guruşa bana ilzâm, ben dahi ba‘de’l-iltizâm ve’l-kabûl bedel-i mezbûr için bogasi bahâsından medyûnum olan Yorganî el-Hâc Ahmed’den havâle eylediğim altı yüz guruş ve Yoseb zimmîden havâle eylediğim iki yüz on guruş ve kendüye bey‘ eylediğim on dokuz denk çiriş bahâsından üç yüz otuz guruş ve bogasi bahâsından on guruş ve bi’d-defa‘ât nakden yedine def‘ ü teslîm eylediğim kırk guruş ki cem‘an bedel-i mezbûra ber-vech-i peşîn bin yüz doksan guruş takās ve mahsûb [ve] def‘ ü teslîm eylediğimden sonra ze‘âmet-i mezkûreyi ancak bir sene zabt edip sene-i mâziyeden bâkī mahsûlâtdan yüz yetmiş guruş ve zabt eylediğim bir sene mahsûlâtından iki yüz guruş ki cem‘an makbûzum üç yüz yetmiş guruşa bâliğ olup dokuz yüz yirmi guruş zimmetinde kalmışdır deyü müvekkil-i mezbûrdan da‘vâya tasaddî eylediğimde müvekkil-i mezbûr İsmail Efendi dahi ancak Yorganî el-Hâc Ahmed’den havâle olunan altı yüz guruş kabzını ikrâr ve mâ‘adâ müdde‘âmı inkârından mâ‘adâ ze‘âmetim mahsûlünden sekiz yüz guruş kabzını ikrâr etmiş idin deyüp beynimizde ba‘de’l-münâza‘a ber-vech-i muharrer tasaddî eylediğim dokuz yüz yirmi guruş da‘vâmdan müvekkil-i mezbûr İsmail Efendi ile beni yüz yirmi guruşa sulh eylediklerinde ben dahi kabûl ve bedel-i sulh-ı mezbûr yüz yirmi guruşu yedinden tamâmen ahz u kabz edip mâ‘adâsına ve bedel-i sulh-ı mezbûra ve târîh-i i‘lâma gelince beynimizde cârî ma‘lûmen ve mechûlen sâir hukūk-ı şer‘iyyeye müte‘allika âmme-i de‘âvî ve mutâlebât ve kâffe-i eymân ve muhâsamâtdan her birimiz âharın zimmetini ibrâ-i âm ile ibrâ ve iskāt edip ve her birimiz âharın ibrâsını kabûl eyledik, fîmâ-ba‘d biribirimiz ile kat‘an da‘vâ ve nizâ‘ımız kalmadı dedikde vekîl-i mezbûr dahi tasdîk etmeğin kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 3 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42491"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42493"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b322"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>