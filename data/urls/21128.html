﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 143<br>Hüküm no: 64<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah bt. Hızır’ın, kocası merhum Hüseyin Ağa’nın zimmetindeki mehrini diğer varislerden talep ettiği</b><br><br>Husûs-ı âtiˈz-zikrin mahâllinde istimâ‘ ve tahrîrine biˈt-taleb savb-ı şer‘den me’zûn olan Mevlânâ el-Hâc Mehmed Efendi b. Hasan Efendi irsâl olunup ol dahi mahrûse-i Galata a‘mâlinden Kal‘a-i Boğazkesen mahallâtından el-Hâc Kemâl mahallesinde sâkin iken bundan akdem vefât eden Hüseyin Ağa b. Abdullahˈın menziline varıp zeyl-i rakīmde muharrer olan Müslimîn huzûrlarında akd-i meclis-i şer‘ eylediklerinde müteveffâ-yı mezbûrun verâseti zevce-i metrûkesi Emetullah bt. Hızır ile li-ebeveyn kız karındaşı Âişeˈye ve li-ebeveyn er karındaşı oğulları İsmail ve gāib Mehmedˈe münhasıra olduğu şer‘an zâhir ve müte‘ayyin oldukdan sonra işbu bâ‘isetüˈl-kitâb merkūme Emetullah meclis-i ma‘kūd[da] mezbûrân Âişeˈye ve İsmail mahzarlarında üzerlerine da‘vâ ve takrîr-i kelâm edip zevcim müteveffâ-yı mezbûrun zimmetinde ma‘kūdun-aleyh olan üç bin akçe mehr-i müeccelim mezbûrdan kableˈl-istifâ fevt olup hâl-i hayatında meblağ-ı mezbûr bana deyni olduğunu alâ-ruûsi’l-işhâd ikrâr ve işhâd dahi etmekle hâlâ mezbûrânın vâzi‘uˈl-yed oldukları terekesinden taleb eder suâl olunsun dedikde gıbbeˈs-suâl veˈl-inkâr müdde‘iyye-i mezbûreden müdde‘âsına beyyine taleb olundukda kal‘a-i mezbûre kurbünde Kayalar imâmı Derviş Efendi b. Musa ve mahalle-i mezbûreden İbrahim Çelebi b. İsmail nâm kimesneler li-ecliˈş-şehâde meclis-i ma‘kūd-ı mezbûra hâzırân olup isreˈl-işhâd fiˈl-hakīka müteveffâ hayâtında zevcem Emetullahˈın üç bin akçe mehr-i müecceli zimmetimde deynimdir deyü bizim huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’itiˈl-kabûl şehâdetleri makbûle oldukdan sonra mezbûre Emetullahˈa aleˈl-vechiˈl-meşrû‘ tahlîfden sonra vâki‘ hâli mevlânâ-yı mezbûr mahâllinde tahrîr ma‘an irsâl olunan Hüseyin Çelebi b. Ali meclis-i şer‘a gelip alâ-vukû‘ihî inhâ etmeğin mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fî’l-âşir min-Muharremiˈl-harâm li-sene erba‘a ve semânîn ve elf.<br><br>Şuhûdüˈl-hâl: Mâ-sebak</p>          <br><a title="Önceki sayfa" style="text-decoration:none" href="./ayrmetin.php?idno=21127"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21129"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1013"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>