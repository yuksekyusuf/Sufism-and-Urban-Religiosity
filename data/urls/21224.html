﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 264<br>Hüküm no: 160<br>Orijinal metin no: [37a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed’in, merhum Ali Reis b. Ahmed’in zimmetindeki alacağını varislerden talep ettiği</b><br><br>Mahmiye-i Galataˈda Emekyemez mahallesinde sâkine işbu bâ‘isüˈl-vesîka el-Hâc Mehmed b. el-Hâc Muslı meclis-i şer‘de mahmiye-i mezbûre a‘mâlinden kasaba-i Tophâneˈde Cihangir mahallesinden olup bundan akdem Karadenizˈde Azak nâm mahâlde vefât eden Ali Reis b. Ahmedˈin verâseti zevcât-ı metrûkâtı Havva ve Âişe ve Fatma nâm hatunlar ile sulbî sagīr oğulları Hasan ve Ahmed ve İbrahimˈe münhasıra olduğu şer‘an zâhir ve müte‘ayyin oldukdan sonra sıgār-ı mezkûrînin tesviye-i emirlerine vasî-i muhtârları olup tereke-i müteveffâ-yı mezbûre vâzi‘uˈl-yed olan el-Hâc Beşir Beşe b. İsmail mahzarında üzerine da‘vâ ve takrîr-i kelâm târih-i kitâbdan altı sene mukaddem müteveffâ-yı mezbûre bi-tarîkıˈl-mudârebe kırk esedî guruş def‘ ve teslîm ol dahi ba‘deˈl-kabz meblağ-ı mezbûrun on beş esedî alıp bâkī yirmi beş esedî guruş kableˈl-istifâ fevt olup hâl-i hayatında meblağ-ı bâkī-i mezbûru bana deyni olduğunu huzûr-ı Müslimînˈde ikrâr ve işhâd dahi etmekle hâlâ vasî-i mezbûrun yedinde olan terekesinden taleb ederim suâl olunsun dedikde gıbbeˈs-suâl ve akībeˈl-inkâr ve ba‘de talebiˈl-beyyine udûl-ı Müslimînˈden el-Hâc Mahmud b. Mahmud Reis ve Ahmed Beşe b. Mustafa nâm kimesneler li-ecliˈş-şehâde fiˈl-hakīka müteveffâ-yı mezbûr hayatında müdde‘î-i mezbûre vech-i muharrer üzre bi-tarîkıˈl-mudârebe meblağ-ı mezbûr yirmi beş guruş zimmetimde deynimdir [37b] deyü huzûrumuzda ikrâr verdi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra müdde‘î-i mezbûr ba‘deˈt-tahlîf mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈr-râbi‘-i aşer min-şehri Rebî‘iˈl-âhir li-sene erba‘a ve semânîn ve elf.<br><br>Şuhûdüˈl-hâl: el-Hâc Veli, el-Hâc Şahin b. Osman, el-Hâc Hasan b. Siyami, Eyüb Çelebi b. Ömer, Üveys b. Turhan</p>          <br><a title="Önceki sayfa" style="text-decoration:none" href="./ayrmetin.php?idno=21223"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21225"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o991"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>