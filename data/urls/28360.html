﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 270<br>Hüküm no: 335<br>Orijinal metin no: [70b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa Camii Vakfı mütevellisi Hasan Efendi b. Mustafa’dan aldıkları borç paranın borçlu ve kefil olan Yusuf b. Abdullah tarafından vakfa geri ödenmesi</b><br><br>Yoros kazâsına tâbi‘ Beykoz kasabasında vâki‘ merhûm Mustafa Ağa Câmi‘-i şerîfi vakfına bi’l-fi‘il mütevellî olan işbu bâ‘isü’l kitâb Hasan Efendi b. Mustafa meclis-i şer‘-i şerîf-i enverde mahmiye-i İstanbul’da Mi‘mâr Acem mahallesinde sâkin Yusuf b. Abdullah nâm kimesne mahzarında üzerine da‘vâ ve takrîr-i kelâm edip mezbûr Yusuf’la gâib ani’l-meclis Abdullah Çelebi b. İbrahim zimmetlerinde mâl-ı vakf-ı mezbûrdan istidâne ve kabz eyledikleri otuz guruş ve çuka bahâsından devr-i şer‘î ile iltizâm ve kabûl eyledikleri dokuz guruş cem‘an mezbûrân zimmetlerinde cânib-i vakfa vâcibü’l-edâ otuz [dokuz] guruş deynleri olup her biri âharın zimmetine lâzım gelen meblağa bi’l-emr ve’l-kabûl kefîl olmağın hâlâ mezbûr Yusuf’a suâl olunup asâlet ve kefâletim hasebiyle meblağ-ı mezbûru bana edâ ve teslîme tenbîh olunmak matlûbumdur dedikde gıbbe’s-suâl mezbûr Yusuf cevâbında kaziyye-i vech-i meşrûh üzere olup meblağ-ı mezbûr cem‘an otuz dokuz guruş asâleten ve kefâleten zimmetinde taraf-ı vakfa edâsı lâzım deyni olduğunu ikrâr ve i‘tirâf etmeğin mûcebince meblağ-ı mezbûr otuz dokuz guruşu asâlet ve kefâletine binâen mütevellî-yi mezbûra edâ ve teslîme mezbûr Yusuf’a ba‘de’t-tenbîh mâ-vaka‘a bi’t-taleb ve’l-istîfâ ketb ve imlâ olundu.<br><br>Fi’l-yevmi’s-sâmin min şehri Rebî‘ülevvel li-sene mi’e ve elf.<br><br>Şuhûdü’l-hâl: İbrahim Çelebi b. Ahmed, Mehmed Çelebi b. İdris, Ebûbekir b. Hüseyin, Ali b. İbrahim ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=28359"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28361"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>