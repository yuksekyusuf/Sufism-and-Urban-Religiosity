﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 184<br>Hüküm no: 218<br>Orijinal metin no: [68a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Çelebi b. Mehmed’in evinin üstüne yapacağı odaya komşusu Mustafa Çorbacı’nın müdahalesinin men‘i</b><br><br>Husûs-ı âti’l-beyânı mahallinde tahrîri iltimâs olunmağın bu fakīr hâssa mi‘mârlarından Üstâd Ahmed b. Abdullah ve Üstâd Mustafa b. Ali ve zeyl-i kitâbda mastûru’l-esâmî olan Müslimîn ile mahmiye-i Galata hâricinde Başmakçı Şücâ‘ mahallesinde sâkin râfi‘ü hâze’l-kitâb fahrü’l-a‘yân Hüseyin Çelebi b. Mehmed nâm kimesnenin mahalle-i mezbûrede vâki‘ menziline varılup akd-i meclis-i şer‘-i şerîf olundukda mezbûr Hüseyin Çelebi meclis-i merkūmda câr-ı mülâsıkı Mustafa Çorbacı mahzarında takrîr-i da‘vâ edüp zikr olunan menzilimde müceddeden bir bâb fevkānî oda binâ ve ihdâs eylemek murâd eylediğimde mezbûr Mustafa Çorbacı mâni‘ olur suâl olunup bî-vech mu‘ârazadan men‘ olunmasını taleb ederim dedikde gıbbe’s-suâl merkūm Mustafa Çorbacı cevâbında merkūm Hüseyin Çelebi’nin hâlâ ihdâs murâd eylediği odanın cânib-i şimâlîsinde buçuk zirâ‘ sarkındı vaz‘ etmekle sâlifü’z-zikr sarkındının mâ’-i matardan müctemi‘ olan damlası benim menzilim saçağı üzerine nüzûl edüp küllî zararı vardır mi‘mârân-ı mezbûrân mahall-i mersûma nazar etsinler eğerçi vech-i ma‘kūl ile def‘ olmak mümkün ise ben dahi râzıyım deyicek mi‘mârân-ı merkūmân münâza‘un-fih olan mahalle nazar eylediklerinde sâlifü’l-beyân olan sarkındının tabanına muttasıl olup Hüseyin Çelebi oluk vaz‘ etmekle zikri mürûr eden damlanın zararı def‘ olur deyü haber verdiklerinden sonra hâzırûn bi’l-meclis olan bî-garaz müslümânlar dahi husûs-ı mezbûrda ittifâk ve ittihâd etmeğin mezbûr Hüseyin Çelebi vech-i meşrûh üzere zikr olunan sarkındının tabanına muttasıl oluk vaz‘ etmek üzere merkūm Mustafa Çorbacı mu‘ârazadan men‘ birle mâ-vaka‘a bi’t-taleb ketb olundu.<br><br>Tahrîren fi’l-yevmi’l-ışrîn min-şehri Ramazâni’l-mübârek li-sene isneteyn ve sittîn ve elf.<br><br>Şühûdü’l-hâl: Musa b. Yusuf, el-Hâc İbrahim b. Abdullah, Mustafa Beşe b. Mehmed, Mehmed Çelebi b. Receb, Mehmed Çelebi b. Sefer, el-Hâc Ali b. Abdullah, Mustafa Bey b. Hüseyin el-cündi, el-Hâc Kenan b. Abdullah, Mehmed b. Hüseyin ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10379"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10381"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o313"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>