﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 518<br>Hüküm no: 587<br>Orijinal metin no: [86a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Terzi Salıcı Kostantin v. Avramiki v. İstemat’ın alacağı olduğu Dimitri v. Papa Kotori’nin borcunu vasi Dimitri v. Dimo’nun vekilleri Sefer ve Todori’ye ödemesi</b><br><br>Mahmiye-i İstanbul’da Fenerkapısı dâhilinde Tahtaminâre Mahallesi ahâlîsinden Dimitri v. Dimo nâm zimmî tarafından ber-vech-i âtî vekâlet iddi‘â eden işbu râfi‘iyü’s-sifr Todori v. Yorgi ve Sefer v. Kirkor nâm zimmîler meclis-i şer‘-i şerîf-i enverde diğer Dimitri v. Papa Kotori muvâcehesinde her biri üzerine da‘vâ ve takrîr-i kelâm edip mahrûse-i Selanik mahallâtından İkişerefeli Mahallesi’nden olup mahmiye-i mezbûrede Bahçekapısı dâhilinde Meydancık nâm mahalde sâkin iken bundan akdem hâlik olan Derzi Salıcı Kostantin v. Avramiki v. İstemat nâm zimmînin cemî‘ mâlını ve zimem-i nâsda olan hukūkunu ahz u kabza ve içinden sülüsünü vücûh-ı birre harc u sarfa yedinde olan hüccet-i şer‘iyye nâtıka olduğu üzere hâlik-i mezbûrun merkūm Dimitri vasiyy-i muhtârı olmağla hâlik-i mezbûrun zimem-i nâsda olan hukūkunu lede’l-hükkâm taleb ve da‘vâ ve ahz u kabza ve kendiye îsâle ve ahz u kabz ve îsâl mütevakkıf olduğu umûrun küllîsine tarafından mezbûr Dimitri bizi vekîl ve nâib-i menâb nasb u ta‘yîn edip biz dahi ber-vech-i muharrer vekâlet-i mezbûreyi baʻde’l-kabûl merâsimini edâya ta‘ahhüd etmişidik hâlik-i mezbûrun merkūm Dimitri zimmetinde cihet-i karz-ı şer‘îden beş guruş hakkı olup kable’l-ahz hâlik olmağla meblağ-ı mezbûru merkūm Dimitri yedinden bi’l-vekâle taleb eylediğimizde edâdan imtinâ‘ eder suâl olunup alıverilmesi matlûbumdur dediklerinde gıbbe’s-suâl mezbûr Dimitri cevâbında hâlik-i mezbûra cihet-i mezbûrdan beş guruş deyni olduğunu ikrâr lâkin mezbûrân Todori ve Sefer merkūm Dimitri tarafından ber-vech-i muharrer vekîller olduğunu inkâr edicek müdde‘iyân-ı mezbûrândan müdde‘âlarını mübeyyine beyyine taleb olundukda mahmiye-i mezbûrede Altımermer Mahallesi sükkânından Todori v. Şahin ve Dimitri v. Papa Hristo ve Kostantin v. Nikola nâm zimmîler li-ecli’ş-şehâde meclis-i şer‘a hâzirûn olup istişhâd olunduklarında fi’l-hakīka hâlik-i mezbûr Kostantin v. Avramiki v. İstemat’ın sülüs-i mâlını vücûh-ı birre harc u sarfa vasiyy-i muhtârı olan Dimitri v. Dimo nâm zimmî hâlik-i mezbûrun sülüs-i mâlına vasiyy-i muhtârı olup zimem-i nâsda olan hukūkunu lede’l-hükkâm da‘vâ ve taleb ve ahz u kabza ve kendiye îsâle ve ahz u kabz ve îsâl mütevakkıf olduğu umûrun küllîsine tarafından bizim huzûrumuzda işbu mezbûrân Todori ve Sefer’i vekîl ve nâib-i menâb nasb u ta‘yîn edip onlar dahi ber-vech-i muharrer vekâlet-i mezbûreyi kabûl ve merâsimini edâya ta‘ahhüd eylediler biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince mezbûrânın vekâletlerine baʻde’l-hükm meblağ-ı mezbûru mezbûrâna edâ ve teslîme mezbûr Dimitri’ye tenbîh-birle mâ-vaka‘a bi’t-taleb ketb olundu.<br><br>Fî 12 min-Şa‘bâni’l-mu‘azzam sene 1121<br><br>Şuhûdü’l-hâl: Mustafa Çelebi b. Şa‘ban, Mehmed Çelebi Kethüdâ-yı muhzırân, Ali b. İvaz, Abdullah b. Abdullah, Süleyman b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4865"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4867"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b518"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>