﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 183<br>Hüküm no: 101<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aleksi v. Yorgi’nin borcu olan parayı Seyyid Mehmed Çelebi b. Seyyid Abdülbaki Çelebi’ye ödemesi</b><br><br>Mahmiye-i İstanbul’da Molla Kestel mahallesinde sâkin es-Seyyid Mehmed Çelebi b. es-Seyyid Abdülbaki Çelebi meclis-i şer‘-i şerîf-i enverde Aleksi v. Yorgi nâm zimmî muvâcehesinde üzerine da‘vâ ve takrîr-i kelâm edip mezbûr Aleksi zimmetinde yedimden müşterâ ve makbûz keyli beynimizde ilm-i şer‘î ile ma‘lûm dakīk bahâsından bir defa altmış guruş ve bir defa dahi on altı guruş ki cem‘an yetmiş altı guruş hakkım olup hatta mezbûr Aleksi cihet-i merkūmeden meblağ-ı mecmû‘-ı mezbûr yetmiş altı guruş zimmetinde bana lâzım-ı edâ deyni olduğunu bundan akdem şuhûd mahzarında ikrâr dahi etmiş iken hâlâ meblağ-ı mecmû‘-ı mezkûru mezbûrdan taleb eylediğimde bana edâdan imtinâ‘ eder suâl olunsun dedikde gıbbe’s-suâl ve akībe’l-inkâr müdde‘î-i mezbûrdan Üsküdar’da Hasan Ağa mahallesinde sâkin Mustafa b. Ahmed nâm kimesne ile medîne-i Galata’da Balıkpazarı kurbünde sâkin İlyan v. Mayer nâm yahudi li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu mezbûr Aleksi müdde‘î-i mezbûr es-Seyyid Mehmed Çelebi’ye cihet-i merkūmeden bir defa altmış guruş ve bir defa dahi on altı guruş ki cem‘an yetmiş altı guruş zimmetimde lâzımü’l-edâ deynimdir deyü bundan akdem bizim huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm meblağ-ı mecmû‘-ı mezbûr yetmiş altı guruşu müdde‘î-i mezbûra edâ ve teslîme mezbûr Aleksi’ye tenbîh olunup mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin aşer min-Recebi’l-ferd li-sene seb‘a ve mie ve elf.<br><br>Şuhûdü’l-hâl: Mehmed Çelebi b. Abdullah, diğer Mehmed Çelebi b. Derviş, Hüseyin Çelebi b. Mehmed, İsmail Çelebi b. Mehmed, el-Hâc Abdi b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=28516"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28518"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o883"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>