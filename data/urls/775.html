﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 90<br>Hüküm no: 58<br>Orijinal metin no: [15b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ankara’nın Ahî Hacı mahallesi camii imamet cihetinin Seyyid Ömer b. İsa’ya tevcihi</b><br><br>Hüve’l-Kerîm<br><br>Hâlâ revnak-tırâz-ı mesned-vâlâ-yı sadâret-i Anadolu Melek Paşazâde devletlü inâyetlü semâhatlü veliyyü’n-ni‘am Abdülkadir Beyefendi hazretlerinin zamân-ı meyâmin-iktirânlarında olan senedât-ı şer‘iye kuyûdudur<br><br>Fî-gurreti Z sene 1248<br><br>Ma‘rûz-ı dâ‘î-i Devlet-i aliyyeleridir ki,<br><br>Sâdır olan fermân-ı âlîlerine imtisâlen işbu arzuhâl ve derkenâr ve ruûs-ı hümâyûndan yazılan muktezâ cevâbına nazar ve mütâla‘a olundukda vilâyet-i Anadolu’da Ankara kazâsında Ahî Hacı mahallesinde kâin câmi‘-i şerîfin vazîfe-i mu‘ayyene ile imâmet cihetine mutasarrıf olan es-Seyyid Ali b. es-Seyyid Veliyüddin bilâ-veled fevt, mahlûlünden ashâb-ı arzuhâl es-Seyyid Ömer b. İsa ve es-Seyyid Osman b. Ahmed dâ‘îleri nısfiyet üzere kendülere tevcîhini istirhâm etmeleriyle cihet-i mezbûre el-yevm bâ-berât-ı âlî mezbûr es-Seyyid Ali’nin üzerinde olduğu askerî rûznâmçesi derkenârında müstebân olmağla ve fi’l-hakīka müteveffâ-yı mezbûrun bilâ-veled vefâtı kazâ-i mezbûr ahâlîsinden Der-aliyye’de müsâfireten sâkinler Seyyid Mustafa b. Salih ve İdris b. Halil nâm mevsûku’l-kelim kimesnelerin ale’ş-şehâde ihbârlarıyla zâhir ve mütehakkık olmağın bu sûretde Osman karye-i âharda sâkin olup es-Seyyid Ömer b. İsa câmi‘-i şerîf mahâllinde sâkin ve ehliyet ve istihkākı nümâyân olmağla cihet-i mezbûr bilâ-veled müteveffâ-yı mezbûrun mahlûlünden es-Seyyid Ömer b. İsa dâ‘îlerine tevcîh ve yedine berat-ı şerîf-i âlîşân sadaka ve ihsân buyurulmak muktezâ-yı hâl idiği huzûr-ı âlîlerine i‘lâm olundu.<br><br>Fî 23 Zilhicceti’ş-şerîfe sene 1248</p>          <br><a title="Önceki sayfa" style="text-decoration:none" href="./ayrmetin.php?idno=774"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=776"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o194"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>