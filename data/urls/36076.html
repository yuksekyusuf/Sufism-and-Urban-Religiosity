﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 160<br>Hüküm no: 151<br>Orijinal metin no: [8-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pulların nizamından noksan yapıştırılmaması, arzuhallerin de kötü kâğıda yazılmaması</b><br><br>Taraf-ı âlî-yi Meşîhat-penâhîye<br><br>Ma‘rûz-ı bende-i dîrîneleridir ki,<br><br>Damga Resmî Nizâmnâmesi’nde münderic derecât-ı nisbiyeye göre meselâ meblağ-ı mu‘ayyen üzerine yapılmış olan on bir bin guruşluk bir senedden bi’n-nisbe yedi buçuk guruş alınmak lâzım gelir iken ba‘zan bir beş guruşluk ve bir de yirmi paralık iki pul rabtıyla iktifâ olunarak noksan pul alındığı ve bir de ashâb-ı mesâlih tarafından devâire i‘tâ kılınmakda olan arzuhâller âdî varaka üzerine tahrîr ettirilmekde olduğu haber verildiğinden ve pul misillü evrâk ve senedâtdan alınması lâzım gelen damga resmi nizâm-ı mahsûsla mu‘ayyen olup hükm-i nizâmın tamamî-i cereyânı lâzımeden ve buna muhâlif ahvâlin adem-i vukū‘una dikkat ve i‘tinâ olunması me’mûrînin vezâifinden olduğundan ve hilâfı hareket hasâr-ı hazîneyi müeddî olacağı cihetle nizâm-ı mahsûsuna dahi muharrer olduğu vechile mütecâsirleri hakkında mesûliyeti mûcib bulunduğundan o makūle senedâtın evvel-emirde nizâm-ı mahsûsunun üçüncü maddesinde gösterilen sûrete muvâfık varakaya yazılmış olup olmadığının tedkīkiyle hilâf-ı nizâm yazılmış olduğu tebeyyün eylediği hâlde îcâb-ı nizâmının icrâsı ve ba‘de ezîn âdî evrâk üzerine arzuhâl kabûl olunmaması Şûrâ-yı Devlet karârıyla ta‘mîmen vilâyâta ve müstakillen idâre kılınan mutasarrıflıklara iş‘âr ve iktizâ eden devâire dahi beyân ve izbâr kılınmış olmağın karâr-ı mezkûr dâiresinde ale’d-devam îfâ-yı vazîfe-i me’mûrine i‘tinâ ve himmet ve aksi hâl vukū‘undan mübâ‘adet buyurulması bâbında emr ü fermân hazret-i veliyyü’l-emrindir.<br><br>Fî 15 Cumâdelâhire sene [1]294 ve fî 14 Haziran [12]93.</p>          <br><a title="Önceki sayfa" style="text-decoration:none" href="./ayrmetin.php?idno=36075"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36077"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>