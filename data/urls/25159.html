﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 296<br>Hüküm no: 272<br>Orijinal metin no: [34a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamide bt. Mustafa’nın Veli Çelebi b. Yusuf’dan boşanması</b><br><br>Mahmiye-i İstanbul’da İbrahim Çavuş mahallesi sâkinelerinden Hamide bt. Mustafa nâm hatun tarafından husûs-ı âti’z-zikre vekîl olup müvekkilem mezbûrenin zâtını ma‘rifet-i şer‘iye ile ârifân olan Mehmed Çelebi b. İbrahim ve Ahmed Çelebi b. Ali şehâdetleriyle şer‘an vekâleti sâbite olan müvekkilem mezbûrenin vâlidesi Âişe bt. Nuh nâm hatun meclis-i şer‘-i hatîr-i lâzımü’t-tevkīrde yine müvekkilem mezbûrenin zevci işbu râfi‘u’l-kitâb Veli Çelebi b. Yusuf nâm kimesne mahzarında bi’l-vekâle üzerine da‘vâ ve takrîr-i kelâm edip müvekkilem mezbûre Âişe’nin mezbûr Veli zevci olup bundan akdem talâk-ı bâyin ile tatlîk eyledikden sonra müvekkilem mezbûreyi tekrar mezbûr Veli tezvîc eylediğinden senin sâkine olduğun menzilinden mezbûre Âişe’yi ihrâc ve âhar menzilde iskân edersem talâk-ı selâse ile benden mutallaka olsun deyü şart ve o şart üzerine kızım mezbûre Ayşe’yi şuhûd mahzarında tezevvüc etmiş iken hâlâ kızım mezbûreyi babası mezbûr Yusuf’un menziline ihrâc etmek murâdımdır suâl olunsun dedikde gıbbe’s-suâl mezbûr Veli Çelebi cevâbında fi’l-vâki‘ müvekkilem mezbûre Âişe zevcim olur talâk-ı bâyin ile tatlîk eyledikden sonra tekrar tecdîd-i akd eyledim deyü ikrâr lâkin şurût-ı mezkûru inkâr edicek müdde‘î-i mezbûrdan müdde‘âsı için beyyine taleb olundukda ityân-ı beyyineden izhâr-ı acz edip istihlâf etmeğin mezbûr Veli Çelebi minvâl-i muharrer üzere şurût eylemediğine teklîf olundukda ityân-ı beyyineden ol dahi alâ-mâ hâze’s-suâl halfü billâhi’l-aliyyü’l-azîm etmeğin müdde‘iyye-i mezbûra mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-işrîn min-Recebi’l-ferd Sene [10]73.<br><br>Şuhûdü’l-hâl: Yakub Efendi b. Şaban el-imâm, İbrahim Halîfe b. Mehmed, el-Hâc Abdi b. Hüsrev, Mustafa, İskender b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25158"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25160"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1033"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>