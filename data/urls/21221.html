﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 261<br>Hüküm no: 157<br>Orijinal metin no: [36b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma ve Ayşe’nin, merhum Ali Reis b. Ahmed’deki alacaklarını varislerinden talep ettikleri</b><br><br>Medîne-i mezbûrûn sükkânından olup râfi‘-i hâzeˈl-kitâb Beşir b. Ömer nâm kimesne meclis-i şer‘-i hatîrde mahrûse-i Galata a‘mâlinden kasaba-i Tophâneˈde Cihangir mahallesi sükkânından olup bundan mukaddem Azak nâm mahâlde vefât eden Ali Reis b. Ahmedˈin verâseti zevcât-ı metrûkâtı Havva ve Fatma ve Âişe Hatunlar ile sulbî sagīr oğulları Hasan ve Ahmed ve İbrahimˈe münhasıra olduğu şer‘an zâhir ve mütehakkık oldukdan sonra merkūme Fatma ve Âişe taraflarından husûs-ı câ’iˈz-zikre vekîl-i müseccelleri ve sıgār-ı mezbûrînin tesviye-i emirlerine cânib-i şer‘den mansûbe vasîleri olan mezkûre mahzarında üzerine da‘vâ ve takrîr-i kelâm müteveffâ-yı mezbûr zimmetinde cihet-i deyn-i şer‘îden otuz üç kıt‘a esedî guruş hakkım olup kableˈl-edâ vefât etmekle hâlâ meblağ-ı mezbûru taleb ederin suâl olunsun dedikde gıbbeˈs-suâl ve akībeˈl-inkâr ve isre-talebiˈl-beyyine udûl-ı Müslimînˈden İslâm Yazıcı b. Ali ve Ahmed b. Ali nâm kimesneler li-ecliˈş-şehâde meclis-i şer‘a hâzırân olup istişhâd olunduklarında fiˈl-hakīka müdde‘î-i mezbûr müteveffâ-yı mezkûr Ali Reis hayatında otuz üç esedî guruş idâne ve teslîm ol dahi meblağ-ı merkūmu vech-i meşrûh üzre istidâne ve kabz eyledi biz bu husûsa şâhidiz şehâdet dahi ederiz deyü her biri edâ-i şehâdet eylediklerinde gıbbe ri‘âyeti şerâ’itiˈl-kabûl şehâdetleri makbûle oldukdan sonra ba‘deˈt-tahlîfiˈl-mu‘teber mûcebiyle hükmolunup mâ vaka‘a biˈt-taleb ketb olundu.<br><br>Fiˈl-yevmiˈs-sânî veˈl-işrîn min-şehri Rebî‘iˈl-âhir li-sene erba‘a ve semânîn ve elf.<br><br>Şuhûdüˈl-hâl: Ali Bey b. Yusuf, Hüseyin b. Ali, Ahmed b. Abdullah, Mahmud b. Hüseyin</p>          <br><a title="Önceki sayfa" style="text-decoration:none" href="./ayrmetin.php?idno=21220"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21222"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o991"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>