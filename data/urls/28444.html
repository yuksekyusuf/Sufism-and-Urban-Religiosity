﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 98<br>Hüküm no: 28<br>Orijinal metin no: [8b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Çelebi b. Mustafa’nın, köle olarak satın aldığı Emine bt. Musa’nın hür olduğu anlaşıldığından bedeli olan parayı Çolak Ahmed Ağa b. Mehmed’in varislerinden geri alması</b><br><br>Mahmiye-i İstanbul’da eş-Şeyh Ebulvefâ mahallesi sükkânından işbu râfi‘u’l-kitâb Osman Çelebi b. Mustafa nâm kimesne meclis-i şer‘-i şerîf-i enverde mahmiye-i mezbûrede Molla Fenârî mahallesi sükkânından olup mahrûse-i Belgrad’da bundan akdem vefât eden Çolak Ahmed Ağa b. Mehmed’in hasren vârisleri olan zevce-i metrûkesi Emine Hatun bt. Mahmud ve vâlidesi Râziye bt. Mehmed ve li-ebeveyn kız karındaşı Asiye Hatun ve li-ebin kız karındaşı diğer Emine Hatun taraflarından husûs-ı âti’z-zikre vekîl-i müseccelleri olan Hasan Efendi b. Ali mahzarında üzerine da‘vâ ve takrîr-i kelâm [edip] bundan akdem merkūm Çolak Ahmed Ağa fevt oldukda terekesini sûk-ı sultânîde bey‘ ve kabz-ı semene veresesi mezbûrât taraflarından merkūm Hasan Efendi vekîl olmağla tereke-i müteveffâ-yı mezbûrdan olup rakīka olmak üzere açık kaşlı kara gözlü orta boylu Emine bt. Musa’yı dokuz bin beş yüz akçeye bana bey‘ ve teslîm ben dahi iştirâ ve tesellüm ve semen-i mezbûru merkūm Hasan Efendi’ye def‘ u teslîm eylediğimden sonra mevsûfe-i mezbûreyi [9a] el-Hâc Mehmed b. Nasuh nâm kimesneye yüz on beş guruş semen-i makbûza ol dahi Ali Ağa b. Fazlullah nâm kimesneye yüz guruş semen-i makbûza ol dahi Mehmed Bey b. Mustafa’ya yetmiş guruş semen-i makbûza bey‘ ve teslîm edip mevsûfe-i mezbûre merkūm Mehmed Bey’in yedinde iken Havâss-ı Aliyye kazâsı müzâfâtından Ereğli nâhiyesine tâbi‘ Sekbânlı karye ahâlîsinden olup hürrü’l-asl olan mezbûr Musa’nın firâşından hâsıla ve zevce-i menkûhası olup hürretü’l-asl olan Cennet nâm hatundan mütevellide olup kendiye ve ebeveynine kat‘a rıkk târî olmamış hürretü’l-asl olduğu târih-i kitâbdan bir ay mukaddem Mahmud Paşa Mahkemesi’nde nâibü’ş-şer‘ Mehmed Emin Efendi huzûrunda da‘vâ ve müdde‘âsını karye-i mezbûre ahâlîsinden Hüseyin b. Mustafa ve diğer Hüseyin b. Hasan nâm kimesneler şehâdetleriyle mezbûr Mehmed Bey muvâcehesinde şer‘an isbât etmekle mevsûfe-i mezbûrenin hürriyetine hükm-i hâkimü’ş-şer‘ lâhık ve sebîli tahliye olunup mezbûr Mehmed Bey dahi merkūm Ali Ağa’ya merkūm Ali Ağa mezkûr el-Hâc Mehmed mürâca‘at edip herbiri semen olmak üzere medfû‘ları olan sâlifü’z-zikr meblağları huzûr-ı hâkimü’ş-şer‘de bâyi‘inden da‘vâ ve müdde‘âlarını şühûd-ı udûlle ba‘de’l-isbât istirdâd ve kabz etmekle mezbûr el-Hâc Mehmed dahi bana mürâca‘at edip semen deyü medfû‘u olan meblağ-ı mezbûru benden taleb ve da‘vâ eyledikde ben dahi mevsûfe-i mezbûrenin ber-vech-i muharrer hürriyetine hükm-i hâkimü’ş-şer‘ lâhık olan bi-aynihâ mevsûfe-i mezbûre Emine idiğini inkâr eylediğimde ol dahi müdde‘âsını es-Seyyid İbrahim Çelebi b. es-Seyyid Hasan ve Hasan Beşe b. Abdullah şehâdetleriyle hâkim-i mûmâ-ileyh huzûrunda benim muvâcehemde şer‘an isbât etmekle semen-i mezbûru benden hükm-i hâkim ile bi’l-mürâca‘a ahz u kabz etmişidi hâlâ suâl olunup semen olmak üzere benden makbûzu olan meblağ-ı mezbûr dokuz bin beş yüz akçeyi bana redd ü teslîme mezbûr Hasan Efendi’ye tenbîh olunmak matlûbumdur dedikde gıbbe’s-suâl merkūm Hasan Efendi cevâbında evsâf-ı mezbûre ile mevsûfe olan Emine’yi tereke-i müteveffâ-yı mezbûrdan olup rakīka olmak üzere müdde‘î-i mezbûr dokuz bin beş yüz akçeye bey‘ ve teslîm ve kabz-ı semen eylediğini ikrâr mâ‘adâ-yı mezkûru bi’l-külliye inkâr edicek müdde‘î-i mezbûrdan sıdk-ı makāline beyyine taleb olundukda udûl-i Müslimînden ve mahmiye-i mezbûrede Mahmud Paşa mahallesinde sâkin el-Hâc İbrahim b. Ali ve İsmail b. el-Hâc Mahmud nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka evsâf-ı mezbûre ile mevsûfe olan Emine bt. Musa mezkûr Mehmed Bey b. Mustafa’nın yedinde iken Havâss-ı Aliyye kazâsı müzâfâtından Ereğli nâhiyesine tâbi‘ Segbânlı nâm karye ahâlîsinden olup hürrü’l-asl olan mezbûr Musa’nın firâşından hâsıla ve zevce-i menkûhası olup hürretü’l-asl olan Cennet nâm hatundan mütevellide olup kendiye ve ebeveynine kat‘a rıkk târî olmamış hürretü’l-asl olduğunu târih-i kitâbdan bir ay mukaddem Mahmud Paşa Mahkemesi’nde nâibü’ş-şer‘i’ş-şerîf olan mûmâ-ileyh Mehmed Emin Efendi huzûrunda da‘vâ ve müdde‘âsını karye-i mezbûre ahâlîsinden Hüseyin b. Mustafa ve diğer Hüseyin b. Hasan şehâdetleriyle mezbûr Mehmed Bey muvâcehesinde şer‘an isbât etmekle mevsûfe-i mezbûrenin hürriyetine hükm-i hâkimü’ş-şer‘ lâhık bizim huzûrumuzda sebîli tahliye olundukdan sonra mezbûr Mehmed Bey dahi mezkûr Ali Ağa’ya ol dahi mezkûr el-Hâc Mehmed’e mürâca‘at edip herbiri semen olmak üzere medfû‘ları olan sâlifü’z-zikr meblağları huzûr-ı hâkimü’ş-şer‘de bâyi‘inden da‘vâ ve müdde‘âlarını şühûd-ı udûlle ba‘de’l-isbât istirdâd ve kabz edip mezbûr el-Hâc Mehmed dahi müdde‘î-i mezbûr Osman Çelebi’ye mürâca‘at edip semen deyü medfû‘u olan meblağ-ı mezbûru da‘vâ eyledikde ol dahi mevsûfe-i mezbûrenin ber-vech-i muharrer hürriyetine hükm-i hâkimü’ş-şer‘ lâhık olduğunu ve hürriyetine hükm-i hâkim lâhık olan bi-aynihâ mevsûfe-i mezbûre Emine idiğini inkâr eyledikde ol dahi müdde‘âsını es-Seyyid İbrahim Çelebi b. es-Seyyid Hasan ve Hasan Beşe b. Abdullah şehâdetleriyle hâkim-i mûmâ-ileyh huzûrunda müdde‘î-i mezbûr muvâcehesinde şer‘an isbât edip semen-i mezbûru müdde‘î-i mezbûrdan hükm-i hâkim ile bi’l-mürâca‘a ahz u kabz etmişidi ve ber-vech-i meşrûh hürriyetine hükm-i hâkim lâhık olan mevsûfe işbu mezbûr Hasan Efendi’nin tereke-i müteveffâ-yı mezbûrdan olup rakīka olmak üzere müdde‘î-i mezbûr Osman Çelebi’ye semen-i mezbûra bey‘ eylediği bi-aynihâ mevsûfe-i mezbûre Emine’dir biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle semen deyü makbûzu olan meblağ-ı mezbûr dokuz bin beş yüz akçeyi müdde‘î-i mezbûr Osman Çelebi’ye redd ü teslîme mezbûr Hasan Efendi’ye ba‘de’l-hükm ve’t-tenbîh mâ vaka‘a bi’t-taleb ketb olundu.<br><br>Fi’l-yevmi’l-ışrîn min-Cumâdelâhire li-sene seb‘a ve mie ve elf.<br><br>Şuhûdü’l-hâl: el-Hâc Mustafa b. Ahmed, Ali Beşe Çukadâr, Ebûbekir Beşe Çukadâr, Bezzâsistânî İbrahim Çelebi, Bezzâsistânî Ahmed Çelebi, İbrahim Çelebi b. Ahmed, Mustafa b. Şaban.<br><br>Yevm-i ahad fî 9 min-Recebi’l-ferd li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28443"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28445"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o907"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>