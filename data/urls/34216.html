﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 81<br>Hüküm no: 38<br>Orijinal metin no: [7a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eleniko Nasrâniyenin uhdesindeki gedik aletlerini esbak Sadrazam Mehmed Arif’e sattığı</b><br><br>Sultanbayezid kurbünde mağaza mübâya‘ası<br><br>Sadrâzam-ı esbak merhûm ve mağfiret-nişân Halil Hamidpaşazâde devletlü inâyetlü Mehmed Ârif Beyefendi -dâme bi’l-izzi’l-ebedî- hazretlerine zikri âtî âlât-ı gediği bey‘ murâd eden İskerletoğlu Kostaki zevcesi Eleniko bt. Kaplanoğlu Yorgaki nâm Nasrâniye tarafından husûs-ı âtîde ikrâr ve takrîre vekîl olduğu şahsını bilir Suyolcu İsmail b. Hüseyin ve Tulumbacı Mehmed b. Abdullah nâm şâhideyn-i mu‘addileyn şehâdetleriyle ber-nehc-i şer‘î sâbit olan Vâlidehanı’nda mütemekkin Avrupa tüccârından Yorgi v. Vasil nâm zimmî meclis-i şer‘-i hatîrde râfi‘ü hâze’l-kitâb müşârün-ileyh Mehmed Ârif Beyefendi hazretlerinin taraf-ı âlîlerinden husûs-ı âti’l-beyânda tasdîka vekîl-i şer‘îleri Kapıçukadârı İsmail Ağa b. el-Hâc Hasan mahzarında bi’l-vekâle ikrâr-ı tâm ve takrîr-i kelâm edip müvekkilem mersûme Eleniko Nasrâniye müvekkil-i müşârün-ileyh hazretlerinin mütevellîsi olduğu vâlid-i mâcidleri merhûm-ı müşârün-ileyh hazretlerinin evkāf-ı celîleleri musakkafâtından İstanbul’da Sultanbayezid kurbünde Darbhâne fırını karşısında mâ-i lezîz çeşmesi ittisâlinde kâin icâre-i vâhideli ma‘lûmü’l-hudûd bir bâb kârgir mağaza derûnunda mevcûde gedik âlât-ı lâzıme-i ma‘lûme akd-i âti’z-zikrin sudûruna değin bâ-hüccet yedimde mülküm olmağın ben âlât-ı gedik-i mezkûreyi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müvekkil-i müşârün-ileyh hazretlerine iki yüz elli guruşa bey‘ ü temlîk ve teslîm eylediğimde onlar dahi ber-minvâl-i muharrer iştirâ ve temellük ve tesellüm ve kabz ve kabûl buyurduklarından sonra semeni olan meblağ-ı mezkûr iki yüz elli guruşu bana mâllarından def‘ ü teslîm ve ben dahi yedlerinden ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan ben müvekkil-i müşârün-ileyh hazretlerinin zimmetlerini kabûllerini hâvî ibrâ-i âm ile ibrâ ve iskāt eyledim ba‘de’l-yevm gedik-i âlât-ı mezkûrda benim aslâ ve kat‘â alâka ve medhalim kalmayıp müvekkil-i müşârün-ileyh hazretlerinin mülk-i müşterâları olmuşdur keyfe mâ yeşâ tasarruf buyursunlar dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 24 L sene [1]246<br><br>Şuhûdü’l-hâl: Kethüdâ-i muhzırân İsmail Ağa b. Mustafa, Hafız İbrahim Edhem Efendi b. Hasan, Ali Ağa b. el-Hâc Mehmed, Rumeli kuzâtından Ahmed Efendi b. Osman, Hamdi Molla b. el-Hâc Salih ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34215"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34217"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>