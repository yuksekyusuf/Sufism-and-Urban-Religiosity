﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 332<br>Hüküm no: 238<br>Orijinal metin no: [75b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Mustafa’nın ekmekçi Mıgırdıç v. Abraham’a olan borcunu ödemesi</b><br><br>Mahrûse-i Galata muzâfâtından kasaba-i Tophâne’de Yorgaki mahallesinde sâkin Mehmed Ağa b. Mustafa meclis-i şer‘-i şerîf-i enverde ekmekçi tâifesinden Mıgırdıc v. Abraham nâm zimmî muvâcehesinde üzerine da‘vâ ve takrîr-i kelâm edip bin doksan dokuz senesinde Azak tarafına gider oldukda mezbûr Mıgırdıc bana altı yüz guruşunu malından ikrâz ve teslîm ben dahi yedinden iktirâz ve kabz etdiğimden sonra meblağ-ı mezbûr gāib ani’l-meclis Kantaroğlu nâm kimesne benim emrimle kefâlet-i sahîha-i şer‘iyye ile kefîl olmağla meblağ-ı mezbûrun beş yüz guruşunu mezbûr Mıgırdıc benim haberim yok iken kefîl-i mezbûrdan ahz u kabz etdiğinden sonra bâkī yüz guruşu zimmetimde hakkı kalmış iken bundan akdem mezbûr Mıgırdıc ben ahz edip ben senin kefîlinden ancak kefâletine binâ’en üç yüz kırk guruş ahz u kabz eyledim deyü benden dahi iki yüz altmış guruşu ahz u kabz etmekle mezbûr Mıgırdıc’a suâl olunup ziyâde me’hûzu olan yüz altmış guruşun bana alıverilmesi matlûbumdur dedikde gıbbe’s-suâl mezbûr Mıgırdıc cevâbında ben meblağ-ı mezbûr altı yüz guruşdan kefîl-i mezbûr Kantaroğlu’ndan ancak beş yüz guruş ahz u kabz edip bâkī mezbûr Mehmed Ağa zimmetinde yüz guruş hakkım vardır taleb ederim deyü meblağ-ı mezbûr iki yüz altmış guruş kabzın[ı] bi’l-külliye inkâr edicek müdde‘î-i mezbûr Mehmed Ağa’dan müdde‘âsı olan iki yüz altmış guruşu mezbûr Mıgırdıc’a teslîmini mübeyyene beyyine taleb olundukda ityân-ı beyyine içün istimhâl etmekle kirâren ve mirâren elli gün mikdârı mehl-i şer‘î birle ba‘de’l-imhâl ityân-ı beyyineye bir vechile kādir olamayıp yemîn dahi vermemekle ikrârı mûcebince meblağ-ı bâkī-i mezbûr yüz guruşu dahi mezbûr Mıgırdıc zimmîye edâ ve teslîme mezbûr Mehmed Ağa’ya tenbîh birle mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâlis aşar min-şehr-i Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: İbrahim Çelebi b. Ahmed, Mustafa b. Ali, Receb b. Süleyman, Ahmed b. Ahmed, Ali b. Bali, İbrahim Çelebi b. Mehmed, el-Hâc Mehmed Efendi b. İbrahim ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28653"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28655"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o840"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>