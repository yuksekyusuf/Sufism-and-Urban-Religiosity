﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 356<br>Hüküm no: 358<br>Orijinal metin no: [81a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Hasan ile kardeşi el-Hâc Ali’nin babalarının terekesinden dolayı olan davada sulh oldukları</b><br><br>Vilâyet-i Anadolu’da İskilip kasabası mahallâtından Zeyve Mahallesi sâkinlerinden iken bundan akdem vefât eden Hasan Bey b. Abdullah b. Abdurrahman’ın verâseti sulbî kebîr oğulları el-Hâc Ali ve Mustafa nâm kimesnelere münhasıra olmağla tashîh-i mes’elesi iki sehmden i‘tibâr olunup sihâm-ı mezbûrdan bir[er] sehmi mezbûrân el-Hâc Ali ve Mustafa’dan her birine isâbeti tahakkukundan sonra mezbûr Mustafa meclis-i şer‘-i şerîf-i enverde tereke-i müteveffâ-i mezbûra bi’l-verâse vâzı‘u’l-yed olan karındaşı işbu bâ‘isü’l-kitâb mezbûr el-Hâc Ali mahzarında ikrâr ve takrîr-i kelâm edip babam müteveffâ-i mezbûrun terekesinden mezbûr el-Hâc Ali zimmetinde nukūd kırk guruş olmağla tashîh-i mezkûr üzere meblağ-ı mezbûrdan bana isâbet eden yirmi guruşu mezbûr el-Hâc Ali’den taleb ve da‘vâ eylediğimde beynimize muslihûn tavassut edip da‘vâ-yı mezkûremden beni mezbûr el-Hâc Ali ile on beş guruş üzerine inşâ-i akd-i sulh eylediklerinde ben dahi sulh-ı mezkûru kabûl ve bedel-i sulh olan meblağ-ı mezbûr on beş guruşu mezbûr el-Hâc Ali yedinden ahz u kabz eylediğimden sonra meblağ-ı bâkī-i mezbûra ve babam müteveffâ-i mezbûrun sâir terekesine müte‘allika âmme-i da‘vâdan her birimiz âharın zimmetini ibrâ-i âmm-ı râfi‘u’l-hısâm ile ibrâ ve iskāt eyledik dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşer min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Ahmed Bey b. Mahmud, Osman b. Hüseyin, İsmail Beşe b. Hüseyin, Molla Osman b. el-Hâc Mehmed, Solak Mustafa b. el-Hâc Mehmed, Kādızâde İbrahim Çelebi b. Mustafa, Mehmed Çelebi b. Abdullah, Abdullah Çelebi b. Mustafa, Hüseyin Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5281"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5283"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o684"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>