﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 261<br>Hüküm no: 266<br>Orijinal metin no: [120-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ermeni kilisesi etrafında eskiden Müslümanlara ait olan menzillerin şer‘î durumunun tesbiti ve yeni açılmış olan papaz odası pencerelerinin kapatılması</b><br><br>İstanbul kādısı fazîletlü efendi<br><br>Kilise-i mezbûr etrâfında fi’l-asl ehl-i İslâm hânesi olup ehl-i zimmet üzerlerine intikāl eden hânelerin şer‘an ehl-i İslâma reddi iktizâ ederse musarrahan i‘lâm ve kezâlik muhdes pencerelerin dahi sedd ü bendi îcâb ederse i‘lâm eyleyesin deyü [buyruldu]. Fî-selhi S sene [11]80.<br><br>İ‘lâm, kilise-i Ermeni hedm<br><br>Ma‘rûz,<br><br>Kilise-i mezbûrun derûn-ı i‘lâmda mezkûr olduğu vech üzere taraf-ı şarkīsinde Sarrâf Avanis üzerinde olan Osman Bey hânesi ve kezâlik kurbünde Bogos zimmî üzerinde olan Mahmud Çavuş hânesi Müslimîn mahâllesinde olup kütüb-i fetvâda nukūl-i sahîha ile “Zeyd-i zimmî bir beldede Müslimîn mahâllesinde menzil iştirâ eylese hâkim menzili bir Müslime bey‘ eyle deyü cebre kādir olur” deyü musarrah olmağla menzileyn-i mezkûreyni Müslimîne bey‘ etmeleri için üzerlerinde olan mesfûrûna şer‘an cebr iktizâ edip ve taraf-ı garbîsinde Belkıs Hatun Vakfı’ndan sâbıkā ehl-i İslâm üzerinde olup şimdi Mıgırdıç zimmî üzerinde olan hâne arsası kefere sâkin oldukları mahâllede vâki‘ olup yine kütüb-i fetâvâda nukūl-i sahîha ile “Zeyd kefere mahâllesinde olan menzilini Amr-ı zimmîye bey‘ ve teslîm Amr dahi sâkin olmak murâd etdikde ba‘zı kimesneler mukaddemâ Müslim menzili idi deyü Amr’ı men‘e kādir olmazlar” deyü mastûr olmağla ehl-i İslâma ferâğına şer‘an cebr lâzım gelmeyip lâkin kilise-i mezkûr derûnunda patrik odasından vaz‘ ve küşâd olunan üç pencere i‘lâmda zikr olunduğu üzere muhdes ve vaz‘-ı kadîmimden ziyâde olup kütüb-i mu‘teberândan Kadıhan’da “ve yümne‘ûne ani’z-ziyâdeti ale’l-binâi’l-evvel” deyü tasrîh ve kilise derûnunda olan oda dahi kilise hükmünde olduğu Mecma‘u’l-Bahreyn şerhinde İbni Melek nakliyle “ve’s-savmi‘atü li’t-tahallî fîhâ ke’l-bey‘ati” kavlinden zâhir olmağla zikr olunan pencereler dahi şer‘an men‘ ü sedd olunmak îcâb etmekle işbu hükm-i şer‘-i mutahharı icrâ ile me’cûr ve müsâb olacak emr-i savâb olduğu sâdır olan fermân-ı âlîye imtisâlen musarrahan huzûr-ı âlîlerine i‘lâm olundu.<br><br>Fî-selhi S sene [1]180.</p>          <br><a title="Önceki sayfa" style="text-decoration:none" href="./ayrmetin.php?idno=29556"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29558"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>