﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 431<br>Hüküm no: 530<br>Orijinal metin no: [97b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un, vefat eden eşi Yahya Bey’in Ahmed Ağa’daki alacağını terekeden tahsil etmesi</b><br><br>Vilâyet-i Anadolu’da medîne-i Beypazarı kurbünde Mihaliçcik kazâsında Baba Tekyesi nâm karye ahâlîsinden olup vilâyet-i Rumili’nde kasaba-i İstinye’de vefât eden Yahya Bey b. Abdullah’ın verâseti zevce-i metrûkesi Hadîce bt. Abdullah nâm hatun ile evlâd-ı sıgārı Abdullah ve Mehmed ve Emine ve Fâtıma ve Safiye ve Havva’ya münhasıra olduğu şer‘an mütehakkık oldukdan sonra mezbûre Hadîce Hatun tarafından husûs-ı âti’l-beyâna vekîl olduğu zâtını ma‘rifet-i şer‘iyye ile ârifân Mehmed Bey b. Mahmud ve Osman b. Bektaş nâm kimesneler şehâdetleriyle şer‘an sâbit olan Hasan b. Receb nâm kimesne sıgār-ı mezkûrûna kıbel-i şer‘-i mübînden vasî nasb u ta‘yîn olundukdan sonra meclis-i şer‘-i şerîf-i şâmihü’l-imâd ve mahfil-i dîn-i münîf-i râsihü’l-evtâdda mahmiye-i mezkûrede Sofular mahallesi ahâlîsinden olup bundan akdem cezîre-i Girid’de vefât eden Ahmed Ağa b. Pir Ali’nin veresesinden vâlidesi Saime bt. Ali nâm hatun mahzarında takrîr-i da‘vâ ve tasvîr-i müdde‘â edip müteveffâ-yı sânî-i mezbûr Ahmed Ağa hâl-i hayâtında müteveffâ-yı evvel-i mezkûr Yahya Bey’in tezkiresinden ba‘de’t-techîz ve’t-tekfîn dört bin yedi yüz on akçe kabz ve mesârifine sarf ile istihlâk edip hattâ ikrâr dahi etdiğinden sonra kable’l-edâ vefât etmekle zimmetinde kalmağın suâl olunup tereke-i vâfiye-i müteveffâ-yı sânî-i mezbûrdan meblağ-ı mezkûr dört bin yedi yüz on akçeyi bana teslîm ve edâya mezbûre Saime’ye tenbîh olunmak matlûbumdur dedikde gıbbe’s-suâl ve’l-inkâr müdde‘î-i mezbûr Hasan’dan müdde‘âsını mübeyyine beyyine taleb olundukda kazâ-i mezbûre tâbi‘a ( ) nâm karye ahâlîsinden Osman b. Bektaş ve Mehmed b. Mahmud nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı sânî-i mezbûr Ahmed Ağa hâl-i hayâtında müteveffâ-yı evvel-i mezkûr Yahya Bey’in terekesinden ba‘de’t-techîz ve’t-tekfîn dört bin yedi yüz on akçe kabz ve mesârifine sarf ile istihlâk etdiğini bizim huzûrumuzda ikrâr ve bizi işhâd eylemiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olmağın mûcebince mevkūfen alâ-yemînü’l-müvekkili’l-mezbûre tereke-i vâfiye-i müteveffâ-yı sânî-i mezbûrdan meblağ-ı mezkûru müdde‘î-i mezbûre edâ ve teslîme merkūme Saime Hatun’a ba‘de’t-tenbîh mâ-vaka‘a bi’t-taleb ketb olundu.<br><br>Fî 10 min-Ramazan sene 1081.<br><br>Şuhûdü’l-hâl: Zahrü’l-akrân Hüseyin Ağa kethüdâ-yı hazret-i efendi, Şah Mehmed Çelebi b. Abdülhalim, Mehmed Ağa b. Ali Efendi, Cafer Çelebi b. Çukadâr, Receb Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=2847"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2849"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b431"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>