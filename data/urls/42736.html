﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 481<br>Hüküm no: 630<br>Orijinal metin no: [129b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühani Hatun’un Hibetullah Hanım’a vermiş olduğu paranın vefat eden Havva Hanım’ın varislerine ait olduğu</b><br><br>Bâ-mühr-i efendi,<br><br>Ma‘rûz,<br><br>İstanbul’da Haydarpaşa mahallesinde sâkine ve zâtı ta‘rîf-i şer‘î ile mu‘arrefe olan Ümmühani bt. Hüseyin nâm hatun meclis-i şer‘-i münîrde merhûm İbrahim Paşa kerîmesi arzuhâlde ismi mezkûre Hibetullah Hanım’ın hâlâ zevci ve tarafından zikri âtî husûsda sâbitü’l-vekâle vekîli Za‘îm Mukbil Mehmed Ağa b. Süleyman ile müteveffât Havva Hanım bt. Süleyman b. Mehmed’in oğlu ve hasran vârisi arzuhâl sâhibi Ahmed Bey b. Halil mahzarlarında bin yüz altmış sekiz senesinde müteveffât-ı merhûme Havva Hanım hayatında malından sekiz yüz guruş müvekkile-i mûmâ-ileyhâ Hibetullah Hanım’a benim yedimle ikrâz ve teslîm, ol dahi yedimden iktirâz ve kabz ve kendi masârıfına sarfla istihlâk edip meblağ-ı mezkûr merkūme Havva Hanım’a zimmetinde deyni olmak üzere deyn temessükü verip kable’l-istîfâ mezbûre Havva Hanım fetv olmağla [130a] meblağ-ı mezkûr hasran vârisi oğlu mezbûr Ahmed Bey’e mevrûs olmuşdur. Meblağ-ı mezkûr sekiz yüz guruşda benim vechen mine’l-vücûh alâkam olmayıp işbu mezbûr Ahmed Bey’in kendüye vâlidesi mezbûreden mevrûs hakkıdır. Meblağ-ı mezkûra müte‘allika mûmâ-ileyhâ Hibetullah Hanım ile kat‘an da‘vâ ve nizâ‘ ve husûmetim yokdur deyü ikrâr ve mezbûrân Mukbil Mehmed Ağa ve Mehmed Bey’den her biri mukırra-i merkūme Ümmühani Hatun’u bi’l-asâle ve bi’l-vekâle tasdîk eyledikleri tescîl ve huzûr-ı âlîlerine i‘lâm olundu.<br><br>Fî 21 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42735"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42737"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b481"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o486"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>