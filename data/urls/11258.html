﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 565<br>Hüküm no: 715<br>Orijinal metin no: [93b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Beşe’nin Ahmed Beşe’ye olan borcunu ödemesi Ahmed Beşe’nin de boş arsayı Halil Beşe’ye iâde etmesi</b><br><br>Bâ‘isü’l-i‘lâm Ahmed Beşe b. Yusuf nâm kimesne Davudpaşa Mahkemesi’nde meclis-i şer‘de Halil Beşe b. Yakub nâm kimesne mahzarında bin yüz doksan iki senesi Muharremi’l-harâm’ının altıncı günü mezbûr Halil Beşe yedimden iştirâ ve kabz eylediği yüz guruş deyni mukābelesinde mezbûr Halil Beşe’nin vâlidesi Fatıma nâm hatunun bi’l-icâreteyn taht-ı tasarrufunda olup mahmiye-i İslâmbol’da Arabacı Bâyezid mahallesinde kâin Hüseyin Çavuş nâm sâhibü’l-hayrın mescid-i şerîfinde imâm ve müezzin olanlara meşrûta yine mahalle-i mezbûrede vâki‘ ma‘lûmü’l-hudûd ve’l-müştemilât bir bâb vakıf menzilini mezbûre Fatıma Hatun târih-i mezbûrda bana vefâen ferâğ eyledikden sonra mezbûre Fatıma Hatun fevt ve menzil-i mezkûr oğlu mezbûr Halil Beşe’ye intikāl edip lâkin menzil-i mezkûr bundan akdem vukū‘ bulan harîk-i kebîrde muhterik olup arsa sırfa kalmağla mezbûr Halil Beşe deyn-i meblağ-ı mezbûr yüz guruşu bana edâ ve arsa-i mezkûreyi yedimden ahza mezbûr Halil Beşe’ye tenbîh olunmak matlûbumdur deyü ba‘de’d-da‘vâ ve’l-istintâk ve’l-ikrâr alâ-mûcebi ikrârihî deyn-i meblağ-ı mezbûr yüz guruşu müdde‘î-i mezbûr Ahmed Beşe’ye edâ ve teslîme mezbûr Halil Beşe’ye ve arsa-i mezkûreyi geri fekk ve teslîme müdde‘î-i mezbûr Ahmed Beşe’den her birine tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 11 Ca sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11257"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11259"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b565"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>