﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 164<br>Hüküm no: 140<br>Orijinal metin no: [28a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saatçi Ebubekir Efendi’nin, boşandığı eşi Ayşe Hatun aleyhindeki alacak iddiasında bulunmaktan men olunması</b><br><br>Ayasofyalı Mustafa Çavuş kaydıyla Erzincanlı Hüseyin Çavuş’a teslîm.<br><br>İstanbul’da Aksaray kurbünde Gurebâ Hüseyin Ağa mahâllesi ahâlîsinden ve sâ‘atçi esnâfından sâhib-i arzuhâl Ebubekir Efendi b. Osman mahfil-i şer‘iyyâtda zevce-i mutallakası derûn-ı arzuhâlde mezkûretü’l-ism mu‘arrefetü’z-zât Âişe Hatun bt. Abdullah muvâcehesinde mezbûre Âişe Hatun’un sadrî kebîr oğlu Ahmed Efendi b. el-Hâc Hüsameddin Efendi hâzır olduğu hâlde mezbûre Âişe Hatun ile mukaddemâ zevciyet beynimizde kāime iken mezbûre Âişe Hatun oğlu hâzır-ı mezbûrun hâl-i suğrunda tesviye-i umûruna kıbel-i şer‘den vasiyy-i mansûbesi olmak takrîbiyle ben mezbûre Âişe Hatun’un bi-şarti’r-rücû‘ emriyle hâzır-ı mezbûra hâl-i suğrunda beher yevm altmışar paradan yedi sene müddetde malımdan medfû‘um olan dört bin yedi yüz seksen guruş ve kezâlik mezbûre Âişe Hatun’un bi-şarti’r-rücû‘ emriyle hâzır-ı mezbûra hâl-i suğrunda âhardan iştirâ ve kabz ve kendüye teslîm eylediğim bâ-defter-i müfredât eşyâ-yı ma‘lûme semenlerine malımdan medfû‘um olan üç bin beş yüz altmış guruş ve yine hâzır-ı mezbûrun hâl-i suğrunda mahrûse-i Bursa’da kâin ma‘lûmü’l-kıt‘a tarlaların müstecirleri yedlerinden icâre-i ma‘lûmelerini tahsîl için on iki ay müddetde kezâlik mezbûre Âişe Hatun’un bi-şarti’r-rücû‘ emriyle malımdan bargir ücreti ve kendi masârıfât-ı lâzıme-i ma‘lûmeme bâ-defter-i müfredât kadr-ı ma‘rûf malımdan harc ü sarf eylediğim on sekiz bin guruş ki cem‘an yirmi altı bin üç yüz kırk guruş ve mezbûre Âişe Hatun mahâlle-i mezbûrede kâin menzilde ve dolabım ve sandığım derûnlarından bi-gayrı hakkın fuzûlî hufyeten ahz ü kabz eylediği mecmû‘u yedi yüz yirmi guruş kıymetli sekiz aded silecek ve altı aded baş havlusu ve bir sarıkın mevcûde ise a‘yânını ve müstehleke ise ba‘de’s-sübût kıymet-i mezkûreleri olan yedi yüz yirmi guruş ve mezbûre Âişe Hatun velîleri olduğum gāibân ani’l-meclis sulbî sagīr oğullarım Osman ve Nuri’nin müşterek mallarından ve benim yedimden karz alıp istihlâk eylediği beş yüz guruş ki min-haysü’l-mecmû‘ mezbûre Âişe Hatun zimmetinde alacak hakkım olan yirmi yedi bin beş yüz altmış guruşu mezbûre Âişe Hatun’dan hâlâ taleb ederim deyü ba‘de’d-da‘vâ ve’l-istintâk mezbûre Âişe Hatun dahi cevâbında müdde‘î-i mezbûr Ebubekir Efendi’nin ber-vech-i muharrer müdde‘âlarını inkâr etmekle müdde‘î-i mezbûr Ebubekir Efendi ber-minvâl-i meşrûh müdde‘âlarını isbâtdan izhâr-ı acz edip talebiyle mezbûre Âişe Hatun bi’l-muvâcehe ber-nehc-i şer‘î tahlîf olunmağın mûcebince müdde‘î-i mezbûr Ebubekir Efendi da‘vâ-i mezkûresiyle mezbûre Âişe Hatun’a bilâ-beyyine mu‘ârazadan men‘ olunduğu huzûr-ı [âlîlerine i‘lâm olundu].<br><br>Fî 11 Muharremü’l-haram sene 1274.<br><br>Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=38375"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38377"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o169"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>