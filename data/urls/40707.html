﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 431<br>Hüküm no: 428<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mumcu Hıristo v. Manto’nun arsası vakıf mülk selhhanesini Mehmed Çelebi b. Abdülkerim’e satıp arsasının da kullanım hakkını mütevelli izniyle devrettiği</b><br><br>Vilâyet-i Rumeli’nde vâki‘ Yenişehir kasabasına [tâbi‘] Fener nâhiyesinde olan kurâdan Kariça nâm karye sükkânından mumcu tâifesinden Hıristo v. Manto nâm zimmî meclis-i şer‘-i hatîr-i lâzimü’t-tevkīrde sâhibü hâze’l-kitâb Mehmed Çelebi b. Abdülkerim mahzarında tav‘an ikrâr ve i‘tirâf edip zikri âtî akdin sudûruna değin silk-i mülk-i sahîhimde münselik hakkım olup mahmiye-i İstanbul hısnı ebvâbından Yedikule kapısı hâricinde vâki‘ arsasının Ayasofya-i kebîr Vakfı’na senevî üç yüz altmış akçe mukāta‘ası olup bir tarafdan İbrahim Ağa b. ( ) selhhânesine ve bir tarafı Candro v. Atnaş nâm zimmî selhhânesine ve bir tarafı sâhil-i bahre ve bir tarafdan arsa-i hâliyeye müntehî olan binâsı mülk selhhânenin binâsını kâffe-i hukūk ve merâfıkı ile merkūm Mehmed Çelebi’ye on bir bin râyic [fi’l]-vakt akçeye tarafeynden îcâb ve kabûlü hâvî bey‘-i bât ile bey‘ ve arsasının tasarrufunu dahi ma‘rifet-i mütevellî ile ferâğ u tefvîz ve teslîm ol dahi binâ-yı mezkûru iştirâ ve tesellüm ve arsayı tefevvüz ve kabûl ve tesellüm ettikden sonra semen-i merkūm on bir bin akçeyi tamâmen bana def‘ ü teslîm edip ben dahi ahz u kabz eyledim min ba‘d binâ-yı mezkûr merkūm Mehmed Çelebi’nin mülk-i müşterâsıdır ve arsası hakk-ı müfevvazıdır keyfe mâ yeşâ ve yahtâr mutasarrıf olunsun dedikde mukırr-ı mezbûru vech-i meşrûh üzere cârî ve sâdır olan ikrârında el-mukarru lehü’l-mezbûr dahi bi’l-müvâcehe tahkīk ve bi’l-müşafehe tasdîk edicek mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-ışrîn min-Zilka‘deti’ş-şerîfe li-sene 1067.<br><br>Şühûdü’l-hâl: El-hâc Süleyman Beşe b. ( ), Mehmed Çelebi b. el-Hâc Süleyman, Süleyman Beşe b. Abdullah, Ali Efendi b. Mustafa, İbrahim Çelebi kethüdâ-yı kassâbân, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40706"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40708"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b431"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o851"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>