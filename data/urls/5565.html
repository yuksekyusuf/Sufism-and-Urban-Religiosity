﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 518<br>Hüküm no: 641<br>Orijinal metin no: [123a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Güzelkebir köyündeki câminin tevliyeti konusunda açılan davanın meşru olmadığı</b><br><br>Ma‘rûz.<br><br>Huzûr-ı âlîlerinde ma‘kūd meclis-i şer‘-i şerîfde ashâb-ı arzuhâlden es-Seyyid Mehmed derûn-ı arzuhâlde mezkûr Hocazâde es-Seyyid el-Hâc Mehmed mahzarında medîne-i Karahisâr-ı şarki’de Güzelkebir nâm karyede vâki‘ merhûm Ebu’l-feth Sultan Mehmed Hân binâ eylediği câmi‘-i şerîf evkāfının yevmî iki akçe vazîfe ile tevliyeti berât-ı âlîşân ile babam müteveffâ Musa’nın üzerinde iken merkūm es-Seyyid el-Hâc Mehmed, oğlu es-Seyyid Ahmed’e babam ref‘inden üzerine berât ettirip ve babam fevtinden sonra mezbûr es-Seyyid Ahmed ref‘inden bana ve üç nefer kız karındaşlarıma tevcîh olunup ba‘dehû bizim ref‘imizden yine mezbûr es-Seyyid Ahmed’e tevcîh ve mezbûr es-Seyyid Ahmed’in kasr-ı yedinden babası merkūm es-Seyyid el-Hâc Mehmed’e tevcîh olunmuşidi. Mücerred tevliyet-i merkūmeye babam mütevellî-i mezbûr Musa hayâtından berât-ı âlîşân ile bir müddet mutasarrıf olduğu hasebiyle tevliyet-i merkūme mezbûr es-Seyyid el-Hâc Mehmed [123b] ref‘inden bizlere tevcîh olunması taleb ederiz deyü da‘vâya tasaddî edip lâkin tevliyet-i merkūme müdde‘î-i mezbûrların takrîrleri üzere kendilerin babasının meşrûtası olmayıp ve kānûnen imâmet ve hitâbet misillü evlâda verilen cihâddan dahi olmamağla müdde‘î-i mezbûrların da‘vâları meşrû‘a olmadığından mâ‘adâ medîne-i mezbûre kādısı mezkûr es-Seyyid el-Hâc Mehmed’in istihkākını ve müdde‘îlerin adem-i istihkāklarını arz etmekle müdde‘î-i mezbûrları bî-vech mu‘ârazadan men‘ olunmağın mûcebince mezbûr es-Seyyid Hacı Mehmed’e hükm-i hümâyûn sa‘âdet-makrûn iltimâs eylediği huzûr-ı âlîlerine i‘lâm olundu. Bâkī fermân hazret-i veliyyü’l-emrindir.<br><br>Fî 17 Cemâziyelâhir sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5564"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5566"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b518"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>