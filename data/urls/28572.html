﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 247<br>Hüküm no: 156<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Çelebi b. Mahmud’un dedesine ait olup Abdullah Çelebi b. Seyyid Fazlullah’a satılan arsadaki hissesi bedeli niteslim aldığı</b><br><br>Yevmü’l-hâmis fî 10 min-şehri Ramazani’l-mübârek.<br><br>Mahmiye-i İstanbul’da Ahmed Ağa mahallesinde sâkin iken bundan akdem vefât eden es-Seyyid Ali Çelebi b. Mustafa’nın verâseti zevce-i metrûkesi Ayşe Hatun bt. Mehmed ile sulbiye oğlu es-Seyyid Mehmed Çelebi ve sulbiye kızları Şerife Hatice ve Şerife Hamide ve Şerife Ümmühani’ye münhasıra olup ba‘dehû mezbûr es-Seyyid Mehmed dahi fevt olup verâseti vâlidesi mezbûre Ayşe Hatun ile li-ebeveyn kız karındaşları mezbûrât Şerife Hatice ve Şerife Hamide ve Şerife Ümmühani’ye münhasıra olup ba‘dehû mezbûr Şerife Ümmühani dahi fevt olup verâseti vâlidesi mezbûre Ayşe Hatun ile li-ebeveyn kız karındaşları mezbûretân Şerife Hatice ve Şerife Hamide’ye münhasıra olup ba‘dehâ mezbûre Şerife Hatice dahi fevt olup verâseti sadrî kebîr oğlu es-Seyyid Hüseyin Çelebi b. Mahmud’a münhasıra olduğu şer‘an zâhir ve müte‘ayyen oldukdan sonra mezbûr es-Seyyid Hüseyin Çelebi meclis-i şer‘-i şerîf-i enverde mahalle-i mezbûre sükkânından işbu râfi‘u’l-kitâb es-Seyyid Abdullah Çelebi b. es-Seyyid Fazlullah mahzarında ikrâr-ı tâm ve takrîr-i kelâm edip mahalle-i mezbûrede vâki‘ iki tarafdan Süleyman Efendi mülkü ve bir tarafdan Mehmed Çavuş mülkü ve bir tarafdan tarîk-i âm ile mahdûd menzilin arsası ve mukaddemâ mevcûd olan ebniyesi merhûme Safiye Sultân nâm sahibetü’l-hayrın süknâya muhtâc sâdât-ı kirâmdan birine meşrûta vakfı olup menzil-i mezbûr tevcîh-i hâkimü’ş-şer‘le müteveffâ-yı evvel mezbûr es-Seyyid Ali Çelebi’nin tasarrufunda iken menzil-i mezbûre muhterik olup arsa-i sırfa kalıp ba‘dehû mezbûr es-Seyyid [Ali] Çelebi arsa-i mezbûre üzerine kendi mâlıyla nefsi’çün ebniye ihdâs eyledikden sonra ebniye-i mezbûre tekrar muhterik oldukda enkāz-ı memlûkesi yedinde iken mezbûr es-Seyyid Ali Çelebi fevt olup enkāz-ı mezkûre zevcesi mezbûre Ayşe ile oğlu merkūm es-Seyyid Mehmed Çelebi’ye ve kızları mezbûrât Şerife Hatice ve Şerife Hamide ve Şerife Ümmühani’ye isâbet etmiş iken ancak mezbûre Şerife Hatice merhûm-ı merkūm es-Seyyid [Ali] Çelebi’nin kendiden gayrı vâris-i ma‘rûf ve ma‘rûfesi olmayıp hasren vâris olmak üzere enkāz-ı mezbûreyi kırk guruşa mezbûr es-Seyyid Abdullah Çelebi’ye bey‘ ve teslîm edip ben dahi bey‘-ı mezkûru mücîz olmağla semen-i mezbûrdan hisse-i şer‘iyemi mezbûr es-Seyyid Abdullah Çelebi’den ba‘de’d-da‘vâ ve’l-münâza‘a vesâtat-ı müslihîn ile da‘vâ-yı mezbûremden beynimizde [yedi] guruş üzerine akd-i müsâlaha olundukda ben dahi sulh-ı mezbûru kabûl ve bedel-i sulh-ı mezbûr yedi guruşu mezbûr es-Seyyid Abdullah Çelebi yedinden ahz u kabz edip mâ‘adâsına ve enkāz-ı mezbûreye ve sâire müte‘allika âmme-i da‘vâdan merkūm es-Seyyid Abdullah Çelebi’nin zimmetini ibrâ-i âmm-ı kātı‘ü’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’l-âşir min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: el-Hâc Hasan Efendi b. Hüseyin, İmâm Ali Efendi b. ( ), es-Seyyid Halil Çavuş b. ( ), Mustafa Efendi el-müezzin, es-Seyyid Hızır Çavuş b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=28571"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28573"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o864"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>