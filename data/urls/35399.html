﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 253<br>Hüküm no: 261<br>Orijinal metin no: [55b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Çavuş’un büyük oğlu Hüseyin Çelebi’nin babasının mirasından bir şey saklamadığı</b><br><br>Mahmiye-i Kostantıniyye mahallâtından Koca Mustafa Paşa mahallesinde vefât eden merhûm Süleyman Çavuş <<bin>> nâm kimesnenin sagīr oğlu Mehmed’e kıbel-i şer‘-i şerîfden vasîyy-i şer‘î nasb olunan Hamza Çavuş b. Hüseyin nâm kimesne mahfil-i kazâda merhûm-ı mezbûrun kebîr oğlu Hüseyin Çelebi muvâcehesinde takrîr-i kelâm edip merhûm-ı mezbûrun muhallefâtından mezbûr Hüseyin Çelebi ba‘zı esbâb ve nukūd saklayıp verese beyninde taksîm etdirmemişdir vesâyetim hasebiyle taleb ederim suâl olunsun dedikde gıbbe’s-suâl merkūm Hüseyin Çelebi yedinde merhûm-ı mezbûrun nukūd ve esbâbından bir akçe ve bir habbesi <<yokdur>> ve bir esbâbı yokdur ve saklamadım deyü cevâb vermeğin müdde‘î-yi mezbûrdan da‘vâsına muvâfık beyyine taleb olundukda izhâr-ı beyyineden âciz ve kāsır oldukda merkūm Hüseyin Çelebi merhûm-ı mezbûrun nukūd ve esbâbından nesne saklayıp ve saklamadığına istihlâf olunsun demeğin merkūm Hüseyin Çelebi’ye vech-i meşrûh üzere yemîn billâh teklif olundukda mezbûr Hüseyin Çelebi babasını merhûm-ı mezbûrun nukūd ve menkūlâtından vesâir ism-i mâl ıtlâk olunur nesnelerden nefîr ü kıtmîr nesne saklamayıp ve saklanmadığına yemîn billâh etdikde kat‘-ı nizâ‘ ve fasl-ı husûmet olunup vasîyy-i mezkûr da‘vâ-yı mezbûresinden men‘ olunup vâki‘ hâl bi’t-taleb ketb olunup yed-i tâlibe vaz‘ olundu ki lede’l-hâce kâşif-i mâ-cerâ ola.<br><br>Tahrîren fî-evâhiri Cemâziyelûlâ min-şühûri li-sene elf.<br><br>Şühûdü’l-hâl: es-Sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=35398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o469"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>