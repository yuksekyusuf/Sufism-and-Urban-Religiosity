﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 308<br>Hüküm no: 343<br>Orijinal metin no: [59b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Parmakkapı dahilinde çeşme bitişiğindeki eskici dükkânı gediğinin Seyyid İbrahim’in olduğunun tescili</b><br><br>İhbâr hücceti<br><br>Mahmiye-i İstanbul’da Unkapanı kurbünde Harâccı mahallesinde sâkin Eskici esnâfından es-Seyyid İbrahim Ağa b. Abdullah meclis-i şer‘-i şerîf-i enverde esnâf-ı merkūme kethudâsı Hafız Süleyman Ağa b. el-Hâc Halil ve Mustafa Ağa b. Hüseyin ve es-Seyyid el-Hâc Mustafa Ağa b. Mehmed hâzır olduğu hâlde takrîr-i kelâm ve ta‘bîr ani’l-merâm edip mahmiye-i mezbûrede Parmakkapı dâhilinde çeşme ittisâlinde vâki‘ bir bâb eskici dükkânı derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûme müddet-i vâfireden beri ve şirâen bâ-hüccet-i şer‘iye müstakıllen yedimde emvâlim olup lâkin yedimde olan hüccetim bundan akdem vukū‘ bulan harîkde muhterik olup ol-vechile yedimde sened-i şer‘iyem olmamağla hakīkat-i hâl hâzırûn-ı merkūmûndan lede’l-istihbâr kıbel-i şer‘den yedime li-ecli’l-istihkâm bir kıt‘a hüccet-i şer‘iye i‘tâ olunmak matlûbumdur dedikde hâl bâlâda bast ü beyân olunan minvâl-i muharrer üzere olup zikr olunan dükkân derûnunda mevcûde bâ-defter-i müfredât âlât-ı lâzıme-i ma‘lûme mezbûr es-Seyyid İbrahim Ağa’nın müddet-i vâfireden beri şirâen yedinde bâ-hüccet emvâli olduğunu hâzırûn-ı merkūmûndan her biri meclis-i şer‘de alâ-tarîki’ş-şehâde haber vermeleriyle vâki‘u’l-hâl [60a] hıfzen li’l-makāl işbu vesîka-i enîka bi’t-taleb ketb ü tahrîr ve li-ecli’l-istihkâm merkūm es-Seyyid İbrahim Ağa’nın yedine i‘tâ olundu.<br><br>Fî 14 B sene [1]242.<br><br>Şühûdü’l-hâl: Muhzır Ali Çelebi, Mehmed Çelebi el-muhzır, Feyzullah Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=38722"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38724"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>