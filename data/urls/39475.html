﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 195<br>Hüküm no: 183<br>Orijinal metin no: [35b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Delvine sancağında otuz iki bin akçelik tımara mutasarrıf olan Mehmed Ağa b. Ahmed ile Osman Çavuş arasında ze‘âmet konusunda meydana gelen ihtilâfın giderildiği</b><br><br>Erbâb-ı timârdan fahrü’l-akrân Osman Çavuş b. Abdülmennân tarafından husûs-ı âti’z-zikre vekîl ve âharı dahi tevkîle meʼzûn olduğu şer‘an sâbit olan karındaşı iftihârü’l-emâcid ve’l-ekârim kapıcıbaşı Hasan Ağa b. Hüseyin tarafından husûs-ı âtîye vekîl olup mahzar-ı hasm-ı şer‘îde İsmail Efendi b. Ali el-kâtib ve Ahmed Bey b. Bâli el-cündî şehâdetleriyle şer‘an vekâleti sâbit olan Mustafa Bey b. Ömer el-cündî mahfil-i şer‘-i şerîf-i hatîrde vilâyet-i Rumeli’nde Delvine sancağında Parakalama nâhiyesinde Blaşoviniçe ve Konska nâm karyeler ve gayrîden otuz iki bin akçe ze‘âmete mutasarrıf olan umdetü’l-emâsil ve’l-akrân Mehmed Ağa b. Ahmed mahzarında bi’l-vekâle takrîr-i kelâm edip bundan mukaddem müvekkil-i mezbûr Osman Çavuş’un mezkûr Mehmed Ağa ile beynlerinde ze‘âmet-i mezbûreden on beş bin akçe yazar hisse husûsunda küllî nizâ‘ları olup hâlâ merkūm Mehmed Ağa da‘vâdan ferâğ edip cemî‘-i temessükâtını teslîm eyledi lâkin zikr olunan timâr mahsûlünden makbûzu var mıdır suâl olunup takrîri tahrîr olunmasın taleb ederim dedikde gıbbe’s-suâl müşârun-ileyh Mehmed Ağa cevâbında fi’l-vâkı‘ hâl zikr olunan minvâl üzere olmuşdur ve ben zikr olunan hisse-i timâr mahsûlünden bir akçe ve bir habbe ahz u kabz etmedim ve kimesneyi dahi tahsîl içün tarafımdan tevkîl ve irsâl etmedim dedikde gıbbe’t-tasdîk ve’t-taleb bu hurûf ketb olundu.<br><br>Hurrire fi’t-târîhi’l-mezbûr.<br><br>Şuhûdü’l-hâl: Es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=39474"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39476"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b195"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o402"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>