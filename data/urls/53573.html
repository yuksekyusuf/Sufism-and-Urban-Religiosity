﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 401<br>Hüküm no: 548<br>Orijinal metin no: [47b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. İsmail’in, Tavâşî Hasan mahallesi camiine vakf edilen evi müezzin Molla Abdülhalim b. Mehmed Emin’in zapt ettiği iddiasıyla açtığı davasında reddedildiği</b><br><br>Ma‘rûz<br><br>Medîne-i Üsküdar’da Tavâşî Hasan mahallesinde sâkine ve zâtı mu‘arrefe Rukiye bt. İsmail nâm hatun medîne-i Üsküdar’da [mahfil-i] bâbda meclis-i şer‘-i hatîrde mahalle-i mezbûre câmi‘-i şerîfinin berât-ı âlî-şân ile hâlâ müezzini olan Molla Abdülhalim b. Mehmed Emin mahzarında müezzin-i mezbûrun yedinde olan bin yetmiş dokuz senesi târihiyle müverraha bir kıt‘a vakfiye mantûku üzere sâhibetü’l-hayrât müteveffât Neslihan bt. el-Hâc Mustafa nâm hatun mahalle-i mezbûrede vâki‘ ma‘lûmü’l-hudûd bir bâb mülk menzilini târih-i mezkûrda vakf-ı sahîh ile vakf ve tevliyet-i tasarrufunu evvelen kendiye ba‘dehâ zevci olan Rıdvan Beşe’ye ba‘dehû zevci Rıdvan Beşe’nin evlâd-ı evlâdına ba‘dehû mezbûr Rıdvan Beşe’nin âhar zevcesi Gülistan Hatun’a ba‘dehâ mezbûre Gülistan Hatun’un batnen ba‘de batnin evlâd-ı evlâdına ba‘de’l-inkırâz mahalle-i mezbûre câmi‘-i şerîfinde her kim müezzin olur ise menzil-i mezkûrda dilerse sâkin ve diler ise âhara îcâr eylesin deyü şart ve ta‘yîn edip hâlâ menzil-i mezkûrun nısf-ı şâyi‘ine bi’l-icâreteyn mutasarrıfe olan Emine nâm hatun bilâ-veled vefât edip nısf menzil-i mezkûr mahlûl olmağla müezzin-i mezbûr zabt ve âhara îcâr murâd edip lâkin ben vâkıfe-i mezbûrenin evlâd-ı evlâdından olup nısf menzil-i mezkûrun nevbet-i tasarrufu benim olup müezzin-i merkūm Abdülhalim bi-gayrı hakkın tasarruf ve zabt murâd etmekle menzil-i mezkûra ber-vech-i muharrer müdâhalesi men‘ olunmak matlûbumdur deyü eylediği da‘vâsını tashîh ve beyân eyleyemediğinden mâ‘adâ müezzin-i merkūm Abdülhalim menzil-i mezkûra kırk seneden mütecâviz babam müteveffâ-yı mezbûr Mehmed Emin ber-vech-i meşrûtiyet zabt ü tasarruf etmekle ben dahi ber-vech-i muharrer zabt ü tasarruf ederim deyü eylediği def‘ini müdde‘iye-i mezbûre dahi ikrâr ü i‘tirâf etmekle müdde‘iye-i mezbûre menzil-i mezkûra bî-vech-i şer‘î müdâhalesi men‘ ü def‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 6 min-C sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53572"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53574"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1051"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>