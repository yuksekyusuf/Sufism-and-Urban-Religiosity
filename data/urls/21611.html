﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 746<br>Hüküm no: 547<br>Orijinal metin no: [127a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sakızlı Yorgi v. Nikola’nın, varissiz ölen Kemanî Hasan Kapudan’ın zimmetindeki gemi kirasından olan alacağını beytülmal emininden talep ettiği</b><br><br>Mellâh tâifesinden işbu râfi‘üˈs-sifr Sakızlı Yorgi v. Nikola meclis-i şer‘de mahmiye-i Galata muzâfâtından kasaba-i Kasımpaşaˈda Çatma Mescid mahallesinde sâkin iken bundan akdem vefât eden Kemânî Hasan Kapudan b. Hüseyinˈin zâhirde vâris-i ma‘rûfu olmayıp terekesi cânib-i beytü’l-mâle â’id olmağın hâlâ mahmiye-i mezbûrede ve tevâbi‘inde beytü’l-mâl emîn olup tereke-i müteveffâ-yı mezbûra vâzi‘uˈl-yed Mehmed Ağa b. Ali mahzarında üzerine da‘vâ ve takrîr-i kelâm edip müteveffâ-yı mezbûr hâl-i sıhhatinde Cezîre-i Sakızˈdan kasaba-i mezbûrede sefîne malı getirmek içün yirmi beş guruş navlunuyla sefîne îcâr ol dahi istîcâr ve müteveffâ-yı mezbûru cezîre-i mezbûreden kasaba-i mezkûreden müteveffâ-yı mezbûr yedinden yedi guruşunu hâl-i sıhhatinde kabz edip bâkī on sekiz guruşumu kableˈl-istifâ fevt olup hâl-i hayatında vech-i muharrer üzere yirmi beş guruş ücret ile sefînemi istîcâr ettiğini huzûr-ı Müslimînˈde ikrâr ve işhâd dahi etmişidi hâlâ meblağ-ı mezbûru emîn-i mezbûrdan taleb ederim dedikde gıbbeˈs-suâl veˈl-inkâr ve ba‘de talebiˈl-beyyine udûl-ı Müslimînˈden Ahmed b. Ali ve Hasan b. Abdullah nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka müteveffâ-yı mezbûr hayatında müdde‘î-i mezbûrun sefînesini yirmi beş guruşa cezîre-i mezbûreden kasaba-i mezbûra gelince sefînesini istîcâr edip hâlâ ücret-i mezkûre zimmetimde deynimdir deyü huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyet-i şerâ’itiˈl-kabûl şehâdetleri makbûle oldukdan sonra müdde‘î-i mezbûr Yorgiˈye aleˈl-vechiˈl-meşrû‘ tahlîfden sonra mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈl-yevmiˈs-sâlis-i aşer min-şehri Rebî‘iˈl-evvel li-sene hamse ve semânîn ve elf.<br><br>Şuhûdüˈl-hâl: Ali Çavuş b. Cafer el-mübâşir, Ömer Efendi b. Ali, İsa Beşe b. Halil, Hüseyin Çelebi b. Ali ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=21610"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21612"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b746"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o901"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>