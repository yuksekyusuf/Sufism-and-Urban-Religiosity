﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 163<br>Hüküm no: 80<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akil ve bâliğ olduğunu ispat eden Osman’a babası Sağır Mehmed’den intikal eden hissesini vasisi olan validesi Mülayim Hatun’un teslim etmesi</b><br><br>Mahmiye-i İstanbul’da Küçükpazar kurbünde Hoca Hayreddin mahallesi ahâlîsinden olup bundan akdem vefât eden Sağır el-Hâc Mehmed b. Ömer’in oğlu ve sin ve cüssesinin bülûğa tahammülü ve bülûğuna rüşdünün inzimâmını iddi‘â eden işbu bâ‘isü’l-kitâb Osman mahfil-i kazâda hâl-i sıgārında tesviye-i umûruna vasiyy-i mansûbesi ve vâlidesi olup zâtı ta‘rîf-i şer‘î ile mu‘arrefe ve hisse-i müntakilesine vâzı‘atü’l-yed olan Mülayim bt. Abdullah nâm hatun muvâcehesinde üzerine da‘vâ ve takrîr-i kelâm edip hâlen ben âkıl ve bâliğ ve bülûğuma rüşdüm munzam olup umûrumda i‘ânet-i vasîden müstağnî olmağla babam müteveffâ-yı mezbûrdan müntakile hisse-i irsiyemi mezbûre Mülayim Hatun’dan taleb ederim suâl olunsun dedikde gıbbe’s-suâl mezbûre Mülayim Hatun cevâbında hisse-i irsiyesine ber-vech-i muharrer vaz‘-ı yedini ikrâr lâkin müdde‘î-i mezbûrun ber-vech-i mübeyyin müdde‘âsını inkâr edicek müdde‘î-i mezbûrdan sıdk-ı makāline beyyine taleb olundukda udûl-ı Müslimînden mahalle-i mezbûrede sâkin Hüseyin Çelebi b. Mustafa ve mahmiye-i mezbûrede Haraccı Kara Mehmed mahallesi ahâlîsinden İbrahim b. Mehmed li-ecli’ş-şehâde mahfil-i kazâya hâzırân olup isre’l-istişhâd fi’l-hakīka işbu müdde‘î-i mezbûr Osman b. Mehmed hâlen âkıl ve bâliğ ve bülûğuna rüşdü munzam olup umûrunda i‘ânet-i vasîden müstağnîdir biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm mâ-vaka‘a kayd-şüd.<br><br>Fî gurreti Safer sene 1110<br><br>Şuhûdü’l-hâl: İsmail Efendi b. Yahya, Mehmed Efendi b. Mustafa, Yusuf b. Abdullah, Ahmed Çelebi b. Süleyman, Hasan b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37023"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37025"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0163"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1220"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>