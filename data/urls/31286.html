﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 456<br>Hüküm no: 532<br>Orijinal metin no: [78a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi b. İbrahim’in, Üsküdar’da Kızlarağası Çeşmesi civarındaki tütüncü gediğini Horhor Çeşmesi’ne nakledebileceği</b><br><br>Üsküdar tütüncü gediği nakli<br><br>Ma‘rûz<br><br>Tütüncü esnâfından Mustafa Çelebi b. İbrahim nâm kimesne meclis-i şer‘-i münîrde tütüncü esnâfının kethüdâsı İbrahim Ağa tarafından mürsel Yiğitbaşı Ali b. Hüseyin ile esnâf-ı mezkûrenin müsin ve ihtiyârlarından mazbûtü’l-esâmî ustalar hâzır oldukları hâlde takrîr-i kelâm ve tâ‘bir ani’l-merâm edip Üsküdar’da Kızlarağası Çeşmesi civârında Papasoğlu Hânı ittisâlinde kâin tütüncü dükkânlarından Ali Ağa’nın müstecir olduğu dükkânın gediği tedâvül-i eyâdî ile bâ-hüccet-i şer‘iyye yedimde mülküm olup lâkin bu makūle tütüncü dükkânlarından birinin mülk sâhibine eşedd-i lüzûmu olduğu takdirce âhar esnâfdan birinin mu‘teber gediği olmayan dükkâna kethüdâ ve ihtiyârlar ma‘rifetleriyle naklolunmak esnâfımızın bâ-fermân-ı âlî nizâm-yâfte-i şürût-ı mer‘iyyelerinden ve dükkân-ı mezkûrun mülk sâhibi olan kimesneye eşedd-i lüzûmu olmağla dükkân-ı mezkûrun gediği mârrü’l-beyân Üsküdar’da kolluk-ı kebîr verâsında Horhor Çeşmesi ittisâlinde kâin menzilim tahtında olan dükkânıma naklolunmak murâdımdır dedikde esnâf-ı mezkûrenin şürûtları mezbûr Mustafa Çelebi’nin takrîr-i meşrûhu üzere olduğunu yiğitbaşı mezbûr ile esnâf-ı mezbûre meclis-i şer‘de haber vermeleriyle hân-ı merkūm civârında olup mülk sâhibine eşedd-i lüzûmu olan dükkân gediği mukayyed olduğu ma‘den kaleminden merkūm Ali Ağa ismine olan kaydı ref‘ ve terkīn ve mârru’z--zikr Horhor Çeşmesi ittisâlinde kâin dükkâna nakl ve merkūm es-Seyyid Mustafa Çelebi üzerine tahrîr ve yedine sûret i‘tâ buyrulmak bâbında istid‘â-yı inâyet eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-25 min Ş sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31285"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31287"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b456"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>