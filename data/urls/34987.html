﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 382<br>Hüküm no: 334<br>Orijinal metin no: [122-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçıvan Nikolaki’yi katleden Çoban Köstendilli Yuvan’ın, diyet olarak vârislere on bin dirhem gümüş ödemesi ve ayrıca kendisine kanunen gerekli cezanın verilmesi</b><br><br>İhrâc-şüd fî 28 C sene [12]59<br><br>[Ma‘rûz]<br><br>Bâ-irâde-i seniyye Evkāf-ı Hümâyûn tarafından idâre olunan suyolu kurâsından Bahçe karyesinde mütemekkin iken ber-vech-i âtî hâlik olan Bahçevân Nikolaki v. Vasil zimmînin verâseti zevce-i metrûkesi Pağona bt. Vasil Nasrâniye ile li-ebin er ve kız karındaşları Petro zimmî ve Ezmerağda Nasrâniyeye ba‘de’l-inhisâr arzuhâl sâhibleri mersûm Petro zimmî ve şahısları mu‘arrefeler mesfûretân Pağona ve Ezmerağda Nasrâniyeler bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde karye-i merkūma bir sâ‘at karîb Uskumru karyesi mer‘asında vâki‘ el-Hâc Hasan Ağa nâm kimesnenin mandırasında çoban olup hâlik-i mersûmu katl töhmetiyle ahz olunan derûn-ı arzuhâlde ismi mastûr Köstendilli Yuvan v. Yanko zimmî muvâcehesinde mûrisimiz mersûm Nikolaki zimmî mârrü’z-zikr mandırada olan gübresini zikr olunan Bahçe karyesinde vâki‘ bahçesine nakl için şehr-i sâbık yani şehri Rebî‘ülâhirin on birinci Pazar günü sâ‘at on râddelerinde zikr olunan mandıraya vardıkda işbu mersûm Yuvan zimmî mesfûr Nikolaki zimmînin karnına ve beline bi-gayrı hakkın sopa ta‘bîr olunur âsâ-yı kebîr ile darb ve ayağıyla dahi döğüp ve kara bere edip lâkin cerh etmeyip ba‘dehû mûrisimiz mesfûr ol darblardan sâhib-i firâş olup kalkmadan dört sâ‘at mürûrunda müte’essiren hâlik olmağla mûcib-i şer‘îsi icrâ olunmak matlûbumuzdur deyü da‘vâ ettiklerinde mersûm Yuvan zimmî dahi cevâbında mûrisleri mersûm Nikolaki zimmînin vakt-i mezkûrda nakl-i gübre için zikr olunan mandıraya gittiğini ve ba‘dehû darbdan nâşi hâlik olduğunu ikrâr ve müdde‘iyûn-ı mersûmûnun ber-vech-i muharrer müdde‘âlarını inkâr etmekle müdde‘iyûn-ı mersûmdan Petro zimmî ve Pağona ve Ezmerağda Nasrâniye ber-minvâl-i muharrer müdde‘âlarını her biri mahallerinden lede’t-tezkiye adl ve makbûl ve makbûlü’ş-şehâde idikleri ihbâr olunan sâlifü’l-beyân Bahçe karyesi kurbünde Zekeriya karyesi ahâlisinden Mustafa b. İbiş nâm kimesne ile zikr olunan Bahçe karyesi re‘âyâsından Bahçevân Hıristo v. Yanaki nâm zimmî şehâdetleriyle huzûr-ı hazret-i müşârün-ileyhde mesfûr Yuvan zimmî muvâcehesinde vech-i vecîh-i şer‘î üzere isbât etmeğin mûcebiyle mersûm Yuvan zimmî üzerine lâzım gelen diyet-i recül on bin dirhem gümüşü işbu târih-i i‘lâmdan üç sene tamamında üç taksît ile müdde‘iyûn-ı mersûmûn Petro zimmî ve Pağona ve Ezmerağda Nasrâniyelere bi’t-taleb edâya mesfûr Yuvan zimmîye tenbîh olunup [123] mâ‘adâ kātil-i mersûm hakkında cezâ kānûnnâme-i hümâyûnu ahkâm-ı ma‘delet-ittisâmına nazaran lâzım gelen cezâ dahi hasbe’l-kānûn icrâ buyurulmak muktezâ-yı hâl olduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 20 Ca sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34986"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34988"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>