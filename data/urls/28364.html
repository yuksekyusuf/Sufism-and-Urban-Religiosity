﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 272<br>Hüküm no: 339<br>Orijinal metin no: [71b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ortak olarak çalışan Nalçacı Ali Çelebi b. Nebi ile Mehmed Çelebi b. Ömer’in ortaklıklarını anlaşma yoluyla bitirdikleri</b><br><br>Na‘lçacı tâifesinden olup mahmiye-i İstanbul’da Elvânzâde mahallesinde sâkin Ali Çelebi b. Nebi meclis-i şer‘-i şerîf-i enverde tâife-i mezbûre ustalarından işbu bâ‘isü’l-kitâb Çalık Mehmed Çelebi b. Ömer mahzarında ikrâr-ı tâm ve takrîr-i kelâm edip bundan akdem mezbûr Mehmed Çelebi taht-ı icâresinde olup gediği ve sâir âlât-ı lâzımesini kendisinin olan mahmiye-i mezbûrede Bitpazarı’nda vâki‘ Abacı el-Hâc Mustafa dükkânı demekle ma‘rûf Na‘lçacı dükkânında san‘at-ı mezbûrede beni şerîk eylemeğin üç sene mikdârı şirket üzere ma‘an işleyip ba‘dehû fesh-i akd-i şirket etdiğimizden sonra yine müddet-i mezbûrede bey‘ ü şirâdan nâşi on bin akçe zararım vardır deyü merkūm Mehmed Çelebi’den zarar ve noksân olan meblağ-ı mezbûrdan hissesine düşen mikdârını taleb ve da‘vâ eylediğimde beynimizde ba‘de’n-nizâ‘ muslihûn tavassut edip merkūm Mehmed Çelebi benimle dört bin akçe üzerine sulh oldukda ben dahi sulh-ı mezbûru kabûl ve bedel-i sulh olan meblağ-ı mezbûr dört bin akçeyi yedinden tamâmen ahz u kabz etdiğimden sonra şirket-i mezbûreye ve târih-i kitâba gelince beynimizde cereyân eden ahz u i‘tâ ve mu‘amelât-ı şettâ vesâir hukūk-ı ma‘lûme ve mechûleye müte‘allıka âmme-i da‘vâ ve mutâlebâtdan her birimiz âharın zimmetini ibrâ-yı âmla ibrâ ve ıskāt eyledik <<dedikde>> min ba‘d da‘vâ ve nizâ‘ımız kalmamışdır dedikde gıbbe’t-tasdîki’l-vicâhî mâ-vaka‘a bi’t-taleb ketb olundu.<br><br>Fi’l-yevmi’l-hâdî aşer min-Rebî‘ülevvel li-sene mi’e ve elf.<br><br>Şuhûdü’l-hâl: Duâcı ve Kethudâ Mehmed Çelebi b. el-Hâc Ahmed Ağa, Mustafa b. Yusuf, Hüseyin Çelebi b. Osman, Mehmed Çelebi b. Hüseyin, İbrahim Çelebi b. Ahmed, Ramazan Çelebi b. Ahmed, es-Seyyid Mehmed Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=28363"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28365"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b272"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>