﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 573<br>Hüküm no: 388<br>Orijinal metin no: [93b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rodoslu Mehmed Kapudan’dan varislere intikal eden esirlerin borçların ödenmesi için Mehmed Çelebi’ye satıldığı</b><br><br>Mahmiye-i Galata muzâfâtından kasaba-i Kasımpaşaˈda el-Hâc Hasan mahallesinde sâkin olup bundan akdem vefât eden Rodoslu Mehmed Kapudan b. Yusufˈun verâseti zevce-i metrûkesi Âişe bt. Elvan ile vâlidesi Âişeˈye ve li-ebeveyn kız karındaşı Sâliha ve li-üm er karındaşı İvaz sagīr ve kız karındaşları Hadîce ve Hacileˈye münhasıra olduğu şer‘an zâhir ve müte‘ayyin oldukdan sonra merkūm Âişe bt. Elvanˈın vekîl-i müsecceli olan Ahmed Efendi b. Ali ile mezbûr İvaz sagīr meclis-i şer‘de işbu bâ‘isüˈl-vesîka Mehmed Çelebi b. Kenan Hoca mahzarında her biri ikrâr ve takrîr-i kelâm edip mûrisimiz müteveffâ-yı mezbûrun düyûn-ı kesîre-i müsbetesi olup tereke-i menkūlesi düyûn-ı mezbûreye vefâ etmemekle cümle muhallefâtından olup esâmîleri defter-i kassâm-ı askerîde mukayyed olan yirmi iki nefer esirleri dahi bey‘ olunmak lâzım gelmekle biˈl-izniˈş-şer‘î zarûret-i düyûn-ı mezkûre-i müsbete içün hâssa münâdîlerden Mehmed Çelebi b. Mustafa yediyle yirmi beş gün sûk-ı sultânîde ve mecma‘-ı nâs olan tersâne-i âmirede beyneˈt-tâlibîn bey‘a arz ve nidâ ve müzâyede eyledikde her bir neferi yetmişer esedî guruşdan mezbûr Mehmed Çelebi b. Kenan Hoca üzerinde karâr ve ziyâde ile tâlib-i âhar olmamağla zikrolunan yetmişer esedî guruş sâlifüˈz-zikr esirlerin semen-i misli olduğu zeyl-i kitâbda isimleri muharrer olup husûs-ı mezbûra vukūfı olan sikāt-ı sahîhatüˈl-kelimât bî-garaz Müslimîn haberleriyle ledeˈş-şer‘ müte‘ayyin oldukdan sonra biˈl-izniˈş-şer‘ her birimiz asâleten ve vekâleten mârrüˈz-zikr yirmi iki nefer esirleri yetmişer esedî guruşdan cem‘an bin beş yüz kırk esedî guruşa asâleten ve vekâleten mârrüˈz-zikr yirmi iki nefer esirleri tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ ve teslîm ol dahi ba‘deˈl-iştirâ veˈt-tesellüm semeni olan meblağ-ı mezbûr bin beş yüz kırk esedî guruşu merkūm Mehmed Çelebi yedinden tamamen alıp kabz eyledik ba‘deˈl-yevm zikrolunan yirmi iki nefer esirler merkūm Mehmed Çelebiˈnin mülk-i müşterâsıdır hasbe mâ yeşâ’ mutasarrıf olsun dedikde gıbbeˈt-tasdîkiˈl-mu‘teber mâ vaka‘a biˈt-taleb ketb olundu.<br><br>Fiˈl-âşir min-Zilka‘de senetiˈr-râbi‘ ve semânîn ve elf.<br><br>Şuhûdüˈl-hâl: Halil Ağa b. Mehmed, Mustafa Çelebi b. Elvan, Selim Çelebi b. Mehmed, Mehmed Ağa b. Muslı, Mustafa Çelebi b. el-Hâc Mehmed, Ahmed Çelebi b. Mustafa, İsmail Çelebi b. Hasan, Osman Reis b. Mehmed, Hasan Odabaşı b. Osman, Osman Çelebi b. Bekir</p>          <br><a title="Önceki sayfa" style="text-decoration:none" href="./ayrmetin.php?idno=21451"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21453"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b573"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o934"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>