﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 732<br>Hüküm no: 588<br>Orijinal metin no: [136a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hakime Hatun’un vefat eden Hatice Hatun’un tek varisi olduğu</b><br><br>Kezâlik menzil-i mezbûrda sâkine iken bundan akdem vefât eden Hadîce Hatun bt. Mustafa’nın ber-vech-i âtî li-eb kız karındaşı kızı ve zî-rahm-ı mahrem cihetinden hasren vârisesi olduğunu iddi‘â edip zâtı ta‘rîf-i şer‘î ile mu‘arrefe mahrûse-i Galata’ya tâbi‘ kasaba-i Tophane’de el-Hâc Memi mahallesinde sâkine hâfızü’l-kitâb Hâkime Hatun bt. Mehmed meclis-i ma‘kūd-ı mezbûrda müteveffât-ı mezbûrenin zâhirde vâris-i ma‘rûfu olmayıp mecmû‘ terekesi cânib-i beytülmâle âid olmak üzere mahmiye-i mezbûrede bi’l-fi‘il beytülmâl emîni olan Mustafa Ağa b. Abdullah tarafından vekîl-i müsecceli ve vech-i âtî üzere husûmet ve redd-i cevâba me’zûn olan Mehmed Çelebi b. Mustafa mahzarında üzerine da‘vâ ve takrîr-i kelâm edip müteveffât-ı mezbûre Hadîce Hatun bt. Mustafa benim için, li-eb kız karındaşım kızı ve zî-rahm-ı mahrem cihetinden hasren vârisemdir deyü muvâcehemizde huzûr-ı Müslimînde ikrâr ve işhâd ben dahi tasdîk edip ba‘dehû alâ-ikrârihâ fevt oldukda terekesine zâhirde cihet-i merkūmeden benden gayrı vâris ve âhar müstahık yoğ iken vekîl-i mezbûr bi-gayr-ı hakkın vaz‘-ı yed eder suâl olunsun dedikde gıbbe’s-suâl ve’l-inkâr müdde‘iye-i mezbûreden müdde‘âsına beyyine taleb olundukda udûl-ı Müslimîn’den Çerâğī Hamza mahallesinden Mehmed Çelebi b. Ali ve el-Hâc Memi mahallesinden es-Seyyid Mustafa b. es-Seyyid Mehmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ şahsı rü’yetimiz ile ma‘lûmumuz olan müteveffât-ı mezbûre Hadîce Hatun bt. Mustafa b. Abdullah müdde‘iye-i mezbûre içün hâl kemâl-i sıhhatinde kız karındaşım kızı ve zî-rahm-ı mahrem cihetinden hasren vârisemdir deyü huzûrda ikrâr ve bizi işhâd eyledi, biz bu husûsa bu vech üzere şâhidleriz ilâ-âhirihî.<br><br>Hurrire fi’t-târîhi’l-mezbûr li-seneti’l-mezbûre.<br><br>Şâhidûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=37531"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37533"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0732"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1109"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>