﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 179<br>Hüküm no: 171<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Marya bt. Kostandi ve kızı Harsi’nin mirastan olan alacaklarını tahsil etmek üzere Kiro v. Luka’yı vekil tayin etmesi</b><br><br>Vekâlet Hücceti<br><br>Vilâyet-i Anadolu’da Bergama kazâsına tâbi‘ Ernek karyesinde mütemekkin iken bundan akdem hâlik olan Yani v. Pavli zimmînin verâseti zevce-i metrûkesi Marya bt. Kostandi Nasrâniye ile sulbiye-i kebîre kızı Harsi Nasrâniyeye inhisârı tahakkukundan sonra kendinden asıl ve kızı mersûme Harsi Nasrâniye tarafından husûs-ı âti’l-beyânda vekîl olduğu şahsı bilir Yorgi v. Kostandi ve Kostandi v. Kendora zimmîler şehâdetleriyle sâbit olan mersûme Marya Nasrâniye meclis-i şer‘-i hatîr-i lâzımü’t-tevkīrde işbu hâmilü’r-rakīm Kiro v. Luka zimmî muvâcehesinde bi’l-asâle ve bi’l-vekâle ikrâr-ı tam ve takrîr-i kelâm edip mûrisimiz zevcim hâlik-i mersûmun sağlığında müstakıllen malı olup ba‘de helâkihî benimle kızım müvekkilem mersûma mevrûs olan karye-i mezbûrede vâki‘ ma‘lûmü’l-hudûd iki bâb dükkânı karye-i mezbûrede sâkin Hırsofi Nasrâniye fuzûlî zabt etmekle sâlifü’l-beyân dükkânı mersûmeden taleb ve da‘vâ ve ahz ü kabza ve yine mûrisimiz zevcim hâlik-i mersûmun karye-i mezbûre ahâlisinden Şerife Hatun zimmetinde cihet-i karzdan ma‘lûmü’l-mikdâr ve ma‘lûmü’l-esâmî kimesneler zimmetlerinde kezâlik ma‘lûmü’l-mikdâr alacağı olup kable’l-ahz ve’l-istifâ hâlik ve meblağ-ı mezbûr benimle kızı mersûmeye mevrûs olmağla meblağ-ı ma‘lûmü’l-mikdârı dahi mezbûre Şerife Hatun ile ma‘lûmü’l-esâmî kimesnelerden mahâllinde taleb ve da‘vâ ve ahz ü kabza ve makbûzunu bize isâl ve teslîme ve husûs-ı mezkûr mütevakkıf olduğu umûrun küllîsine tarafımdan bi’l-asâle ve bi’l-vekâle mersûm Kiro zimmîyi vekîl nasb ü ta‘yîn eyledim dedikde ol dahi ber-vech-i muharrer vekâlet-i mezkûreyi kabûl ve merâsimini kemâ-yenbagī edâya ta‘ahhüd ve iltizâm etmeğin mâ-vaka‘a [bi’t-taleb ketb olundu.]<br><br>Fî 20 R sene [1]242<br><br>Şühûdü’l-hâl: Muhzır Fettah Çelebi, Muhzır Ali Çelebi<br><br>Kostandi v. Kendora, Yorgi v. Kostandi</p>          <br><a title="Önceki sayfa" style="text-decoration:none" href="./ayrmetin.php?idno=38550"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38552"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>