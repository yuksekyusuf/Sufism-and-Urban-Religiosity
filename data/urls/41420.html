﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 303<br>Hüküm no: 271<br>Orijinal metin no: [73a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Paşazâde Abdülkadir Paşa’nın Mehmed Bakizade Mustafa Çelebi ile nakit borcu dışında herhangi bir alacak verecek davası olmadığını beyan ettiği</b><br><br>Hılâl-i sutûrda mastûr olan husûsu mahâllinde ketb ü terkīm için bi’l-iltimâs savb-ı şer‘den irsâl olunan İmâmzâde Mehmed Efendi b. Mustafa ümerâ-i Bahr-i Sefîd’den umdetü’l-ümerâi’l-kirâm Ali Paşazâde Abdülkadir Paşa’nın Kasımpaşa iskelesinde merbûta sefînesine varıp zeyl-i kitâbda muharrerü’l-esâmî olan Müslimîn huzûrunda akd-i meclis-i şer‘-i Nebevî eyledikde paşa-yı müşârün-ileyh meclis-i ma‘kūd-ı mezbûrda işbu bâ‘isü’l-kitâb Mehmed Bâkīzâde Mustafa Çelebi mahzarında bi’t-tav‘i’s-sâf ikrâr-ı sahîh-i şer‘î ve i‘tirâf-ı sarîh-i mer‘î kılıp mezbûr Mustafa Çelebi’nin babası mezbûr Mehmed ile hayatında ve ba‘de-vefâtihî oğlu mezbûr Mustafa Çelebi ile beynimizde ilm-i şer‘î ile ma‘lûm nice ahz ü i‘tâ ve mu‘âmelât-ı şettâ vâkı‘a olmağla mezbûr Mustafa Çelebi ile hâlâ hesâb gördüğümüzde mezbûr Mustafa Çelebi’ye ba‘de-külli’l-hesâb yedi bin yedi yüz yetmiş beş esedî guruş zimmetimde lâzımü’l-edâ ve vâcibü’l-kazâ deynim olup hatta yedine verdiğim temessükü ahz ü kabz eyledim meblağ-ı mezbûrdan mâ‘adâ mezbûr Mustafa Çelebi’nin bende hakkı olmayıp ve benim dahi babası müteveffâ-yı mezbûrda ve oğlu merkūmda bir akçe ve bir habbe hakkım ve mezbûr ile da‘vâ ve nizâ‘ım yokdur dedikde gıbbe’t-tasdîkı’l-mu‘teberi’l-vicâhî vâki‘ hâli mezbûr Mehmed Efendi mahâllinde ketb ve terkīm edip ba‘dehû cânib-i şer‘-i mübînden irsâl olunan Ahmed b. Ahmed ve Kenan b. Abdullah ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Ali Bey b. Sinan, İbrahim Bey b. Abdülbaki Bey, Hasan Çelebi b. el-Hâc Mehmed, Mehmed Çelebi b. el-Hâc Mustafa, İsmail b. Ali, İbrahim Çavuş el-Mübâşir, Yusuf Ağa b. Abdullah, Yusuf b. Abdullah, Hüseyin b. Halil Kayıkçı, Dilaver b. Abdullah, Ali Beşe b. Abdullah Küçük Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=41419"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41421"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b303"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>