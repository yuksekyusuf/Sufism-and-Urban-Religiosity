﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 796<br>Hüküm no: 1326<br>Orijinal metin no: [110a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Debbağ Hafız İbrahim’in sattığı eşya bedelinden alacağı olduğu</b><br><br>Ma‘rûz<br><br>Mahrûse-i Galata muzâfâtından kasaba-i Kasımpaşa’da sâkin Debbâğ Hafız İbrahim b. el-Hâc Mehmed nâm kimesne medîne-i Üsküdar’da mahfil-i Bâb’da meclis-i şer‘-i hatîrde tüccâr tâifesinden Petyan nâm-ı diğer Bedros v. Yasef nâm zimmî muvâcehesinde merkūm Petyan Bedros zimmî bin iki yüz dört senesi Şevvâli’l-mükerrem’in on yedinci günü târihiyle müverrah bir kıt‘a temessük nâtık olduğu üzere yedimden iştirâ ve kabz eylediği bir aded semmûr kürk yaka zağrası ve bir cild-kafa kürk ve bir donluk şal ve bir çift sîmli piştov ve iki tüfenk semenlerinden bin beş yüz guruş hakkım olmağla taleb ederim deyü takrîrine mutâbık ve târih-i merkūm ile müverrah bir kıt‘a deyn temessüğü ibrâzıyla da‘vâ ve merkūm Petyan Bedros zimmî cevâbında fi’l-hakīka müdde‘î-i merkūma cihet-i mezkûreden ol-mikdâr deyni olduğunu ikrâr lâkin meblağ-ı merkūmun iki yüz elli guruşunu kendiye edâ ve teslîm ve temessük-i mezkûr zahrına tahrîr olunmuşdu deyicek müdde‘î-i merkūm cevâbında bundan akdem ben meblağ-ı merkūmu merkūm Petyan Bedros zimmîden mutâlebe esnâsında merkūm Petyan Bedros zimmînin rüfekāsından ismi ma‘lûmum olmayan bir kimesne temessük-i mezkûru yedimden fuzûlî ahz ve temessük-i mezkûr zahrına tahrîr etmişdi deyü meblağ-ı merkūm iki yüz elli guruşun kabzını inkâr etmeğin merkūm Petyan Bedros zimmî def‘-i mezkûrunu beyâna ba‘de’l-havâle ancak mertebe-i ikrârı olan meblağ-ı bâkī-i merkūm bin iki yüz elli guruşun edâsıyla merkūm Petyan Bedros zimmî şer‘an ilzâm olunduğu bi’l-iltimâs huzûr-ı âlîlerine i‘lâm olundu.<br><br>Fî-min Zilhicce sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54350"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54352"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b796"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o989"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>