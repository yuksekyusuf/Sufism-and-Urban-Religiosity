﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 248<br>Hüküm no: 249<br>Orijinal metin no: [112-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Ali’nin Kubad Çavuş Vakfı mütevellisi Ahmed Efendi’ye müdahaleden men olunması</b><br><br>Kubad Çavuş Vakfı’nın tevliyeti<br><br>Ma‘rûz,<br><br>Şumnu ahâlîsinden arzuhâl eden Molla Ali Çarşamba günü arz odasında huzûr-ı alîlerinde akdolunan meclis-i şer‘-i münîrde Süleymaniye Câmi‘-i şerîfinde Kubad Çavuş Vakfı’nın mütevellîsi olan derûn-ı arzuhâlde mezkûrü’l-ism İmam es-Seyyid Ahmed Efendi ile terâfu‘larında Kubad Çavuş tevliyeti Vakfı’nın evlâd-ı atikātına meşrûta olup ve ben vâkıfın atikātından Saliha’nın kızı Fâtıma’nın oğlu Abdi’nin kızı Havva’nın evlâdından olup aslah ve erşed olmamla altmış sekiz senesinde tevliyet-i mezkûreyi mezbûr Abdi’nin mahlûlünden üzerime berat etdirdip hâlâ tasarruf murâd eylediğimde imam-ı mezbûr mümâna‘at eder deyü da‘vâ ve imam-ı mezbûr cevâbında benim mütevellîsi olduğum Kubad Çavuş Vakfı ancak nukūd vakfı olup ve nukūd-ı mezkûre ile yine vakf-ı mezkûra [113] benden mukaddem mütevellî olan ceddim ve pederim zamânlarında menziller iştirâ ve ba‘dehû menâzil-i mezkûreden hâsıla olan mu‘accele ile yine menziller iştirâ olunup hâlâ on bir bâb menzil olup ve Süleymaniye Câmi‘-i şerîfi’nde imam-ı evvel olanlara meşrûta olmağla mezbûr Molla Ali’nin benden da‘vâ eylediği tevliyet âhar Kubad Çavuş tevliyetidir deyüp ve imam-ı mezbûrun ceddi ve pederi ve kendisi elli seneden mütecâviz tevliyet-i mezkûreye mutasarrıf olduklarını yedinde olan senedât nâtıka ve mürtezika-i vakfın ihbârlarıyla dahi mütehakkık olup hâlâ imam-ı mezbûrun üzerinde olan Kubad Çavuş tevliyeti da‘vâ eylediği Kubat Çavuş tevliyeti olduğunu mezbûr Molla Ali tûl-i ahde binâen isbâta kādir olamayıp ve aslahiyet ve ekberiyet kaydlarıyla berat etdirip lâkin ibrâz eylediği vakfiyesinde tevliyet-i mezkûre derecede müsâvî olanlara meşrûta olup ekberiyet kaydı olmayıp ve hâlâ derecede kendi ile üç nefer kimesne olduğunu ikrâr etmekle yedinde olan vakfiyenin sıhhati da‘vâ etdiğine binâen yalnız kendisinin bi’t-tevliye da‘vâsı mesmû‘a olmamağla hâlâ imam-ı mezbûrun tasarrufunda olan Kubad Çavuş nukūd-ı mevkūfesi tevliyetine ve nukūd-ı mezkûre ile iştirâ olan menâzile ta‘arruzdan men‘ olunduğu huzûr-ı âlîlerine i‘lâm olundu.<br><br>Fî 25 Safer sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>