﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 164<br>Hüküm no: 195<br>Orijinal metin no: [30a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Fazlullah Beşe’nin vefât eden el-Hâc Mehmed’e olan borcunu vârisine ödediği</b><br><br>Mahmiye-i İstanbul’da Samanveren Mahallesi’nde sâkin iken bundan akdem vefât eden merhûm Keresteci el-Hâc Mehmed b. Abdurrahman’ın sulbî oğlu İbrahim nâm sagīrin tesviye-i umûruna vasiyy-i muhtâr olan el-Hâc Hasan b. Hüseyin mahfil-i kazâda yine keresteci tâifesinden işbu bâ‘isü’l-kitâb Fazlullah Beşe b. İbrahim mahzarında bi’l-vesâye ikrâr ve takrîr-i kelâm edip müteveffâ-i merkūm el-Hâc Mehmed hâl-i sıhhatinde mezbûr Fazlullah Beşe ile kerestecilik san‘atında şerîkler olmağla mâl-ı şirketden yüz elli beş bin ve Dilaver nâm gulâm bahâsından yedi bin akçe ki cem‘an müteveffâ-i mezbûrun yüz altmış iki bin akçe hakkı mezbûr Fazlullah Beşe yedinde bâkī kalmış idi, meblağ-ı mezbûr irsen sagīr-i merkūma intikāl etmekle zikrolunan yüz altmış iki bin akçeyi merkūm Fazlullah Beşe yedinden vesâyetim hasebiyle sagīr-i mezbûr için bi’t-tamam ve’l-kemâl ahz u kabz eyledim, mezbûr Fazlullah Beşe yedinde mârru’z--zikr yüz altmış iki bin akçeden bir akçe ve bir habbe bâkī kalmadı dedikde gıbbe’t-tasdîk ve’t-taleb mâ-vaka‘a ketb ü sebt olundu.<br><br>Fi’l-yevmi’s-sâlis min-Saferi’l-hayr li-sene erba‘a ve sittin ve elf.<br><br>Şuhûdü’l-hâl: el-Hâc Abdi b. Receb, Mustafa Çelebi b. Mahmud, Ali Beşe b. Mehmed, Mehmed b. Mahmud ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=377"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=379"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>