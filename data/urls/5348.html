﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 410<br>Hüküm no: 424<br>Orijinal metin no: [97b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi’nin tasarrufunda olan Okçubaşı Hayreddin Bey Vakfı’na ait arsada yapılan keşif</b><br><br>Mine’l-keşşâf, bâ-imzâ-i hazret-i efendi.<br><br>Husûs-ı âti’l-beyânın mahallinde keşif ve tahrîri için sâdır olan fermân-ı âlîye imtisâlen cânib-i şer‘-i hatîrden irsâl olunan keşif nâibimiz Mevlânâ Mehmed Abdullah Efendi hâssa mi‘mârlardan Yusuf b. Mustafa ve Mehmed b. el-Hâc Ahmed nâm halîfeler ile mahmiye-i İstanbul’da Sultan Bayezid kurbünde Kuşbâzlariçi demekle ma‘rûf mahalde Eminbey Mahallesi’nde vâki‘ merhûm Okçubaşı Hayreddin Bey Vakfı’ndan Mehmed Çelebi b. Mustafa’nın bi’l-icâreteyn mutasarrıf olduğu ma‘lûmü’l-hudûd arsa-yı hâliye varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde bâ‘isü’l-kitâb merkūm Mehmed Çelebi meclis-i ma‘kūd-ı mezkûrda vakf-ı mezbûra <<tarafından>> taraf-ı şer‘den kāimmimakām-ı mütevellî nasb olunan Ömer Çelebi b. Ali hâzır olduğu hâlde takrîr-i kelâm ve tâ‘bir ani’l-merâm edip işbu mutasarrıf olduğum arsa-yı hâliyenin üzerine mâlım ile binâ murâd eylediğimde arsa-yı mezbûre keşif ve mesâha olunup mikdârı ma‘lûmum olmak matlûbumdur dedikde mi‘mârân-ı mezbûrân Müslimûn-ı hâzirûn ile arsa-yı mezbûreye nazar ve mesâha eylediklerinde tûlen yedi zirâ‘ ve arzen dört bi-hesâb-ı terbî‘i otuz bir buçuk zirâ‘ arsa olduğunu mi‘mârân-ı mezbûrân ve Müslimûn-ı hâzirûn bi’l-ittifâk haber verdiklerini mevlânâ-yı mezbûr mahallinde tahrîr ba‘dehû ma‘an ba‘s olunan Muhzır Mustafa Çelebi b. Mehmed ve Çukadâr ( ) ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis min-şehri Ramazan li-sene selâse ve erba‘în ve mi’e ve elf.<br><br>Şuhûdü’l-hâl: Mehmed Efendi b. Musa el-imâm, el-Hâc Ahmed Ağa b. Beşir Ağa, Abdullah Çelebi b. Mehmed, Müezzin Mehmed Efendi b. Hüseyin, Ahmed Ağa b. Mehmed bevvâb-ı şehriyârî.</p>          <br><a title="Önceki sayfa" style="text-decoration:none" href="./ayrmetin.php?idno=5347"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5349"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b410"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>