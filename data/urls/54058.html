﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 647<br>Hüküm no: 1033<br>Orijinal metin no: [84a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Haçir v. Haçador’un satın aldığı gedik hakkında Karabet ve Tatyos’un yaptıkları müdahalenin men edilmesi</b><br><br>Ma‘rûz;<br><br>Medîne-i Üsküdar’da Balaban İskelesi kurbünde Enserci Haçir v. Haçador nâm zimmî medîne-i mezbûrede mahfil-i bâbda meclis-i şer‘-i hatîrde yine iskele-i mezkûre kurbünde keresteci dükkânında mütemekkin iken bundan akdem hâlik olan Saranos v. Ağya nâm zimmînin verese-i münhasırasından li-ebeveyn er karındaşı Tatyos ve Karabet veledeyi’l-merkūm Ağya nâm zimmîler muvacehelerinde dükkân-ı mezkûr derûnunda mevcûd beyne’l-esnâf gedik ta‘bîr olunur âlât-ı lâzıme-i ma‘lûmenin nısf-ı şâyi‘i keresteci el-Hâc Memiş Ağa’nın ve nısf-ı şâyi‘-i âharı hâlik-i merkūmun yedinde mülkü iken hâl-i hayatında helâkinden sekiz gün mukaddem keresteci ustaları huzûrunda dükkân-ı mezkûrda hâlik [mâlik] olduğu nısf keresteci gediği hissesi âlâtını beş yüz guruş tesmiyesiyle bana bey‘ u temlik ben dahi ber-vech-i muharrer iştirâ ve temellük ve kabûl edip semeni olan meblağ-ı merkūm beş yüz guruşu cihet-i karzdan bana deyni olan ol-mikdâr beş yüz guruşa mahsûb ve takas etmekle ben dahi mukāssa ve kabûl edip ol-vechile gedik ta‘bîr olunur olunan nısf âlât-ı lâzıme-i ma‘lûme mülk-i müşterâm olmuş iken merkūmân Tatyos ve Karabet bi-gayrı hakkın zabtıma mümâna‘at ve tasarrufuma müdâhale etmeleriyle suâl olunup müdâhaleleri men‘ u def‘ olunmak matlûbumdur deyü da‘vâ ve merkūmân Tatyos ve Karabet zimmî cevâblarında nısf-ı âlât-ı mezkûre karındaşım hâlik-i merkūmun ile’l-helâk yedinde mülkü olup ve ba‘de-helâkihî bize mevrûs olmuş idi deyü ber-vech-i muharrer müdâhalelerini ikrâr ve hâl-i hayatında müdde‘î-i merkūma bey‘ini inkâr etmeğin müdde‘î-i merkūm Haçir zimmî ber-minvâl-i muharrer müdde‘âsını udûlden Keresteci es-Seyyid İsmail b. el-Hâc Memiş nâm kimesne ile yine Keresteci Serkiz v. Sefer nâm zimmî şehâdetleriyle muvâcehelerinde vech-i şer‘î üzere isbât etmeğin mûcebiyle merkūmân Tatyos ve Karabet’den her biri nısf âlât-ı mezkûre içün merkūm Haçir zimmîye bī-vech mu‘ârazadan men‘ olunduuğ bi’l-iltimâs huzûr-ı ālīlerine i‘lâm olundu.<br><br>Fī 23 min-R sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54057"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54059"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b647"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1015"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>