﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 91<br>Hüküm no: 50<br>Orijinal metin no: [9a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alacak tahsili için vekil tayini</b><br><br>Kabûlüne mevkūfe vekâlet<br><br>Mahrûse-i Galata’ya muzâfe İstinye nâhiyesine tâbi‘ Hümâyûnâbad nâm-ı diğer Bebek karyesinde mütemekkin Sofcular Han’ı sarrâflarından Tıngıroğlu yeğeni Hoca Kigork v. Çertimyos v. Bedros nâm zimmî meclis-i şer‘-i şerîf-i enverde takrîr-i kelâm ve bast ani’l-merâm edip benim vilâyet-i Anadolu’da Hüdâvendigâr sancağında Gāzî? Mihalıçcık kazâsı kurâlarından Dinek karyesinde sâkin iken bundan akdem vefât eden kazâ-i mezbûr voyvodası esbak Muradağazâde el-Hâc İbrahim Ağa zimmetinde işbu yedimde olup bin iki yüz kırk iki senesi Cemâziyelevveli’nin yirmi beşinci günü târîhiyle müverrah mümzâ ve mahtûm bir kıt‘a tahvîl mantûkunca cihet-i karzdan alacak hakkım olan on sekiz bin guruşun beş bin guruşunu işbu sene-i mübâreke Recebi’l-ferdi gurresinde kazâ-i mezbûr nâibi es-Seyyid Veliyyüddin Vehbi Efendi’nin bir kıt‘a i‘lâmı ve beş bin guruşunu dahi sene-i mezbûre Ramazanı’nda zahr-ı temessük mantûkunca iki def‘ada on bin guruşunu ahz u kabz etmemle bâkīsi olan sekiz bin guruş alacak hakkımı kable’l-ahz ve’l-istîfâ mezbûr el-Hâc İbrahim Ağa fevt olmağla meblağ-ı bâkī-i mezkûr sekiz bin guruşu müteveffâ-yı mezbûrun terekesine vâzı‘ü’l-yed olanlardan mahâllinde taleb ve da‘vâ ve ahz u kabza ve makbûzunu bana irsâl ve îsâle ve husûs-ı mezkûr mütevakkıf olduğu umûrun küllîsine tarafımdan kazâ-i mezbûra tâbi‘ Koyunağılı nâm karyede sâkin sâbık kazâ-i merkūm voyvodası bâ‘isü’l-kitâb el-Hâc Mehmed Ağa’yı kabûlüne mevkūfe vekîl ve nâib-i menâb nasb u ta‘yîn eyledim deyü îfâ-i merâm etmeğin mâ vaka‘a [bi’t-taleb ketb olundu]<br><br>Fî-gurreti Za sene 1246<br><br>Şuhûdü’l-hâl: Muhzır Salih Ağa b. Mehmed, Çukadâr Hasan Ağa tâbi‘-i hazret-i Sadr-ı Anadolu.</p>          <br><a title="Önceki sayfa" style="text-decoration:none" href="./ayrmetin.php?idno=34227"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34229"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>