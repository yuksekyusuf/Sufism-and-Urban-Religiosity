﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 385<br>Hüküm no: 583<br>Orijinal metin no: [78a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Azdavaylı Abdülbaki oğlu Mustafa’nın alacak talebiyle Gözlemeci İbrahim’e açtığı davanın reddedildiği</b><br><br>Men‘<br><br>Ma‘rûz<br><br>Anadolu’da Kastamonu sancağında Azdavay kazâsı ahâlîsinden Abdülbaki oğlu Mustafa b. İbrahim nâm kimesne İstanbul Bâb Mahkemesi’nde meclis-i şer‘-i münîrde kazâ-i mezbûr ahâlîsinden Gözlemeci İbrahim b. Mustafa nâm kimesne muvâcehesinde târîh-i i‘lâmdan on sene mukaddem kazâ-i mezbûr nâibi olan gāib ani’l-beled Abdullah Efendi’yi azlettirmek için kazâ-i merkūm vücûhları ve sâirleri beni taraflarından tevkîl eylediklerinde Âsitâne-i seniyye’de husûs-ı mezkûr zımnında merkūm İbrahim benimle ma‘an sa‘y edip ve ol târîhde Kırkçeşmeli Hasan Efendi kapıkethüdâsı olmak takrîbiyle nâib-i gāib-i merkūm Abdullah Efendi’nin mukaddemâ mâhiyyesinden terâküm eden beş yüz guruşu benden almadıkça azletmemekle mezbûr İbrahim beni teşvîk ve iğfâl birle meblağ-ı mezkûr beş yüz guruşun dört yüz guruşunu müvekkillerim mezbûrûndan Tekyenişînoğlu diğer İbrahim’in mâlından ve yüz guruşunu kendi mâlımdan olarak cem‘an beş yüz guruşu rızâmla merkūm Hasan Efendi’ye def‘ u teslîm etmişidim lâkin ben mâlımdan te’diye eylediğim yüz guruşu nâib-i gāib-i mezbûr bana vermeyip husûs-ı mezkûr için meblağ-ı mezbûr yüz guruşu vermeme merkūm İbrahim’in teşvîki sebeb olmağla öyle olacak meblağ-ı merkūmu bana mâlından vermek üzere mezbûr İbrahim’e cebr olunsun deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı müdde‘î-i merkūm Mustafa’ya tefhîm ve da‘vâ-yı mezkûresiyle mezbûr İbrahim’e bî-vech-i şer‘î mu‘ârazadan men‘ olunduğu huzûr-ı [âlîlerine i‘lâm olundu]<br><br>Fî 4 Şevvâl sene [1]255</p>          <br><a title="Önceki sayfa" style="text-decoration:none" href="./ayrmetin.php?idno=8393"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8395"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b385"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>