﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 524<br>Hüküm no: 462<br>Orijinal metin no: [152a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Paşa mahallesinden Rıdvan Ağa b. Abdüddâim’in tasarrufunda olan Ortaköy’deki vakıf bahçeyi Mehmed Ağa’ya satması</b><br><br>Dârü’s-saltanati’s-seniyye Kostantıniyyeti’l-mahmiye’de Mahmud Paşa mahallesinde sâkin kıdvetü’l-emâcid ve’l-ekârim umdetü’l-efâhim ve’l-e‘âzım Rıdvan Ağa b. Abdüddâim el-Müteferrika meclis-i şer‘de bâ‘isü hâze’r-rakīm atebe-i aliyyede bi’l-fi‘il mîrâhûr-ı kebîr olan fahr-ı erbâb-ı mefâhir zahr-ı ashâb-i me’âsir râkib-i huyûl-i izz ü ikbâl sâhib-i züyûl-i mecd ü iclâl fâris-i arsa-i cûd [u] kerem çâbuk-süvâr-ı meydân-ı himem Mehmed Ağa b. ( ) hazretleri kıbelinden husûs-ı âti’l-beyânı tasdîka vekîl olup vekâleti nehc-i şer‘iyy-i mu‘teber üzere sâbite olan Mustafa Çelebi b. İskender mahzarında ikrâr u i‘tirâf edip Medîne-i Münevvere-i Fâhire -şerrefehallâhü te‘âlâ ilâ-yevmi’l-âhire- Evkāfı’ndan olup mahrûsa-i Galata muzâfâtından Ortaköy nâm mevzi‘de vâki‘ bir tarafı merhûm Derviş Ağa eytâmı mülkü ve iki tarafı yine vakf-ı mezbûrdan bağ ile bahçe ve bir tarafı sâhil-i bahr ile mahdûd üç su kuyusunu ve bir kârgîr zindânı ve bir kapılı limanı ve yedi ocaklı odaları ve hamâm ve kürûm ve mâ-i cârî ve kenîfi müştemil icâre-i mu‘accele ve beher yevm on akçe icâre-i müeccele ile mutasarrıf olduğum vakıf hadîkanın hakk-ı tasarrufunu vakf-ı mezbûr mütevellîsi ma‘rifetiyle müvekkil-i müşârun-ileyh Mehmed Ağa hazretlerine tefvîz edip ol dahi tefevvüz ve kabûl ettiğinden sonra mukābele-i tefvîzde müvekkil-i müşârun-ileyh yedinden beş yük otuz bin akçeyi tamâmen alıp kabz ettim, ba‘de’l-yevm hadîka-i merkūmeye müvekkil-i müşârun-ileyh mutasarrıf olsun dedikde mukırr-ı merkūm Rıdvan Ağa’yı ikrâr-ı meşrûhunda vekîl-i mesfûr Mustafa Çelebi bi’l-müvâcehe tasdîk etmeğin mâ-hüve’l-vâkı‘ gıbbe’t-taleb ketb olundu.<br><br>Hurrire fî-evâsıtı şehri Ramazâni’l-mübârek sene sitte ve selâsîn ve elf.<br><br>Şühûdü’l-hâl: Hüseyin Efendi b. Ali Kâtib-i Yeniçeriyân-ı sâbık, Abdullah Çelebi b. Bâli Kethüdâ-i Istabl-ı Büzürg, Mustafa Çelebi b. Mehmed Kethüdâ-i Istabl-ı Küçük, Ali Çelebi b. Abdi Kâtib-i Serrâcân ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11792"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11794"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b524"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o675"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>