﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 503<br>Hüküm no: 659<br>Orijinal metin no: [77b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa’nın evine yaptığı eklemenin tahta perde ile kapatılması gerektiği</b><br><br>Bâ-mühr-i efendi<br><br>Ma‘rûz<br><br>Sâdır olan fermân-ı âlîlerine imtisâlen cânibi- şer‘-i garrâdan irsâl olunan keşif nâibimiz Hıfzı el-Hâc Mehmed Efendi dâ‘îleri hâssa mimârı hulefâsından el-Hâc Mustafa Halîfe ile Kapan-ı dakīk dâhilinde Salih Paşa mahallesinde vâki‘ mahall-i nizâ‘ın üzerine varıp huzûr-ı Müslimînde akd eylediği meclis-i şer‘de sâhib-i arzuhâl Ali Çelebi meclis-i ma‘kūd-ı mezkûrda derûn-ı arzuhâlde mastûrü’l-ism olup bir bâb mülk menziline mutasarrıf olan câr-ı mülâsıkı Mustafa muvâcehesinde işbu mu‘âyene olunan tahte’s-semâ bin yüz kırk senesinde Havva nâm hatun binâ ve ihdâs ba‘dehû âhara ve ba‘dehû işbu Mustafa’ya bey‘ ve hâlâ mezbûr Mustafa tahte’s-semânın ta‘mîrine mübâşeret eylediğinden mâ‘adâ tûlen dört zirâ‘ altı parmak ve arzen bir zirâ‘ on sekiz parmak ziyâde ilhâk ve benim makarr-ı nisvân olan mahallerime nezâreti ve zarâr-ı mübeyyen-i fâhişi olduğundan mâ‘adâ kiremit üzerine tahte’s-semâ ihdâsı mugāyir-i emr-i âlî olmağla vech-i muharrer ihdâs olunan tahte’s-semâ kal‘ ve hedm olunmak matlûbumdur deyü ba‘de’d-da‘vâ ve’n-nazar zarâr-ı şer‘îsi müte‘ayyen oldukdan sonra tavassut-ı muslihîn ile mârrü’z-zikr tahte’s-semâ ziyâde ilhâk eylediği mahallini kat‘ ve etrâf-ı selâsesini dolma duvar ve sıva ve bir tarafına tahta perde havâle çekmek ile zarâr-ı şer‘îsin def‘ etmek üzere her biri râzı ve kat‘-ı nizâ‘ eylediklerini mevlânâ-yı mezbûr mahallinde ba‘de’t-tahrîr ümenâ-i şer‘le meclis-i şer‘a gelip alâ-vukū‘ihi inhâ ve takrîr eylediği huzûr-ı âlîlerine i‘lâm olundu.<br><br>Fî 23 S sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6874"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6876"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b503"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>