﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 842<br>Hüküm no: 1421<br>Orijinal metin no: [118a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kıbtiye Rabia’nın boşandığı kocasından mehir alacağı olduğu</b><br><br>Ma‘rûz<br><br>Mahmiye-i İslâmbol hısnı ebvânından Ayvansaray Kapısı kurbünde el-Hâc İlyas mahallesinde mütemekkine mu‘arrefetü’ş-şahs Rabia bt. Abdullah nâm Kıbtiye medîne-i Üsküdar’da mahfil-i Bâb’da meclis-i şer‘-i hatîrde zevc-i sâbıkı Ahmed b. Ali nâm Kıbtî muvâcehesinde ben mezbûr Ahmed’in otuz guruş mehr-i müeccel tesmiyesiyle zevce-i medhûlü iken târih-i i‘lâmdan üç buçuk ay mukaddem beni tatlîk etmekle mezbûrun zimmetinde mütekarrir ve ma‘kūdün-aleyh olan mârrü’z-zikr otuz guruş mehrimi taleb ederim deyü da‘vâ ol dahi cevâbında müdde‘iye-i merkūma beş guruş mehir ile zevcesi olup ber-vech-i muharrer tatlîkini ikrâr ziyâde yirmi beş guruş mehrini inkâr etmeğin müdde‘iye-i merkūme ber-minvâl-i muharrer ziyâde müdde‘âsını İmâm Hafız Ebûbekir Efendi b. Mehmed ve Mehmed Efendi b. Ali nâm kimesneler şehâdetleriyle ber-nehc-i şer‘î muvâcehesinde isbât etmeğin mûcibiyle meblağ-ı merkūm otuz guruşu müdde‘iye-i merkūmeye edâ ve teslîme mezbûr Ahmed’e şer‘an tenbîh olunduğu ba‘de’t-tescîl bi’l-iltimâs huzûr-ı âlîlerine i‘lâm olundu.<br><br>Fî 28 min-Z sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54445"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54447"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b842"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o981"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>