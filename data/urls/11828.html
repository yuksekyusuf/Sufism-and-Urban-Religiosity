﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 554<br>Hüküm no: 497<br>Orijinal metin no: [160b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medine-i Münevvere Evkafı’na ait evde oturan Ahmed Çelebi b. Ali’ye yanan evini yeniden yapmaya izin verilmesi</b><br><br>Mahmiye-i İstanbul’da vâki‘ Medîne-i Münevvere -sallallâhü te‘âlâ alâ-münevvirihâ- Evkāfı’na mütevellî olan fahrü’l-akrân İsmail Çelebi b. Mehmed meclis-i şer‘de işbu râfi‘ü’l-kitâb fahrü’l-a‘yân Ahmed Çelebi b. Ali muvâcehesinde ikrâr u i‘tirâf edip vakf-ı mezbûrdan olup mahmiye-i merkūmede Voynuk Şücâ‘ mahallesinde bir tarafı Kuzu Ali Ağa mülkü ve bir tarafı İbrahim Çelebi b. ( ) mülkü ve iki tarafı tarîk-i hâs ile mahdûd olup büyût-ı müte‘addideyi müştemil olan vakf menzil-i mezkûr bi’l-külliye muhterik olup cânib-i vakfda dahi ta‘mîrine müsâ‘ade olmamağla menzil-i mezkûrun üzerine varılıp nâib ve mi‘mâr keşf ve mesâha ettiklerinde tûlen ve arzen bâ-hesâb-ı şatrancî yedi yüz iki zirâ‘ arsasını beher sene üç yüz akçe mukāta‘a ile merkūm Ahmed Çelebi’ye îcâr edip ol dahi vech-i muharrer üzere istîcâr ve kabûl eyledi, ba‘de’l-yevm arsa-i merkūme üzerinde merkūm Ahmed Çelebi kendi mâlıyla nefsi için mülkü olmak üzere müceddeden ebniye ihdâsına izin verdim dedikde gıbbe’t-tasdîk bi’t-taleb ketb olundu.<br><br>Tahrîren fi’l-yevmi’t-tâsi‘ aşer mine’l-Muharremi’l-harâm sene semân ve selâsîn ve elf.<br><br>Şühûdü’l-hâl: Sıdkı Efendi b. Hasan, İsa Ağa b. Hasan b. Hüseyin, Hızır Çavuş b. Abdullah, Kaytas Bey b. Abdulalh, Mustafa b. Emrullah, Ali Bey b. Abdullah, Ahmed Bey b. Ali er-râcil, el-Hâc Ali b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=11827"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11829"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b554"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o666"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>