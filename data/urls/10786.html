﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 249<br>Hüküm no: 243<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beyoğlu’ndan Lori bt. Tomas’ın terekesi konusunda anlaşmazlığa düşen vârislerin sulh olmaları</b><br><br>Mîrâsdan ibrâ<br><br>Mahrûse-i Galata’da Beyoğlu nâm mahâlde mütemekkine iken bundan akdem hâlike olan Lori bt. Tomas nâm Nasrâniyenin verâseti zevc-i metrûkü Mahak v. Kazer nâm zimmî ile li-ebeveyn kız karındaşları Antran ve Meled nâm Nasrâniyelere münhasıra oldukdan sonra şahsları vech-i şer‘î üzere mu‘arrefeler olan mersûmetân Antran ve Meled Nasrâniyeler meclis-i şer‘-i şerîf-i enverde tereke-i hâlike-i merkūma bi’l-verâse vâzı‘ü’l-yed olan işbu hâmilü’r-rakīm zevc-i merkūm Mahak zimmî muvâcehesinde herbiri bi’l-verâse ikrâr ve takrîr-i kelâm edip bundan akdem mûrisimiz mersûme Lori Nasrâniye eşyâ-i mütenevvi‘a-i ma‘lûme-i memlûkesini hayatında bâ-hüccet-i şer‘iye semen-i medfû‘ ve makbûz ve ma‘lûma merkūm Mahak zimmîye bey‘ ve temlik ve teslîm, ol dahi ber-vech-i muharrer iştirâ ve temellük ve tesellüm ve kabûl edip ol-vechile eşyâ-i mütenevvi‘a-i ma‘lûme merkūm Mahak zimmînin mülk-i müşterâsı oldukdan sonra merkūm Mahak zimmî mûrisimiz hâlike-i mersûmenin hâric ez-hüccet terekesini ketm u ihfâ etmiş idi deyü bu esnâda merkūm Mahak zimmîden hisse-i irsiyemizi taleb ve da‘vâya tesaddî etmişidik. El-hâletü hâzihî beynimize muslihûn tavassutuyla ber-vech-i muharrer tesaddî eylediğimiz da‘vâdan bizi merkūm Mahak zimmî ile yetmiş guruş üzerine inşâ-i akd-i sulh eylediklerinde biz dahi sulh-ı mezkûru kabûl ve bedel-i sulh olan meblağ-ı mezbûr yetmiş guruşu merkūm Mahak zimmî yedinden bi’l-münâsafa tamamen ahz ü kabz edip mûrisimiz hâlike-i mersûmenin dâhil-i hüccet ve hâric ez-hüccet terekesine ve hukūk-ı mîrâsa müte‘allika âmme-i de‘âvî ve kâffe-i mütâlebâtdan merkūm Mahak zimmînin zimmetini ibrâ ve ıskāt eylediğimizde ol dahi ibrâmızı kabûl eyledi dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 15 min-Saferi’l-hayr sene 1197<br><br>Şühûdü’l-hâl: Molla Ali b. Halil, Salih b. Halil, Hacı Hasan b. Osman, Minas v. Abraham, Karabet v. Domanik, Nikagos v. Haçador ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10785"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10787"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o660"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>