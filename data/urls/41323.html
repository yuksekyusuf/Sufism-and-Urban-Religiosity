﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 202<br>Hüküm no: 174<br>Orijinal metin no: [43b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mahmud Çavuş’un mütevelliye olduğu vakfın kaymakamı Hasan Ağa’dan alacağı olmadığını beyan ettiği</b><br><br>Dârü’l-hilâfeti’l-aliyye Kostantıniyye el-mahmiye’de Şehremîni kurbünde vâki‘ ashâb-ı hayrâtdan merhûm Kürkçü paşa [başı] Şemseddin Ahmed Bey’in evlâdından olmağla vakfına meşrûtiyet üzre mütevelliyesi olan Âişe bt. Mahmud Çavuş nâm hatun zâtını ma‘rifet-i şer‘iye ile ârifân olan yine Kürkçübaşı Mahallesi’nde sâkin İ[mâ]m Mustafa Efendi b. Şa‘ban [ve] Mehmed Çelebi b. Mustafa Efendi ta‘rîfleriyle mu‘arrefe oldukdan sonra meclis-i şer‘-i şerîf-i enver ve mahfil-i dîn-i münîf-i ezherde umûr-ı tevliyetde berat-ı şerîf-i âlî-şân ile kāimmakāmı olan işbu sahibü’l-kitâb zahru’l-eşbâh el-Hâc Hasan Ağa b. Ahmed mahzarında bi-tav‘ihâ ikrâr-ı tâm ve takrîr-i kelâm edip vâkıf-ı müşârün-ileyhin evkāfı müstegallâtından hâsıla olan icârâtının vakfiye-i ma‘mûlün-bihâsında ta‘yîn olunan masrafdan fazlası evlâdına meşrûta ve ben evlâdiyet ve meşrûtiyet üzre vakf-ı mezbûra [44a] mütevelliye ve ber-mûceb-i şart-ı vâkıf fazla mesârife müstahıkka ve merkūm el-Hâc Hasan Ağa bin seksen bir senesinden beri umûr-ı tevliyetde kāimmakāmım olmağla her senede mezbûrun muhâsebesini görüp ba‘de’l-mesârif bana âide olan mertebe meblağı yedinden ahz ü kabz ve tesellüm eyledim târih-i kitâba gelince olan hesâbımdan merkūm el-Hâc Hasan Ağa yedinden zimmetinde bir akçe ve bir habbe [bâkī] kalmayıp mezbûr ile bi-vechin mine’l-vücûh da‘vâ ve nizâ‘ım kalmamışdır dedikde gıbbe’t-tasdîk mâ-hüve’l-vâki‘ bi’t-taleb ketb olundu.<br><br>Fi[‘l-yevmi]’s-sâmin min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Mustafa Efendi b. Şa‘ban, Abdullah Ağa b. Mustafa Efendi, Mustafa Çelebi b. el-Hâc Mahmud, Kayyım Hüseyin b. Eyüb, Mehmed Çelebi b. Mustafa Efendi.</p>          <br><a title="Önceki sayfa" style="text-decoration:none" href="./ayrmetin.php?idno=41322"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41324"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o457"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>