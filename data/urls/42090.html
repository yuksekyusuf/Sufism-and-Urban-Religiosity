﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 533<br>Hüküm no: 560<br>Orijinal metin no: [139a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hasan’ın hassa aşçılardan Mustafa Bey’den aldığı borcun zevcesi tarafından ödenmesi hakkında terkin edilmiş kayıt</b><br><br>Mezbûre Muammere hasm-ı mezbûr Aşçı Mustafa ile sulh olup cemî‘ da‘vâdan birbirlerini ibrâ ve iskāt etmişlerdir, bundan sonra sicilde mu‘teberdir. [Mühür]<br><br><<Mahrûse-i Galata kazâsı muzâfâtından kasaba-i Tophane’de Çavuşbaşı mahâllesinde sâkin iken bundan akdem vefât eden Hasan b. Şaban b. Abdullah nâm kimesnenin zevce-i menkûha-i metrûkesi olup zâtı ta‘rîf-i şer‘î ile mu‘arrife olan Muammere bt. Abdullah nâm hatun mahmiye-i İstanbul’da meclis-i şer‘de hâssa aşçılardan bâ‘isü’l-kitâb Mustafa Bey b. Mustafa nâm kimesne mahzarında ikrâr ve takrîr-i kelâm edip mezbûr Mustafa Bey’in zevcim müteveffâ-yı mezbûr Hasan zimmetinde deyn-i şer‘îden hakkı olan üç yüz otuz beş guruşa ben tarafeynden emr u kabûlü hâviye kefâlet-i sahîha ile kefil bi’l-mâl olduğumdan sonra zevcim mezbûr Hasan meblağ-ı merkūmu mezbûr Mustafa Bey’e kable’l-edâ fevt olmağla meblağ-ı merkūmu kefâletime binâen mezbûr Mustafa Bey benden taleb ve da‘vâ etmekle ben dahi silk-i mülkümde [139b] münselik olup zikr olunan Çavuşbaşı mahâllesinde vâki‘ lede’l-ahâlî malûmü’l-hudûd ve’l-müştemilât menzilimi doksan beş guruşa ve malımdan bir çift altın küpemi otuz guruşa ve bir çift altın bileziğimi kırk guruşa ve iki çift beledî yasdığı altı guruşa ve bir köhne orta keçemi beş guruşa ve bir incili kuşağımı on beş guruşa mezbûr Mustafa Bey’e bey‘-i kat‘î ile bey‘ ve semenlerinden yüz doksan bir guruşu mezbûr Mustafa Bey’e cihet-i kefâlet-i mezkûrdan deynim olan meblağ-ı merkūm üç yüz otuz beş guruşun ol mikdârına takās ol dahi ber-vech-i muharrer iştirâ ve temellük ve mukāssa ve kabz ve kabûl eylediğinden sonra mezbûr Mustafa Bey mâ‘adâsı olan yüz otuz dört guruşu dahi benden talep ve da‘vâ edip bu vech üzere beynimizde münâza‘ât-ı kesîre vâkı‘a olmuş idi el-hâletü hâzihi vesâtet-i muslıhîn ile mezbûr Mustafa Bey’in benimle da‘vâ-i mezkûresinden doksan beş guruşa sulh olup ben dahi sulh-ı mezbûru ba‘de’l-kabûl zikr olunan husûslara müte‘allıka âmme-i da‘vâdan ben mezbûr Mustafa Bey ile zevcesi iş bu hâzıratü bi’l-meclis Fâtıma bt. Veli nâm hatunun zimmetlerini ibrâ-i âmm-ı kātı‘ü’n-nizâ‘la ibrâ ve iskāt edip ve mezbûr Mustafa Beyi dahi bedel-i sulh olan meblağ-ı merkūm doksan beş guruşdan bâkī otuz dokuz guruşa müte‘allıka-i âmme-i da‘vâdan benim zimmetimi ibrâ ve iskāt etmiş idi. Lâkin bedel-i sulh-ı mezbûr doksan beş guruşu benim âcilen edâya iktidârım olmayıp taksît ve tecîle tâlib olduğumda ol dahi bedel-i sulh-ı mezbûru târîh-i kitâbdan her otuz günde kendüye bir buçuk guruş verip bin dokuz günde edâya beni taksît ve tecîl etmekle ben dahi kabûl ve meblağ-ı merkūmu vech-i meşrûh üzere mezbûr Mustafa Bey’e edâya ta‘ahhüd ve iltizâm eyledim dedikde gıbbe’t-tasdîki’ş-şer‘i ve’t-tahkīki’l-mer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin Şa‘bâni’l-mu‘azzam li-sene sitte aşere ve mi’e ve elf.<br><br>Şuhûdü’l-hâl: Mehmed Çavuş b. Yusuf, Yusuf Beşe b. Abdullah, Ahmed Ağa ibn-i Mehmed, Müezzin Mehmed bin Ali, Abdullah Efendi el-imâm, Berber Ali Çelebi b. Mehmed, el-Hâc Mustafa el-mütevellî.>></p>          <br><a title="Önceki sayfa" style="text-decoration:none" href="./ayrmetin.php?idno=42089"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42091"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b533"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>