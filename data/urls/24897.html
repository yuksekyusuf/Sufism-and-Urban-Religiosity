﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 104<br>Hüküm no: 10<br>Orijinal metin no: [1a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Davud’un evini satması için Çiçekçizâde Ahmed Çelebi b. Receb’i vekil ettiği</b><br><br>Mahmiye-i İstanbul’da Cafer Ağa mahallesinde sâkin iken bundan akdem fevt olan Çiçekçizâde Ahmed Çelebi b. Receb’in verâseti zevce-i metrûkesi Hadîce bt. Ali’ye ve vâlidesi Hadîce bt. Davud’a ve sulbî oğlu Mustafa nâm sagīre münhasıra olduğu şer‘an zâhir ve müte‘ayyin oldukdan sonra mezbûre Hadîce bt. Davud mahfil-i kazâda müteveffâ-yı mezbûrun terekesine vâzı‘u’l-yed olan sagīr [oğlu Mustafa’nın] kıbel-i şer‘den mansûb vasî Veli Beşe b. Hasan ile zevce-i mezbûre Hadîce mahzarında üzerlerine takrîr-i da‘vâ edip müteveffâ-yı mezbûr Ahmed Çelebi’yi hayatında mahalle-i mezbûrede vâki‘ ma‘lûmü’l-hudûd mülk menzilimi bey‘ ve semenini kabz ve bana îsâle tarafımdan vekîl nasb ve tay‘în edip ol dahi ba‘de kabûlü’l-vekâle menzil-i mezbûru yedi bin akçeye vekâleten bey‘ ve semenini kabz ve kendi mesârifine sarf ile istihlâk edip bana teslîm etmemekle zimmetinde kalmışdır. Hâlâ taleb ederim mezbûrdan suâl olunsun dedikde gıbbe’s-suâl mezbûrân husûs-ı mezbûru bi’l-külliye inkâr edicek müdde‘îye-i mezbûreden müdde‘âsını mübeyyin beyyine taleb olundukda mahalle-i mezbûre sükkânından Ahmed Beşe b. Hasan ve Ahmed Çelebi b. Mehmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ mezbûre Âişe bt. Davud müteveffâ-yı mezbûr Ahmed Çelebi’ye hayatında mahalle-i mezbûrede vâki‘ ma‘lûmü’l-hudûd mülk menzilini bey‘ ve semenini kabz ve kendiye îsâle tarafından vekîl nasb ve ta‘yîn eyledikde ol dahi ba‘de kabûlü’l-vekâle menzil-i mezbûru yedi bin akçeye bizim huzûrumuzda bey‘ ve semenini kabz ve kendi mesârifine sarf eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle oldukdan sonra meblağ-ı mezbûr yedi bin akçeyi mezbûr Ahmed Çelebi’den hayatında küllen veyâ ba‘zan ahz u kabz veyâ hîbe veyâ âhara havâle etmeyip vücûb-ı şer‘iyeden bir vechile zimmetini ibrâ ve ıskāt etmediğine mezbûre Âişe bt. Davud’a yemîn teklîf olundukda ol dahi alâ-vefki’l-mesûl yemîn billâhi te‘âlâ etmeğin mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’l-hâmis aşer min-Recebi’l-ferd li-sene isneyn ve seb‘în ve elf.<br><br>Şuhûdü’l-hâl: Hüseyin Efendi el-Burûsî, Rasûl b. Rıdvan, Şükrullah b. Mustafa. Mehmed b. Ramazan, Abdi Beşe b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=24896"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24898"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1066"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>