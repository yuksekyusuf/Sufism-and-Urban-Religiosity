﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 517<br>Hüküm no: 541<br>Orijinal metin no: [133b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Abdi Çelebi’nin varisleri arasındaki miras davasında sulh olduğu</b><br><br>Bâ-imzâ-i Hazret efendi.<br><br>Mahmiye-i İstanbul’da Gurebâ Hüseyin Ağa mahâllesinde sâkin iken bundan akdem fevt olan Abdi Çelebi b. Hüseyin b. Rasûl nâm kimesnenin zî-rahm cihetinden hasran vârisesi olduğu lede’ş-şer‘ sâbit olan Havva bt. Hüseyin nâm hatun zâtı ba‘de’t-ta‘rîfi’ş-şer‘î mahmiye-i mezbûrede meclis-i şer‘de işbu râfi‘atü’l-vesîka Saliha bt. Ebubekir nâm hatun mahzarında ikrâr ve takrîr-i kelâm edip müteveffâ-yı mezbûrun ber-vech-i muharrer hasran vârisesi âhar diyârda iken mezbûre Saliha mûrisim müteveffâ-yı mezbûrun mukarrun-lehâ bi’n-neseb cihetinden hasran vârisesiyim deyü müteveffâ-yı mezbûr Hüseyin vefâtında mahâlle-i mezbûrda vâki‘ ma‘lûmü’l-hudûd mülk menzili ile ber-mûceb-i defter makbûzu olan nukūd ve eşyâ-i ma‘lûmesini mezbûre Saliha bundan akdem bana def‘ ü teslîm ben dahi ba‘de’l-ahz u kabz mûrisim müteveffâ-yı mezbûrun terekesinden mezbûre Saliha yedinde mecmû‘u yetmiş beş guruş kıymetli eşyâ-i ma‘lûmesini ahz u kabz ve ketm ü ihtifâ ve istihlâk etmişidi deyü eşyâ-i mezbûrenin kıymetleri olan meblağ-ı mezbûru bi-tarîkı’d-damân mezbûre Saliha Hatun’dan taleb ve da‘vâ eylediğimde beynimizde münâza‘ât-ı kesîre ve muhâsamât-ı şedîde cereyân etmişidi, el-hâletü hâzihi beynimizde muslihûn tavassut edip da‘vâ-i mezkûrumdan beni mezbûre hatun ile otuz guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr otuz guruşu mezbûre Saliha Hatun yedinden tamâmen ahz u kabz edip mûrisim müteveffâ-yı mezbûrun kalîl u kesîr [ve] celîl ü hakīr nukūd ve menkūl ve akār bi’l-cümle terekesine müte‘allıka âmme-i da‘vâ ve kâffe-i mutâlebâtdan ben mezbûre Saliha Hatun’un zimmetini ibrâ-i âmm-ı kātı‘ü’n-nizâ‘la ibrâ‘ ve iskāt eyledim ol dahi mukaddemâ bana medfû‘u olan menzil-i mezkûr ve eşyâ-i mezbûreye ve bedel-i sulh deyü hâlâ bana medfû‘u olan meblağ-ı mezkûra müte‘allıka âmme-i da‘vâdan benim zimmetimi ibrâ’ ve iskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Şa‘bâni’l-mu‘azzam li-sene sitte aşere ve mi’e ve elf.<br><br>Şuhûdü’l-hâl: Mustafa Çelebi b. Ali, Mehmed Ağa el-mübâşir, Mehmed b. Hüseyin, Mehmed b. Ömer, Mehmed b. İbrahim, Hasan b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=42070"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42072"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b517"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>