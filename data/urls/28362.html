﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 271<br>Hüküm no: 337<br>Orijinal metin no: [71a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Abdullah b. Abdurrahman’ın kocası ve kızına kalan evin satılarak vakfa olan borucunun ödenmesi</b><br><br>Mahmiye-i İstanbul’da Çoban Çavuş mahallesi sâkinlerinden iken bundan akdem vefât eden Âişe Hâtun bt. Abdullah b. Abdurrahman’ın verâseti zevc-i metrûkü Mustafa Çelebi b. Hüseyin ile sadriye sagīre kızı Emetullah’a münhasıra olduğu şer‘an zâhir ve müte‘ayyin oldukdan sonra sagīre-i mezbûrenin babası ve velîsi olmağla zikri âtî menzile velâyeten ve asâleten vâzı‘ü’l-yed olan mezbûr Mustafa Çelebi meclis-i şer‘-i şerîf-i enverde Dergâh-ı âlî yeniçerilerinin yirmi beşinci cemâ‘atine mahsûs oda ahâlîsinin mühimmâtına mevkūfe nukūda bi’l-fi‘il mütevellî olan Şaban Beşe b. Receb mahzarında asâleten ve velâyeten ikrâr-ı tâm ve takrîr-i kelâm edip mûrisem müteveffât-ı mezbûre Âişe Hâtun’un asl-ı mâl-ı vakf-ı mezbûrdan mütevellî-yi merkūm Şaban Beşe yedinden istidâne ve kabz etmekle zimmetinde işbu hükm-i hüccet nâtık olduğu üzere edâsı lâzım üç yüz elli esedî guruş deyni olmağla meblağ-ı mezbûr mukābelesinde yedinde mülkü olup mahalle-i mezbûrede vâki‘ bir tarafdan İbrahim Çelebi mülkü ve bir tarafdan Hasan Ağa odaları ve bir tarafdan Muammer Hâtun mülkü ve bir tarafdan tarîk-i âm ile mahdûd mülk menzili bi-tarîki’l-istiğlâl rehin olup meblağ-ı mezbûru kable’l-edâ merkūme Âişe Hâtun fevt olup menzil-i mezbûrdan gayrı ism-i mâl ıtlâk olunur nesnesi olmamağla menzil-i merkūmu semen-i misli ile âhara bey‘ ve semeni ile deyn-i mezbûru edâ için kıbel-i şer‘den tenbîh olunmuşidi dedikde gıbbe’t-tasdîki’ş-şer‘î yine mezbûr Şaban Beşe meclis-i şer‘de râfi‘-i hâze’l-kitâb Ahmed Çelebi b. Mustafa mahzarında ikrâr ve i‘tirâf edip menzil-i mahdûd-ı mezbûru semen-i misli ile âhara bey‘ ve kabz-ı semene ve semeninden deyn-i mezbûru mütevellî-yi merkūma edâya ve fazla kalırsa bana îsâle vekâlet-i devriye ile tarafıma mezbûr Ahmed Çelebi’yi asâleten ve velâyeten vekîl ve nâib-i menâb nasb ve ta‘yîn eyledim dedikde ol dahi vekâlet-i mezbûreyi kabûl ve hizmetini edâya ta‘ahhüd eylemeğin mâ-hüve’l-vâkı‘ bi’t-taleb ketb olundu.<br><br>Fi’l-yevmi’l-âşir min şehri Rebî‘ülevvel li-sene mi’e ve elf.<br><br>Şuhûdü’l-hâl: Hasan Beşe b. Mustafa, Pîrî Beşe b. Mehmed, İbrahim Çelebi b. Ahmed, Mehmed Çelebi b. İdris ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=28361"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28363"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>