﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 109<br>Hüküm no: 74<br>Orijinal metin no: [19a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bey’in İslimye ve İstanimeka panayırı serdârlığını almak için verdiği paranın vârislerine iade edildiği</b><br><br>Mahmiye-i Edirne’de Kazasker hamamı kurbünde sâkin iken bundan akdem vefât eden el-Hâc Mehmed b. Hüseyin b. Şa‘ban’ın verâseti zevce-i metrûkesi Zeyneb bt. Osman b. Abdullah nâm hatun ile sulbî sagīr [oğlu] Mehmed ve sagīre kızı Fâtıma’ya münhasıra olduğu şer‘an zâhir ve mütebeyyin oldukdan sonra sagīrân-ı mezbûrânın vâlideleri kıbel-i şer‘den mansûbe vasîleri mezbûre Zeyneb Hatun meclis-i şer‘-i hatîr-i lâzımü’t-tevkīrde müderrisîni’l-kirâmdan sahibü’l-vesîka Mustafa Efendi b. Mehmed tarafından husûs-ı âti’l-beyâna tasdîka vekîl-i şer‘îsi olan el-Hâc Ahmed Efendi b. Mehmed mahzarında ikrâr-ı tâm ve takrîr-i kelâm edip mûrisimiz müteveffâ-yı mezbûr el-Hâc Mehmed hâl-i hayatında müvekkil-i mûmâ-ileyh Mustafa Efendi vezîr-i sâbık İbrahim Paşa’nın imâmı iken İslimye ve İstanimeka panayırı serdârlığı alıvermek için dört yüz beş guruş vermekle husûs-ı mezbûrun husûlü müyesser <<olmağla>> olmamağla bi-tarîkı’r-rüşve makbûzu olan dört yüz beş guruş meblağ-ı mezbûr ol mikdâr guruş zimmetinde kalmağla bana sagīrân-ı mezbûrâna mevrûs olmağın bi’l-verâse vesâye taleb ve da‘vâ eylediğimde müvekkil-i mezbûr dahi inkâr ve gâh ihtifâ etmeğin beyyine ikāmetinden dahi bana acz gelip beynimizde münâza‘ât-ı kesîre ve muhâsamâ[t-ı] şedîde vukū‘undan sonra beynimize muslihûn tavassut edip sagīrân-ı mezbûrân hakkında sulh dahi enfa‘ ve evlâ olmağla ben dahi asâleten ve vesâyeten seksen guruş üzerine sulh eylediklerinde ben dahi sulh-ı mezbûru kabûl ve bedel-i sulh olan seksen guruşu vekîl-i merkūm yediyle bana def‘ ü teslîm ben dahi ahz u kabz eyledim mâ‘adâ üç yüz yirmi beş guruş da‘vâsından müvekkil-i mezbûr Mustafa Efendi’nin ve vekîl-i merkūm el-Hâc Ahmed Efendi’nin zimmetlerini ibrâ-i âm ve kātı‘u’n-nizâ‘la ibrâ ve ıskāt eyledim fîmâ-ba‘d husûs-ı mezbûra müte‘allika vechen mine’l-vücûh ve sebeben mine’l-esbâb da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-işrîn min-Şevvali’l-mükerrem li-sene selâse ve erba‘în mie ve elf.<br><br>Şuhûdü’l-hâl: el-Hâc Osman Ağa b. el-Hâc Mehmed, Şemseddin Efendi b. Süleyman, Baltacı İbrahim Ağa b. ( ), es-Seyyid Mustafa Efendi Na‘lburzâde, Ali Beşe b. Halil, Mehmed Çelebi b. Abdullah, Balta[cı] el-Hâc Osman b. Mehmed, Ahmed b. Halil, Mehmed Beşe b. Ali, Mehmed b. Veli, Mustafa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5827"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5829"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o454"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>