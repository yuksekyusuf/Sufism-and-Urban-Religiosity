﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 118<br>Hüküm no: 90<br>Orijinal metin no: [16a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bâli Çavuş b. Hasan’ın müteveffâ Hasan Çavuş’taki alacağının terekesinden tahsili</b><br><br>Mahmiye-i Kostantiniyye’de Hoca Kasım mahallesi ahâlîsinden Bâli Çavuş b. Hasan Dîvân-ı âlî -dâme mahfûfen bi’l-me‘âlî-de- bundan akdem mahmiye-i mezbûrede Avratpazarı kurbünde Hacı Ahmed mahallesinde vefât eden Hasan Çavuş b. ( ) nâm kimesnenin eytâm-ı sıgārının vasiyy-i muhtârı olan Mehmed Beşe b. Abdullah nâm yeniçeriyi mahfil-i kazâya ihzâr ve üzerine takrîr-i da‘vâ edip târîh-i kitâbdan iki yıl bir ay mukaddem Rumeli’nde Avlonya sancağında Arnavud Belgradı nâm kasabada mezbûr Hasan Çavuş’a mâlımdan yüz kâmil guruş ikrâz ve teslîm edip ol dahi istikrâz ve kabz edip zimmetinde iken fevt olmağla zimmetinde kalmışdır. Vasiyy-i mezbûrun yedinde mahfûz olan muhallefâtından meblâğ-ı merkūmu taleb ederim gıbbe’l-inkâr ve akībe’l-istişhâd udûl-i Müslimînden mahmiye-i İstanbul’da sâkin umdetü’l-kuzât Mevlânâ Mehmed Efendi b. Ali ve yeni odalarda on üçüncü sekbânlardan Mehmed Beşe b. Abdullah nâm râcil li-ecli’ş-şehâde meclis-i şer‘a hâzırân olup istişhâd olunduklarında fi’l-vâkı‘ müdde‘î-i mezbûr Bâli Çavuş iki yıl bir ay mukaddem kasaba-i merkūmede müteveffâ-yı mezbûr Hasan Çavuş hâl-i sıhhatinde bizim huzûrumuzda yüz kâmil guruş ikrâz ve teslîm edip ol dahi istikrâz ve kabz eyledi meblâğ-ı merkūm, fevt olmağla zimmetinde kalıp terekesinden lâzımü’l-edâ deynidir bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe ri‘âyeti şerâʼiti’l-kabûl şehâdetleri makbûle olup ba‘dehû müdde‘î-i mezbûr meblâğ-ı mezkûru küllen veya ba‘zan müteveffâ-yı mezbûrdan veya vekîli veya mersûlü yedinden alıp kabz etmediğine ve hîbe etmediğine ve bi’l-cümle ve hakk-ı ibrâdan bir vechile zimmetini ibrâ etmediğine yemîn billahi’l-aliyyi’l-a‘lâ etmeğin terekesinden edâ olunmağa tenbîh olundu.<br><br>Hurrire fî-evâsıtı şehri Recebi’l-mürecceb li-sene selâse ve selâsîn ve elf.<br><br>Şuhûdü’l-hâl: Ahmed Beşe b. Hüsrev seroda, Ali b. Mehmed, Mehmed b. İbrahim el-müezzin, Osman Çelebi b. ( ) el-müezzin, el-Hâc Behram b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o422"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>