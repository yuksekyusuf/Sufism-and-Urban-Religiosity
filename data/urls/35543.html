﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 338<br>Hüküm no: 405<br>Orijinal metin no: [79a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey’in oğlunun vasisi tarafından talep edilen para</b><br><br>Mahmiye-i İstanbul’da Keçeci Pîrî mahallesinde vefât eden Mustafa Bey b. Abdullah nâm cündînin sagīr-i sulbîsi Ali’nin ta‘dîl-i umûrı’çün hâkim-i şer‘i kıbelinden vasî nasb olunan Cafer Bey b. Abdullah nâm cündî mahfil-i kazâda müteveffâ-yı mezbûrun zevce-i metrûkesi Dildar bt. Abdullah mahzarında takrîr-i da‘vâ-yı şer‘iye edip işbu hâzır-ı meclis olan Kasab Süleyman b. Abdullah nâm kimesne zimmetinde müteveffâ-yı mezbûrun otuz üç bin akçesi olmağın meblağ-ı mezbûru vesâyetim hasebiyle taleb eylediğimde müteveffâ-yı mezbûrun zimmetinde ancak yirmi bin akçesi vardır mâ‘adâsı ki on üç bin akçedir merkū[me] Dildar bt. Abdullah’ındır deyü meblağ-ı mezbûr on üç bin akçeyi bana vermekde ta‘allül eder keyfiyet-i hâl merkūmeden dahi suâl olunsun dedikde gıbbe’s-suâl merkūme Dildar meblağ-ı mezbûr on bin akçe müteveffâ-yı merkūmun değildir deyü inkâr ile cevâb vermeğin vasîyy-i mezbûrdan da‘vâsına mutâbık beyyine taleb olundukda ikāme-i beyyineden âciz olup mezbûreye yemîn taleb eylemeğin meblağ-ı mezbûr on üç bin akçe kendi mülkü olup zevci müteveffâ-yı mezbûrun olmadığına mezbûre Dildar’a yemîn teklif olundukda half billâhi te‘âlâ eyleyip mâ-vaka‘a bi’t-taleb kayd olundu.<br><br>Tahrîren fi’l-yevmi’s-sâmin ve’l-ışrîn min-Rebî‘i’l-âhir li-sene hamse ve elf.<br><br>Şühûdü’l-hâl: Ahmed Efendi b. Ali, Mehmed Çelebi b. Ahmed, Yusuf Çelebi, Mehmed b. Ramazan, Mustafa b. Mahmud, Mustafa b. İlyas.</p>          <br><a title="Önceki sayfa" style="text-decoration:none" href="./ayrmetin.php?idno=35542"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35544"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o446"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>