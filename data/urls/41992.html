﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 449<br>Hüküm no: 462<br>Orijinal metin no: [112b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Hıristo’nun Ebubekir Ağa tarafından haksız yere koyun ve bir miktar parasının gasb edildiğine dair iddiasını ispatlayamadığı</b><br><br>Vilâyet-i Rumeli’nde Malkara kazâsı ahâlîsinden olup mahmiye-i İstanbul’da müsâfiren sâkin Yorgi v. Hıristo nâm zimmî mahmiye-i mezbûrede meclis-i şer‘de medîne-i Gelibolu ahâlîsinden olup mahmiye-i mezbûrede Vâlide Hanı’nda müsâfiren sâkin işbu bâ‘isü’l-vesîka Ebubekir Ağa b. Ömer nâm kimesne mahzarında üzerine da‘vâ ve takrîr-i kelâm edip mezbûr Ebubekir Ağa bundan akdem medîne-i mezbûrda voyvoda iken bir husûs için beni ahz ve habsedip cerîme namıyla beher bir re’si yüz ellişer akçe kıymetli elli bir re‘s koyunum ile nakid yirmi beş guruşumu bi-gayrı hakkın ahz u kabz etmekle hâlâ mezbûr Ebubekir Ağa’ya suâl olunup zikr olunan koyunlarım mevcûd ise a‘yânını müstehlek ise ba‘de’s-sübût kıymet-i şer‘iyyeleri ile meblağ-ı mezbûr yirmi beş guruşu alıverilmesi matlûbumdur dedikde gıbbe’s-suâl ve akībe’l-inkâr müddeî-i mesfûrdan müdde‘âsını mübeyyine beyyine taleb olundukda ityân-ı beyyineden izhâr-ı acz edip istihlâf etmeğin fi’l-vâki‘ müdde‘î-i mesfûr Yorgi’nin medîne-i mezbûrda voyvoda iken cerîme nâmıyla beher biri yüz ellişer akçe kıymetli elli bir re‘s koyunu ile nakid yirmi beş guruşunu bi-gayrı hakkın ahz u kabz etmediğine mezbûr Ebubekir Ağa’ya yemîn teklîf olundukda ol dahi hasbe’l-mesûl yemîn billâhi’l-aliyyi’l-a‘lâ etmeğin mûcibiyle müdde‘î-i mesfûr Yorgi bilâ-beyyine mezbûr Ebubekir Ağa’yı bî-vech mu‘ârazadan men‘ olunup mâ hüve’l-vâki‘ bi’t-taleb ketb olundu. Fi’l-yevmi’s-sânî min-şehri Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Mehmed Efendi Kādızâde, İsmail Efendi Sandalcızâde, Davud Efendi b. Yahya, Mustafa Efendi b. Hasan, Emin Efendi kâtib, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41991"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41993"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b449"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>