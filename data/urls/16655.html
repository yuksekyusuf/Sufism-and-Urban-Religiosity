﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 88<br>Hüküm no: 41<br>Orijinal metin no: [11b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil b. Mehmed’in Vâlidesarayı Ortası neferatına vakfettiği paranın terekesinden verilmesi</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de vâki‘ Vâlide Sarayı Ortası neferâtına mevkūfe nukūdun mütevellîsi olan işbu râfiʻü’l-kitâb Bölükbaşı Ahmed Bey b. Mustafa nâm kimesne meclis-i şer‘-i şerîf-i enverde bahçe-i mezbûre neferâtından olup bundan akdem vefât eden Halil b. Mehmed’in vâlidesi ve hasren vârisi ve terekesine bi’l-verâse vâzıʻatü’l-yed olup zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Âişe bt. Abdullah nâm hatun mahzarında bi’t-tevliye ikrâr-ı tâm ve takrîr-i kelâm edip müteveffâ-i mezbûr Halil b. Mehmed b. Abdullah hâl-i hayâtında ve kemâl-i akl [u] sıhhatinde sülüs mâlından saray-ı mezbûr neferâtı ortasına yirmi guruş vasiyyet etmekle mezbûre Âişe Hatun vasiyyet-i mezbûreyi mücîze olup meblağ-ı mezbûru bana def‘ ve teslîm, ben dahi ber-vech-i muharrer merkūme Âişe Hatun’un bi’t-tevliye yedinden bi’t-tamam ve’l-kemâl ahz u kabz eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Saferi’l-hayr li-sene semân ve hamsîn ve mi’e ve elf min-hicreti men lehü’l-izzü ve’ş-şeref.<br><br>Şuhûdü’l-hâl: Subaşı Abdullah Ağa b. ( ), Bayrakdâr Mehmed Beşe b. ( ), es-Seyyid Hüseyin b. ( ), Petnehorlu Ali Beşe b. ( ), Bölükbaşı Mehmed Çelebi b. ( ), es-Seyyid Mehmed b. es-Seyyid Mustafa, Hüseyin Çelebi b. Mehmed, es-Seyyid Ömer Beşe b. ( ) ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=16654"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16656"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o485"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>