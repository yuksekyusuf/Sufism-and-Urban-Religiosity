﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 232<br>Hüküm no: 314<br>Orijinal metin no: [30a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hediye bt. Mustafa’nın kendisine vurup bıçakla üzerine hücum ederek çocuğunu düşürmesine sebep olan Mustafa Hoca ile iki yüz elli guruşa sulh olduğu</b><br><br>Galata’ya muzâfe Kasımpaşa’da Murâbıt Çeşmesi kurbünde sâkine ve zâtı Mustafa Ağa b. el-Hâc Süleyman ve Abdülvehhab Hoca b. Ali ta‘rîfleriyle mu‘arrefe Hediye bt. Mustafa nâm hatun Galata’da mahfil-i kazâda Tersâne-i âmire sayıcılarından Mustafa Hoca b. Mehmed Emin tarafından husûs-ı âti’z-zikri tasdîka vekîl olduğu mu‘arrifân-ı mezbûrân Mustafa Ağa ve Abdülvehhab Hoca şehâdetleriyle sâbit olan el-Hâc İbrahim Çavuş b. İsmail muvâcehesinde mezbûre Hediye Hatun’un zevci es-Seyyid Ahmed Çelebi b. es-Seyyid Ahmed b. Mustafa’nın li-ebeveyn er karındaşı ve tarafından husûs-ı âtîde ber-vech-i câ’î vekîl olduğu kezâlik şâhidân-ı mezbûrân şehâdetleriyle sâbit olan Enderûn ağalarından es-Seyyid Mustafa Ağa b. el-mezbûr es-Seyyid Ahmed hâzır olduğu hâlde takrîr-i kelâm edip müvekkil-i mezbûr Sayıcı Mustafa Hoca târih-i i‘lâmdan on bir gün mukaddem Çeşme-i merkūm önünde sûkda Yatağan bıçağı ile üzerime hücûm ve arkasıyla arkama darbedip batnımda mevcûde hamlim olmağla mezbûrun ber-vech-i meşrûh hücûm ve tehdîdinden nâşî alâmet-i sakat olmak üzere benden dem zuhûr etmekle mûcibini taleb ve da‘vâ ilkā-i cenîne tevkīf olunmuşidim el-hâletü hâzihî beynimizde muslihûn tavassut edip ben tasaddî eylediğim da‘vâ-yı mezkûremden müvekkil-i merkūm Sayıcı Mustafa Hoca ile an-inkâr 250 guruş bedel-i makbûza sulh olduğumda ol dahi sulh-ı merkūmu ba‘de’l-kabûl darb-ı merkūma ve haml-i mezbûre ve mâ-yahdesü minhe ve bi’l-cümle husûs-ı mezkûra müte‘allika âmme-i da‘vâmdan ben asâleten ve zevcim mezbûrun karındaşı hâzır-ı merkūm vekâleten merkūm Mustafa Hoca’nın zimmetini kabûlü hâvî ibrâ ve iskāt edip ba‘de’l-yevm müvekkil-i merkūm Mustafa Hoca ile husûs-ı mezkûra müte‘allika kat‘â da‘vâ ve husûmeti yokdur deyü mukırre-i mezbûrenin sâdır olan bi’l-cümle kelimât-ı meşrûhasını vekîl-i mezbûr el-Hâc İbrahim Çavuş ile hâzır-ı mezbûr es-Seyyid Mustafa Ağa’dan herbiri tasdîk edip bu vechile kat‘-ı münâza‘a eyledikleri tescîl ve bi’[l]-iltimâs huzûr-ı âlîlerine i‘lâm olundu.<br><br>Fî 3 C sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22509"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22511"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b232"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o475"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>