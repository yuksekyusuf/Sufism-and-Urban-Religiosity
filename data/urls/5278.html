﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 353<br>Hüküm no: 354<br>Orijinal metin no: [79b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanife Hanım ile Sarrac el-Hacı Abdullah’ın muhala‘a yoluyla boşandıkları</b><br><br>Husûs-ı âti’l-beyânın mahallinde istimâ‘ ve tahrîri için bi’l-iltimâs savb-ı şer‘-i kavîmden me’zûnen irsâl olunan başkâtibimiz Mevlânâ Mustafa Efendi b. el-merhûm Yunus Efendi mahmiye-i İstanbul’da Saraçhane kurbünde Mi‘mâr Ayas Mahallesi’nde sâkine fahrü’l-muha[dde]rât Hanife Hanım bt. el-merhûm Kara Hasanağazâde Mustafa Paşa’nın menziline varıp zeyl-i rakīmde muharrerü’l-esâmî Müslimîn mahzarlarında akd-i meclis-i şer‘-i şerîf ettikde zâtı mahalle-i mezbûre imâmı Osman Efendi b. Halil ve Müezzin Molla Mehmed b. Mustafa ta‘rîfleriyle mu‘arrefe olan mûmâ-ileyhâ Hanife Hanım meclis-i ma‘kūd-ı mezkûrda zevci bâ‘isü hâze’l-kitâb Sarrac el-Hâcı Mustafa [Abdullah] b. Halil mahzarında ikrâr ve takrîr-i kelâm edip merkūm el-Hâcı Abdullah bundan akdem zevcim olup beynimizde hüsn-i mu‘âşeretimiz olmamağla zimmetinde mütekarrir ve ma‘kūdun-aleyh altı bin akçe mehr-i müeccelim ve bedel-i hul‘ olmak üzere kendiye def‘ ve teslîm eylediğim seksen guruş ve nafaka-i iddet-i ma‘lûmem üzerlerine ve meûnet-i süknâm dahi kendi üzerime olmak üzere zevcim mezbûr el-Hâcı Abdullah ile muhâla‘a-i sahîha-i şer‘iyye ile muhâla‘a eylediğimde ol dahi hul‘-ı mezbûru ba‘de’l-kabûl hukūk-ı zevciyyete ve kendiden iddi‘â eylediğim câriye semeni olan iki yüz guruşa ve akārâtımdan makbûzu olan icâre-i ma‘lûme ve târih-i kitâba gelince sâir beynimizde cereyân eden ahz u i‘tâya müte‘allika âmme-i de‘âvî-i mütâlebât ve muhâsamâtdan ben mezbûr el-Hâcı Abdullah’ı ibrâ-i âmm-ı kātı‘u’n-nizâ‘ ile ibrâ ve iskāt eylediğimde ol dahi ber-vech-i muharrer hukūk-ı zevciyyete ve benden müdde‘âsı olan iki yüz guruş ve târih-i kitâba gelince sâir beynimizde cereyân eden ahz u i‘tâya [80a] müte‘allika âmme-i de‘âvî ve mütâlebât ve muhâsamâtdan beni ibrâ-i âm ile ibrâ ve iskāt eyledi. Min-ba‘d birbirimiz ile kat‘â da‘vâ ve nizâ‘ımız yokdur dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ve ma‘an ba‘s olunan Çukadâr Ya‘kub Çelebi b. Mehmed ve Muhzır Abdullah b. Mustafa ile meclis-i şer‘a gelip her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Osman Efendi b. Halil Efendi el-imâm, Molla Mehmed b. Mustafa el-müezzin, el-Hâcı Abdullah b. Mehmed, Mehmed Çelebi b. Ahmed, Abdullah Çelebi b. Mustafa, el-Hâcı Ömer b. Mustafa, Molla Ali b. Mahmud, Osman b. Hüseyin, Yusuf Ağa b. Mustafa mumcu.</p>          <br><a title="Önceki sayfa" style="text-decoration:none" href="./ayrmetin.php?idno=5277"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5279"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o685"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>