﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 237<br>Hüküm no: 323<br>Orijinal metin no: [31a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tâcir Zisi v. Papa Corci’nin tülbent bedelinden alacağı olduğu iddiasıyla Korfulu Tâcir İsak aleyhine açtığı davada üç yüz elli guruşa sulh olduğu</b><br><br>Mahmiye-i İstanbul’da Vâlidehanı’nda mütemekkin sâhib-i arzuhâl tüccârdan Zisi v. Papa Corci v. Yorgi tarafından husûs-ı âti’z-zikrde vekîl olduğu es-Seyyid Osman b. es-Seyyid Halil nâm kimesne ile Yani v. Kostantin zimmî şehâdetleriyle sâbit olan sarraf tâifesinden Yuvan v. Norsiz Galata’da mahfil-i kazâda derûn-ı arzuhâlde mastûrü’l-ism Korfu tüccârından İsak v. Abraham muvâcehesinde tercümânı tarafından Kapıoğlanı Petro hâzır olduğu hâlde müvekkilim işbu bir kıt‘a Efrenciyyü’l-ibâre temessük nâtık olduğu üzere mersûm Zisi zimmînin mesfûr İsak zimmetinde ma‘lûmü’l-zirâ‘ fistanlık işleme dülbend semeninden sekiz yüz altmış yedi guruş alacak hakkı olmağla bi’l-vekâle hâlâ taleb ederim deyü tasaddî eylediğim da‘vâmdan bâ-vesâtet-i muslihîn mersûm İsak ile üç yüz elli guruşa ba‘de’s-sulh ve’l-kabûl mâ‘adâ beş yüz on yedi guruşa müte‘allika da‘vâdan mesfûr İsak’ın zimmetini kabûlü hâvî bi’l-vekâle ba‘de’l-ibrâ ibrâdan müstesnâ bedel-i sulh-ı merkūm üç yüz elli guruş merkūm İsak’ın zimmetinde kalmağla hâlâ taleb ederim deyü ba‘de’d-da‘vâ ve’l-ikrâr alâ-mûcibi ikrârihi meblağ-ı merkūm üç yüz elli guruşun müvekkil-i mersûm Zisi zimmî için vekîl-i mersûm Yuvan zimmîye edâsıyla mesfûr İsak ilzâm olunduğu bi’l-iltimâs [huzûr-ı âlîlerine i‘lâm olundu.]<br><br>Fî 21 C sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22518"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22520"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o474"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>