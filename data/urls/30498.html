﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 74<br>Hüküm no: 39<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sirope v. Zakar’ın Mehrab v. İstefan’daki alacağını talep ettiği</b><br><br>Ma‘rûz<br><br>Arzuhâl eden Sirope v. Zakar nâm zimmî meclis-i şer‘-i münîrde arzuhâlde mezkûrü’l-ism Mehrab v. İstefan nâm zimmî ile terâfu‘larında yirmi ay mukaddem mâlımdan mersûm Mehrab zimmîye karz-ı şer‘î olmak üzere altı yüz guruş idâne ve teslîm ol dahî yedimden ahz u kabz ve umûruna sarfla istihlâk edip meblağ-ı mezkûr cihet-i mezkûrede hâlâ zimmetinde hükm olmağla taleb ederim deyü ba‘de’d-da‘vâ ve’s-suâl mersûm Mehrab zimmî cevâbında ber-vech-i muharrer müdde‘î-i mesfûrdan altı yüz guruş ahzını ikrâr lâkin târîh-i mezkûrdan on beş ay sonra müdde‘î-i mesfûra mâlımdan altı yüz guruşa ma‘lûmü’l-mikdâr dülbend bey‘ ve teslîm ve semen-i mezkûru deynim olan meblağ-ı mezkûra takâs ol dahi mukâssa ve kabûl edip bu vecihle deynim olan meblağ-ı mezkûru müdde‘î-i mesfûra edâ eyledim deyü ba‘de’d-def‘ ve’l-istintâk müdde‘î-i mersûm Sirope cevâbında mesfûr Mehrab zimmînin def‘-i mezkûrunu inkârından mâ‘adâ mesfûr Mehrab zimmî cihet-i mezkûreden zimmetinde bana altı yüz guruş deyni olduğunu elyevm ikrâr ve i‘tirâf dahî etmişidi deyü ba‘de’d-def‘ ve’s-suâl ve’l-inkâr müdde‘î-i mersûmun def‘-i mezkûruna Alacacı Zakar v. Bedros ve Karabet v. Karbeşah nâm zimmîler mesfûr Mehrab zimmî muvâcehesinde edâ-i şehâdet-i şer‘iyye eylediklerinde mersûm Mehrab zimmî şâhidân-ı mesfûrânı şehâdet-i mezkûrelerinde tasdîk etmeğin mûcebiyle meblağ-ı mezkûr altı yüz guruşu müdde‘î-i mesfûra edâ ve teslîme mersûm Mehrab zimmîye şer‘an tenbîh olunduğu huzûr-ı âlîlerine i‘lâm olundu.<br><br>Fî 29 Saferü’l-hayr sene 1202.<br><br>Derkenar: 600 hüküm</p>          <br><a title="Önceki sayfa" style="text-decoration:none" href="./ayrmetin.php?idno=30497"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30499"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o337"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>