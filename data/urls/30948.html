﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 194<br>Hüküm no: 194<br>Orijinal metin no: [25b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nefise bt. Abdullah’ın, Bakkal Dimitri v. Bolinçeron ile bakkal satışı davasında sulh oldukları</b><br><br>425 guruşa sulh bakkāl mübâya‘ası<br><br>Ma‘rûz<br><br>Sâhibe-i arzuhâl mu‘arrefetü’z-zât Nefise bt. el-Hâc Abdullah nâm Hatun meclis-i şer‘-i münîrde arzuhâlde mastûr Bakkāl Dimitri v. Bolinçeron zimmî muvâcehesinde mahrûse-i Galata’da voyvoda konağı kurbünde vâki‘ Hacı Mustafa dükkânı demekle ma‘rûf bir bâb bakkāl dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûme yüz yirmi sehm i‘tibâriyle altmış sehmi benim yedimde mülküm olmağla zikr olunan altmış sehmin otuz sehmini yedimde ibkā ve otuz sehmini dahi mersûm Dimitri zimmîye semen-i ma‘lûme bey‘ ve teslîm ve mülkümde olan otuz sehmi dahi senevî ellişer guruşa mesfûra îcâr ol dahi ba‘de’l-istîcâr ol sene müstakillen zabt ve tasarruf eylediğinden sonra zikr olunan otuz sehmi dahi yeni mersûma bey‘ ve teslîm etmişdim el-hâletü hâzihi müddet-i mezkûrede îcâreden zimmetinde müctemi‘a olan beş yüz guruşu bana vermemekle taleb ederim deyü tasaddî eylediğim da‘vâmdan bâ-tavassut-ı muslihîn mesfûr Dimitri zimmî ile kat‘an li’n-nizâ‘ dört yüz yirmi beş guruşa sulh olduğumda ol dahi sulh-ı mezkûru kabûl ve bedel-i sulh olan dört yüz yirmi beş guruşu mersûm Dimitri işbu meclis-i şer‘de bana def‘ ve teslîm ben dahi yedinden tamamen ba‘de’l-kabz ziyâde müdde‘âma ve bi’l-cümle âlât-ı mezkûreye ve işbu târih-i i‘lâma gelince bi’l-cümle sâir hukūk-ı şer‘iyyeye müte‘allika âmme-i de‘âvî ve kâffe-i mütâlebâtdan mersûm Dimitri zimmînin zimmetini ibrâ-yı âmm-ı sahîh-i şer‘î ile ibrâ ve iskāt eylediğimde ol dahi ber-vech-i muharrer ibrâmı kabûl eyledi deyü ba‘de’l-ikrâr ve’t-tasdîk bu vechile külliyen kat‘-ı nizâ‘ eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fi’l-yevmi’s-sâbi‘ ve’l-ışrîn min-Zilka‘deti’ş-şerîfe li-sene sitte aşara ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=30947"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30949"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>