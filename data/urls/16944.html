﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 393<br>Hüküm no: 330<br>Orijinal metin no: [88b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karcıbaşızâde el-Hâc Mustafa Ağa’nın çocuklarına intikal eden Yeşillioğlu Çiftliği’ndeki hisselerinin vasileri tarafından satılması</b><br><br>Husûs-ı âti’l-beyânın mahallinde ketb u tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Câmi‘-i Kebîr Mahallesiʼnde sâkin iken bundan akdem vefât eden Karcıbaşızâde demekle ma‘rûf el-Hâc Mustafa Ağa b. el-Hâc Osman’ın hayâtında sâkin olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde müteveffâ-i mezbûrun verâseti zevce-i menkûha-i metrûkeleri Zeyneb Hatun bt. Mehmed ve Fethi Hatun bt. Abdullah ile sulbî sagīr oğlu Mehmed Emin ve sulbiye sagīre kızı Hadice’ye münhasıra ve tashîh-i meseleleri kırk sekiz sehmden i‘tibâr olunup sihâm-ı mezbûreden üçer sehmi zevceleri mezbûretândan herbirine ve yirmi sekiz sehmi sagīr-i mezbûr Mehmed Emin’e ve on dört sehmi sagīre-i mezbûre Hadice’ye isâbeti tahakkukundan sonra sagīrân-ı mezbûrânın tesviye-i emirlerine bâ-hüccet-i şer‘iyye vasiyy-i muhtârları olan fahrü’l-akrân Mehmed Ağa b. İbrahim Efendi meclis-i mezkûrda [89a] işbu râfiʻü’l-kitâb Yorganî el-Hâc İsmail b. Hasan mahzarında bi’l-vesâye ikrâr-ı tâm ve takrîr-i kelâm edip Havâss-ı Refîʻa kazâsı muzâfâtından Çekmece-i Sagīre nâhiyesine tâbi‘ Alibey karyesinde vâki‘ Yeşillioğlu Çiftliği demekle ma‘rûf çiftlik ve derûnunda mevcûd ber-mûceb-i defter-i müfredât bir köhne seccâde ve iki minder ve üç yorgan ve bir sini ve iki tencere ve üç sahan ve iki kebe ve iki bakraç ve bir maşraba ve bir el ibriği ve bir kahve ibriği ve bir şamʻdân ve bir Mısır hasırı ve iki çift camus öküzü ve dokuz çift karasığır öküzü ve dokuz aded camus ineği ve beş düğe ve iki camus tosunu ve on yedi karasığır ineği ve on bir tosun ve bir boğa ve yirmi buzak ve on karasığır düğesi ve iki kısrak ve üç bârgir ve on yedi kaz ve sekiz ördek ve yirmi beş tavuk ve dört Mısır tavuk ve beş düğen ve on beş saban demiri ve bir kebîr saban demiri ma‘a âlât ve hırdavât ma‘a kereste ve bir kantar ve dört çekiç ve iki bukağı ve iki çalı tırpanı ve hurda demirler ve sagīr ve kebîr on sekiz demir ve bir camus yuları ve iki yularlı keser ve iki sagīr keser ve altı balta ve sekiz burgu, eğe demiri ve testere ve burgu ve demir döğerin ve bir kazma ve der-anbar yüz seksen keyl şa‘îr ve üç yüz kantar saman ve mezrû‘ yüz elli bir keyl hınta ve iki yüz yetmiş üç keyl mezrû‘ şa‘îr ve mezrû‘ alef ve kırk yedi keyl natas? ve üç arabadan cümlesi ile çiftlik-i mezkûrun sülüsân hissesi müteveffâ-i mezbûrun [ile]’l-vefât yedinde mülkü ve hakkı olup karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât sülüsân çiftlik-i mezkûrda ve sâlifü’z-zikr eşyâ ve hayvanât ve der-anbar şa‘îr ve saman ve mezrû‘ât ve âlât-ı çiftlik tashîh-i merkūm üzere altı sehm hisse-i irsiyyelerini verese-i kibâr âhara beyʻ eylediklerinde sagīrân-ı mezbûrânın sülüsân çiftlik-i mezkûrda ve mârru’z-zikr eşyâ ve hayvanât ve der-anbar şa‘îr ve saman ve mezrû‘ât ve âlât-ı çiftlikde tashîh-i merkūm üzere sagīrân-ı mezbûrânın kırk iki sehm hisseleri ifrâz mümkün olmayıp müddet-i medîd harâbe müşrif olup hâsıl harcına vefâ etmediğinden mâ‘adâ zikr olunan eşyâ ve hayvanât ve der-anbar şa‘îr ve saman ve mezrû‘ât ve âlât-ı çiftlik alâ-haddihî beyʻ olunsa noksan semen ihtimâli ve telef dahi olması muhakkak olmağla zikri mürûr eden sülüsân çiftlikde tashîh-i merkūm üzere kırk iki sehm hisseleri ile ma‘an beyʻ olunmak sagīrân-ı mezbûrân haklarında min-külli’l-vücûh enfa‘ ve evlâ olduğuna binâen âhara beyʻa kıbel-i şer‘den bâ-hüccet-i şer‘iyye me’zûn olmamağla müddet-i medîd müzâyede olunup ragabât-ı nâs bi’l-külliye münkatıʻa oldukdan sonra merkūm Yorganî el-Hâc İsmail Ağa üzerinde iki yük otuz dört bin altı yüz doksan akçede karâr edip ziyâde ile tâlib-i âharı zuhûr etmeyip ve meblağ-ı mezbûr sülüsân çiftlik-i mezkûrda ve mârru’z-zikr eşyâ ve hayvanât ve der-anbar şa‘îr ve saman ve mezrû‘ât ve âlât-ı çiftlikde sagīrân-ı mezbûrânın tashîh-i merkūm üzere kırk iki sehm hisse-i irsiyyelerinin el-yevm semen-i misli olduğunu zeyl-i vesîkada muharrerü’l-esâmî Müslimîn ihbârıyla lede’ş-şer‘i’l-enver zâhir ve mukarrer oldukdan sonra tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile semen-i misli olan meblağ-ı mezbûr iki yük otuz dört bin altı yüz doksan akçeye mezbûr Yorganî el-Hâc İsmail Ağa’ya bi’l-vesâye beyʻ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semen-i misli olan meblağ-ı mezbûr iki yük otuz dört bin altı yüz doksan akçeyi merkūm Yorganî el-Hâc İsmail Ağa yedinden bi’l-vesâye ahz u kabz eyledim, baʻde’l-yevm sülüsân çiftlik-i mezkûrda ve mârru’z-zikr eşyâ ve hayvanât ve der-anbar şa‘îr ve saman ve mezrû‘ât ve âlât-ı çiftlikde sagīrân-ı mezbûrânın tashîh-i merkūm üzere kırk iki sehm hisseleri mezbûr Yorganî el-Hâc İsmail Ağa’nın mülk-i müşterâsı ve hakk-ı sırfı olmuşdur, keyfe mâ yeşâ ve yahtâr mutasarrıf olsun [89b] dedikde gıbbe’t-tasdîki’ş-şer‘î vâki‘ hâli mevlânâ-yı mezbûr mahallinde ketb u tahrîr, ma‘an ba‘s olunan ümenâ-i şer‘den Çukadâr Ahmed Ağa ve Muhzır es-Seyyid Mehmed ile meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Cemâziyelevvel sene tisʻa ve hamsîn ve mi’e ve elf, 1159.<br><br>Şuhûdü’l-hâl: Eş-Şâhidûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=16943"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16945"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b393"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>