﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 302<br>Hüküm no: 270<br>Orijinal metin no: [73a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih Çelebi’nin validesinden intikal eden evdeki hissesini Mehmed Çelebi’ye sattığı</b><br><br>Bu hüccet ikinci defterden? yoklana gaflet olunmaya<br><br><<Mahmiye-i İstanbul’da Keçeci Pîrî Mahallesi’nde sâkine iken bundan akdem vefât eden Âişe bt. Mahmud nâm hatunun verâseti zevc-i metrûkü Mehmed Çelebi ile sadrî kebîr oğlu Salih Çelebi’ye ve sadriye kebîre kızı Fâtıma’ya ve sagīre kızı Hamide’ye münhasıra olduğu şer‘an mütebeyyin ve zâhir ve tashîh-i mes’eleleri on altı sehimden olup sihâm-ı mezbûrenin dört sehmi mezbûr Mehmed Çelebi’ye ve altı sehmi mezbûr Salih Çelebi’ye ve üçer sehmi mezbûretân Fâtıma ve Hamide’den her birine isâbet eylediği müte‘ayyin ve bâhir oldukdan sonra mezbûr Salih Çelebi meclis-i şer‘-i şerîf-i lâzımü’t-tevkīrde işbu bâ‘isü’l-kitâb mezbûr Mehmed Çelebi mahzarında ikrâr ve takrîr-i kelâm edip mahalle-i mezbûrede vâki‘ bir tarafı Kâtib Kanbur İbrahim Çelebi nâm kimesne mülkü ve iki tarafı Râbia nâm hatun mülkü ve bir tarafı tarîk-ı âm ile mahdûd fevkānî dört bâb oda ve bir sofa ve altında bir küçük oda ve bir ahır ve fevkānî bir matbah ve bir kenîf ve bi’r-i mâ’ ve bir mikdâr cüneyneyi müştemil mülk menzilin sülüsü mezbûr Mehmed Çelebi’nin ve sülüsânı vâlidem müteveffât-ı mezbûrenin hayatında mülkü ve hakkı olup ba‘de-vefâtihâ menzil-i mezbûrun sülüsânı tashîh-i mezkûr üzre bize isâbet ve intikāl etmekle hâlâ bana isâbet eden altı sehim hisse-i şer‘iyemi mezbûr Mehmed Çelebi’ye tarafeynden îcâb ve kabûlü hâvî bey‘-ı kat‘î ile yüz kıt‘a esedî guruşa bey‘ ve teslîm ol dahi iştirâ ve tesellüm ve kabûl eyledikden sonra semeni olan meblağ-ı mezbûr yüz kıt‘a esedî guruşu yedinden tamamen ahz ü kabz eyledim ba‘de’l-yevm menzil-i mahdûd-ı mezbûrda olan sâlifü’z-zikr altı sehim hisse-i şâyi‘am mezbûr Mehmed Çelebi’nin mülk-i müşterâsıdır menzil-i mezbûrda vechen mine’l-vücûh alâka ve medhalim kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: İbrahim Çelebi b. Mustafa, Ali Ağa b. Ebîbekir, Mustafa Bey b. Ahmed, diğer Mustafa b. Hüseyin, Mehmed b. Mehmed, Ali b. Musa, Müezzin Mehmed Çelebi b. ( ), el-Hâc Yusuf Ağa b. el-Hâc Mehmed.>></p>          <br><a title="Önceki sayfa" style="text-decoration:none" href="./ayrmetin.php?idno=41418"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41420"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>