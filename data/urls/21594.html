﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 725<br>Hüküm no: 530<br>Orijinal metin no: [123b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mehmed’in, oğlu Hamza’ya vasi, merhumun kız kardeşi Fatma ile Mehmed Çavuş ile Seyfi Çavuş’un da vasiye nâzır tayin edildikleri</b><br><br>Mahmiye-i Galataˈya tâbi‘ kasaba-i Kasımpaşaˈda Yeldeğirmeni mahallesi sükkânından olup işbu sene-i mübârekede tarîk-i hâcc-ı şerîfde vefât eden el-Hâc Hasan Çavuş b. Hamzaˈnın sulbî sagīr oğlu Hamzaˈya babasından intikāl eden mâlını hıfz ve hâlini zabta bir vasîden lâ-büd olmağın hâkim-i muvakki‘-i sadr-ı kitâb ve tûbâ-lehû ve hüsnü-meâb hazretleri sagīr oğlu mezbûrun anası bâ‘ise-i hâzeˈl-kitâb Âişe bt. Mehmed her vecihle emr-i vesâyeti ikâmete kādire olmağla minvâl-i muharrer üzere sagīr-i mezbûrun tesviye-i emrine kıbel-i şer‘de mezbûre Âişeˈyi vasî nasb ve ta‘yîn ettikde ol dahi kabûl ve merâsimini edâya müte‘ahhide olmağın merkūme Âişeˈnin üzerine müteveffâ-yı mezbûrun li-ebeveyn kız karındaşı Fatma nâm hatun ile el-Hâc Mehmed Çavuş b. Davud ve Seyfi Çavuş b. Hüseyin nâm kimesneleri hasbî nâzır ta‘yîn ettikde anlar dahi kabûl ve hizmet-i lâzımelerini edâya ta‘ahhüd eylediklerinde mâ vaka‘a biˈt-taleb ketb olundu.<br><br>Fiˈl-işrîn min-şehri Rebî‘iˈl-evvel li-sene hamse ve semânîn ve elf.<br><br>Şuhûdüˈl-hâl: Zahrüˈl-müderrisîniˈl-kirâm Hüseyin Efendi b. Abdülkerim, eş-Şeyhî Mehmed Efendi b. Hüseyin Efendi, Mehmed Çelebi b. İbrahim, Ahmed Çavuş b. Mehmed, el-Hâc Abdurrahman b. Yusuf, İbrahim Çelebi b. Ali, Molla İbrahim b. Ramazan, Hüseyin Çelebi b. Ali<br><br>Vesâyet ve nezâret hücceti</p>          <br><a title="Önceki sayfa" style="text-decoration:none" href="./ayrmetin.php?idno=21593"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21595"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b725"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o904"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>