﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 142<br>Hüküm no: 158<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Abdullah Efendi’nin borçlarının terekesinden ödenmesi</b><br><br>60 guruşa sulh<br><br>Ma‘rûz<br><br>İstanbul’da Şehzâde Câmi‘-i şerîfi kurbünde Molla Kestel mahallesinde sâkin İdris b. Mustafa nâm kimesne tarafından ber-vech-i âtî vekîl olduğu İbrahim Efendi b. Mustafa ve Halil Ağa b. Osman nâm kimesne ber-nehc-i şer‘î sâbit olan sâhibe-i arzuhâl mu‘arrefetü’z-zât Nesibe bt. İdris nâm hatun İstanbul Bâb Mahkemesi’nde meclis-i şer‘de medîne-i Üsküdar’a tâbi‘ Karamürsel kasabasında misâfiren sâkin iken bundan akdem vefât eden Abdullah Efendi b. Abdullah nâm kimesnenin verâseti zevce-i menkûha-i metrûkesi Âişe bt. Ahmed nâm hatun ile sulbî kebîr oğulları Mehmed İzzet ve Mustafa Refik ve Ali Rıza’ya münhasıra olduğu lede’ş-şer‘i’l-enver zâhir ve nümâyân oldukdan sonra verese-i mezbûrûndan derûn-ı arzuhâlde mezkûretü’l-ism mu‘arrefetü’z-zât zevce-i mezbûre Âişe Hatun muvâcehesinde müvekkilim mezbûrun müteveffâ-yı merkūm Abdullah Efendi zimmetinde kasaba-i merkūmede vâki‘ bir bâb mülk menzil kirâsından iki yüz altmış guruş alacak hakkı olmağla meblağ-ı mezkûru merkūma hayatında kable’l-edâ fevt oldukdan sonra meblağ-ı mezkûrun altmış guruşunu merkūme Âişe Hatun’dan <<tereke>> tereke-i müteveffâ-yı mezbûrdan [mezbûra] vâzı‘atü’l-yed olduğu hisse-i vâfiyesinden müvekkilim mezbûra edâ etmekle bâkīsi olan iki yüz guruşu dahi mezbûre Âişe Hatun’un hisse-i vâfiyesinden bi’l-vekâle hâlâ taleb ederim deyü tasaddî eylediğim da‘vâmdan bâ-tavassut-ı muslihîn merkūme ile kat‘an-li’n-nizâ‘ bi’t-tav‘ ve’r-rızâ altmış guruş bedel-i medfû‘ ve makbûza bi’l-vekâle ba‘de-akdi’l-musâlaha ve’l-kabûl mâ‘adâya ve bi’l-cümle husûs-ı mezkûra müte‘allika da‘vâdan tarafeynden her birimiz âharın zimmetini asâleten ve vekâleten kabûlü hâvî ibrâ ve iskāt eyledik deyü ikrâr ve tasdîkleri huzûr[-ı âlîlerine i‘lâm olundu]<br><br>Fî 20 Şa‘bân sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7968"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7970"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o451"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>