﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 267<br>Hüküm no: 269<br>Orijinal metin no: [39a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Evhaddin mahallesinden Ayşe bt. Abdullah’ın evinde çalıştığı Rukiye bt. Abdullah’tan ücretini alarak zimmetini ibra etmesi</b><br><br>Ecr-i mislinden ibrâ<br><br>Mahmiye-i İslâmbol’da el-Hâc Evhaddin mahallesinde sâkine ve zâtı vech-i şer‘î üzere mu‘arrefe olan Âişe bt. Abdullah nâm hatun meclis-i şer‘-i şerîf-i enverde işbu bâ‘isetü’l-kitâb Rukiye bt. Abdullah nâm hatunun zevci ve tarafından ber-vech-i âtî tasdîka vekîl olduğu nehc-i şer‘î ve tarîk-i mer‘î üzere sâbit olan Salih b. Mehmed nâm kimesne mahzarında ikrâr ve takrîr-i kelâm edip bundan akdem müvekkil-i mezbûre Rukiye Hatun’un talebiyle sıgār ve kiberim hâllerinde târih-i kitâba gelince bilâ-tesmiyeti’l-ücret on beş sene mikdârı menzilinde hizmetim sebk etmişidi. El-hâletü hâzihî müddet-i merkūmede sebk eden hizmetimin ecr-i misli mukābelesinde müvekkile-i mezbûre Rukiye Hatun mâlından bana bir Mushaf-ı şerîf ve bir çift altın kuşak ve zümrüd taşlı bir çift altın küpe ve zümrüd taşlı bir altın yüzük ve elmas taşlı bir altın yüzüğünü def‘ ü teslîm eyledikde ben dahi bi-a‘yânihâ yedinden tamamen ahz ü kabz edip müddet-i merkūmede sebk eden hizmetimin şer‘an lâzım gelen ecr-i misline müte‘allika âmme-i de‘âvî ve kâffe-i mutâlebâtdan müvekkile-i mezbûre Rukiye Hatun ile zevci işbu vekîl-i mezbûr Salih’den herbirinin zimmetlerini ibrâ ve ıskāt eylediğimde onlar dahi ibrâmı kabûl eylediler dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-şehri Rebî‘i’l-evvel li-sene seb‘a ve tis‘în ve mi’e ve elf.<br><br>Şühûdü’l-hâl: Ali Efendi b. Mehmed, Halil Efendi b. Mehmed, Molla Mustafa b. ( ), Süleyman Bölükbaşı, Emrullah Bölükbaşı, Memiş Ağa b. ( ), Mahmud Beşe b. ( ), Kahveci Molla Abdullah, Müezzin Molla Mustafa, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10811"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10813"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o657"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>