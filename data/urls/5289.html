﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 362<br>Hüküm no: 365<br>Orijinal metin no: [82b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi ve kardeşi Fâtıma’nın babalarından intikal eden Acem asıllı Fâtıma’yı azat ettikleri</b><br><br>Mahmiye-i İstanbul’da Kaptan Sinan Mahallesi’nde sâkin iken bundan akdem vefât eden Ali Çelebi b. Abdullah b. Abdurrahman’ın verâseti sulbî kebîr oğlu Mustafa Çelebi ve sulbiye kebîre kızı Fâtıma <<Hatun tarafından>> Hatun’a münhasıra oldukdan sonra mezbûr Mustafa Çelebi asâleten ve mezbûre Fâtıma Hatun tarafından dahi ıtk-ı âti’l-beyânı ikrâra vekîl olduğu zât-ı mezbûreyi ma‘rifet-i şer‘iyye ile ârifân Mehmed Çelebi b. Süleyman ve Halil Çelebi b. İbrahim nâm kimesne şehâdetleriyle sâbit olan İbrahim Çelebi b. el-Hâc Hüseyin nâm kimesne vekâleten meclis-i şer‘-i şerîf-i enverde müteveffâ-i mezbûrun hayâtında yedinde câriye-i memlûkesi olup ba‘de’l-vefât bana ve müvekkile-i mezbûre Fâtıma Hatun’a mevrûse olan işbu uzun boylu, kara gözlü, çatık kaşlı Acemiyyetü’l-asl Müslimetü’l-mille sâhibetü hâzihi’l-vesîka Emine bt. Abdullah mahzarında her biri bi’l-asâle ve bi’l-vekâle ikrâr-ı tâm ve takrîr-i kelâm edip ıtk-ı rakabât a‘zam[-ı kurebât ve] ref‘-i derecât ve vesîle-i duhûl-i cennât-ı âliyât olduğuna her birimiz âlim ve hâzim olduğumuza binâen mevsûfe-i mezbûre Emine’yi hasbeten lillâhi te‘âlâ i‘tâk ve tahrîr ve kayd-ı rıkkıyetden ıtlâk ve harâir-i asliyyât zümresine idrâc ve ilhâk eyledik fîmâ-ba‘d mevsûfe-i mezbûre sâir harâir-i asliyyât gibi hürre olup üzerinde velâdan gayrı alâkamız kalmadı dediklerinde mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Mehmed Çelebi b. Ahmed, Kādızâde İbrahim Çelebi, Abdullah Çelebi b. Mehmed, mahalle imâmı Ahmed Efendi b. Şeyh Şucâ‘, Müezzin Mehmed Halîfe b. İbrahim, Solak Mustafa b. el-Hâc Mehmed, Berber Mehmed Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=5288"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5290"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b362"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o682"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>