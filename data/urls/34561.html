﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 394<br>Hüküm no: 383<br>Orijinal metin no: [71b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Nako’nun üç adet kasap dükkânı hisselerini satmak üzere damadı Kasap Vasil’i vekil tayin ettiği</b><br><br>Vekâlet<br><br>Âsitâne-i seniyye’de vâki‘ kasab tâifesinden Nako v. Mitro nâm zimmî meclis-i şer‘-i hatîrde işbu bâ‘isü’s-sifr güveyisi Kasab Vasil v. Kendo nâm zimmî muvâcehesinde ikrâr ve takrîr-i kelâm edip Hüdâvendigâr-ı esbak cennet-mekân firdevs-âşiyân merhûm ve mağfiret-nişân Sultan Abdülhamid Han -tâbe serâhu- hazretlerinin evkāf-ı şerîfeleri mülhakātından Yedikule hâricinde vâki‘ gayrı ez-selhhâne-i mîrî on aded ganem selhhânelerine merbût kasab dükkânlarından olup Beşiktaş kasabası ve Ortaköy ve Arnabud (Arnavut) karyelerinde kâin üç bâb kasab dükkânları derûnlarında mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmelerin sümün hisseleri benim [bâ-izn-i] mütevellî bi’l-icâreteyn tasarrufumda olmağla ben dekâkîn-i mezkûreden hisse-i mezkûrelerimi bedel-i misillerine bâ-re’y-i mütevellî âhara ferâğ ve tefvîz ve bedelini ahz u kabz edip işbu hâzır bi’l-meclis kasab diğer [72a] Vasil zimmînin babası ve müvekkili Petro v. Kosta nâm zimmîye cihet-i karzdan bâ-i‘lâm-ı şer‘î mahkûmün-bih deynim olan üç bin yüz guruşu vekîl-i hâzır-ı mersûma edâ ve fazla kalır ise bana def‘ ü teslîme tarafımdan güveyim mersûm Vasil zimmîyi vekâlet-i sahîha-i şer‘iyye ile vekîl ve nâib-i menâb nasb u ta‘yîn eylediğimde ol dahi vekâlet-i mezkûreyi kabûl ve merâsimini edâya ta‘ahhüd ve iltizâm eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 8 Şevvâl sene 1247<br><br>Şuhûdü’l-hâl: Halil b. Süleyman, Hüseyin b. Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=34560"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34562"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b394"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o492"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>