﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 123<br>Hüküm no: 79<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Praşkova ve Hristo’nun kiraladıkları vakıf bostanın kira ücretine zam yapıldığı</b><br><br>Mahmiye-i İslambol’da Kiçi Hatun mahallesinde vâki‘ ashâb-ı hayrâtdan merhûm Kasım Ağa Çeşmesi Evkāfı’ndan zikri âtî bostanın müşâhereten müste’cirleri Praşkova v. Mihal ve Hristo v. Kanoş nâm zimmîler meclis-i şer‘-i şerîf-i enverde vakf-ı mezkûrun ber-vech-i meşrûta mütevelliyesi mu‘arrefetü’z-zât işbu bâ‘isetü’l-kitâb Âişe Hanım bt. İbrahim Efendi mahzarında herbiri ikrâr ve takrîr-i kelâm edip vakf-ı mezbûrdan olup mahmiye-i mezbûre hısnı ebvâbından Silivrikapısı hâricinde Yedikule cânibinde vâki‘ beyne’l-ahâlî ma‘lûmü’l-hudûd ve’l-müştemilât bir bâb bostan senevî on yedi bin akçe icâreyle tasarrufumuzda olup lâkin mütevelliye-i [31a] mezbûre Âişe Hanım icâre-i mezkûre bostan-ı mezkûrun ecr-i mislinden noksan-ı fâhiş olmağla ecr-i misliyle kabûl eyleyin ve illâ âhara îcâr ederim deyü da‘vâ biz dahi icâre-i mezkûre ecr-i misline müsâvîdir deyip bu vechile beynimizde nizâ‘ vâki‘ olmuşidi el-hâletü hâzihî mütevelliye-i mezbûre Âişe Hanım bostan-ı mezkûrun senevî icâre-i kadîmesi olan on yedi bin akçe üzerine iki bin dört yüz akçe dahi zam ve ziyâde ve re’s-i sene Muharrem gurresi olmak üzere beher sene on dokuz bin dört yüz akçe ücret-i müsemmâ ile bi’t-tevliye müceddeden bize îcâr ve teslîm biz dahi ber-vech-i muharrer istîcâr ve kabûl ve icâre-i mezkûr on dokuz bin dört yüz akçeyi beher sene tamamında taraf-ı vakıfdan mütevelliye-i mezbûre Âişe Hanım’a teslîm ve edâya ve mu‘tâd olduğu üzere bostan-ı mezkûrun iktizâ eden cüz’î ta‘mîrâtını biz kendi mâlımızdan teberru‘an li’l-vakf ta‘mîr edip nesne mutâlebe etmemek üzere ta‘ahhüd eylediğimizde mütevelliye-i mezkûre Âişe Hanım dahi küllî ta‘mîrâtın ve müceddeden binâsın taraf-ı vakıfdan binâ edip bizden mutâlebe etmemek üzere ta‘ahhüd eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 19 Rebî‘ülâhir sene 1184.<br><br>Şuhûdu’l-hâl: Yorganî Mustafa Ağa b. İbrahim, es-Seyyid İsmail b. İbrahim, Başçukadâr Mustaa b. Hüseyin, Molla Mustafa b. Osman, İmâm-ı mahalle Feyzullah Efendi b. el-Hâc Mustafa Efendi, Bağçevânlar Kethudâsı Hasan Ağa b. Osman, Molla İsmail b. Mehmed, Osman b. Ömer, Mehmed Ağa b. Mehmed, es-Seyyid Mehmed Çelebi b. Ahmed câbî-i vakf.</p>          <br><a title="Önceki sayfa" style="text-decoration:none" href="./ayrmetin.php?idno=30013"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30015"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o366"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>