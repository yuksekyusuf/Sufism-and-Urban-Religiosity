﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 182<br>Hüküm no: 185<br>Orijinal metin no: [32b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Beşe’nin vefat eden kardeşinin varisleri aleyhindeki arsa davasının reddedilmesi</b><br><br>Bâ-hatem-i hazret-i efendi,<br><br>Ma‘ruz,<br><br>Müteveffâ el-Hâc Abdullah’ın verâseti sulbî sagīr oğlu Ahmed ve sagīre kızı Âişe ve kebîre kızı Emine’ye inhisârı tahakkukundan sonra müteveffâ-yı mezbûrun karındaşı derûn-ı arzuhâlde mezkûrü’l-ism Osman Beşe dîvân-ı âlîlerinde ma‘kūd meclis-i şer‘de sagīrân-ı mezbûrânın vâlideleri ve tesviye-i emrlerine vasîleri olan Fâtıma Hatun ile mezbûre Emine’nin vekîl-i şer‘îsi Ali b. Hasan mahzarlarında sadr-ı esbak merhûm Şehid Ali Paşa Evkāfı’ndan olup Harâccı Muhyiddin mahallesinde vâki‘ ma‘lûmü’l-hudûd muhterik menzil arsasının rub‘u benim ve selâse-i erbâ‘ı karındaşım müteveffâ-yı mezbûrun hayatında bi’l-icâreteyn taht-ı tasarrufumuzda iken karındaşım mezbûr arsa-i mezkûruna müceddeden binâ murâd etmekle ben ber-minvâl-i muharrer rub‘ hissemi karındaşım mezbûr Abdullah’a yedlerinde olan temessük mûcebince bâ-ma‘rifet-i mütevellî-i vakıf ferâğ ve tefvîz, ol dahi ba‘de’t-tefevvüz ve’l-kabûl bin elli zirâ‘ arsa-i mezkûre üzerine müceddeden ba‘de’l-binâ nısfını rızâsıyla bâ-ma‘rifet-i mütevellî işbu hâzır bi’l-meclis dâmâdı Haseki Süleyman Ağa’ya ferâğ ve kasr-ı yed etmiş idi. Lâkin benim ferâğ-ı mezkûrum meccânen olmağla bedelini yâhud rub‘ hissemi taleb ederim deyü tasaddî eylediği da‘vâsı takrîr-i meşrûhu üzere meşrû‘a olmayıp mezbûrâna suâl dahi teveccüh etmemeğin mûcebince müdde‘î-i mezbûr Osman Beşe husûs-ı mezkûr için mezbûrân Ali ve Fâtıma’ya bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 13 Ramazan sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42290"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42292"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>