﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 212<br>Hüküm no: 165<br>Orijinal metin no: [69-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tülbentçi İsador ile babası Aci Abraham’ın Ali’de kalan alacaklarının ödenmesinde altmış bir gün vade üzerine anlaştıkları</b><br><br>Tecîl<br><br>Ma‘rûz<br><br>Âsitâne-i seniyye’de vâki‘ tülbentçi tâifesinden kendi nefsinden asıl ve babası İsador v. Toma nâm zimmî tarafından husûs-ı âti’l-beyânda vekîl-i sâbitü’l-vekâlesi olup arzuhâl eden Aci Abraham nâm zimmî İstanbul Mahkemesi’nde meclis-i şer‘-i hatîrde derûn-ı arzuhâlde mezkûrü’l-ism el-Hâc Ali b. İbrahim nâm kimesne muvâcehesinde kezâlik derûn-ı arzuhâlde mezkûrü’l-ism Hınnacı el-Hâc İsmail b. Hüseyin nâm kimesne hâzır olduğu hâlde işbu târih-i i‘lâm şehrinin üçüncü günü merkūm el-Hâc Ali’nin benimle babam <<ve müvekkilem>> ve müvekkilim mersûm İsador zimmîden her birimiz mâlımızdan ve yedimizden bi-safkatin vâhidetin iştirâ ve kabz eylediği otuz beş top on yedi değirmi Üsküdar-kârî yemeni semeninden mezbûr el-Hâc Ali zimmetinde alacağımız olan üç bin sekiz yüz on dokuz guruşun bin üç yüz seksen dokuz guruşunu mezbûr el-Hâc Ali beynimizde ma‘lûm on iki top yirmi iki değirmi yemeni semenlerinden merkūm el-Hâc Ali’ye zimmetimizde deynimiz olan bin üç yüz seksen dokuz guruşa takas edip ol-vechile istifâ etmişidik el-hâletü hâzihî bâkīsi olup merkūm el-Hâc Ali zimmetinde bâkī alacağımız olan dört yüz otuz guruşdan mâ‘adâ bi’l-cümle husûs-ı mezkûra ve işbu târihe gelince sâir cemî‘ hukūk-ı şer‘iyeye müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ ve iskāt eylediğimizden sonra ibrâdan istisnâ kılınan meblağ-ı bâkī-i mezkûr iki bin dört yüz otuz guruş merkūm el-Hâc Ali benimle babam ve müvekkilim mersûm İsador zimmîye zimmetinde deyni olduğunu i‘tirâf edip lâkin meblağ-ı bâkī-i mezkûru hâlen ve def‘aten bize bir vechile edâya iktidârı olmamağla ber-vech-i âtî istimhâl eylediğinde ben dahi meblağ-ı bâkī-i mezkûr iki bin dört yüz otuz guruşun nısfı olan bin iki yüz on beş guruşunu işbu târih-i i‘lâmdan altmış bir gün <<ve nısfına>> ve nısf-ı âharı olan bin iki yüz on beş guruşunu dahi târih-i mezkûrdan altmış bir gün mürûrunda benimle babam ve müvekkilim mersûma edâ etmek üzere merkūm el-Hâc Ali’yi bi’l-asâle ve bi’l-vekâle imhâl ve tecîl eylediğimde ol dahi kabûl ve ber-minvâl-i muharrer müeccelen benimle babam ve müvekkilim mersûma edâya ta‘ahhüd eylediğinden sonra meblağ-ı bâkī-i mezkûr iki bin dört yüz otuz guruşa hâzır-ı merkūm el-Hâc İsmail tarafeynden bi’l-emr ve’l-kabûl kefâlet-i mutlaka-i sahîha-i şer‘iye ile kefîl ve zâmin olmuşdur deyü mukırr-ı müdde‘î-i asıl ve ve vekîl-i mersûm Aci Abraham zimmînin bi’l-cümle takrîrini merkūm el-Hâc Ali ve hâzır-ı mezbûr el-Hâc İsmail’den her birinin tasdîk eyledikleri huzûr-ı [âlîlerine i‘lâm olundu]<br><br>Fî 6 min-Cumâdelâhire sene 1257</p>          <br><a title="Önceki sayfa" style="text-decoration:none" href="./ayrmetin.php?idno=34817"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34819"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>