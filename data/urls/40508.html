﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 269<br>Hüküm no: 229<br>Orijinal metin no: [33b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi b. Mehmed’in Keçeci Piri mahallesindeki menzilinin yarısını annesi Ayşe bt. Hasan’a beş yüz guruşa sattığı</b><br><br>Mahmiye-i İstanbul’da Sultân mahallesinde sâkin Mustafa Çelebi b. Mehmed nâm kimesne meclis-i şer‘-i hatîr-i lâzimü’t-tevkīrde vâlidesi olup mahmiye-i mezbûrede Keçeci Pîrî mahallesinde sâkine işbu hâfizetü’l-vesîka Âişe bt. Hasan nâm hâtun tarafından husûs-ı âti’z-zikri tasdîka vekîl olup mezbûrenin zâtını ma‘rifet-i şer‘iyye ile ârifân Bahşi b. Hızır ve İsmail b. Mehmed nâm kimesneler şehâdetleri ile şer‘an vekâleti sâbite olan İbrahim Çelebi b. Şa‘ban mahzarında ikrâr-ı tâm ve takrîr-i kelâm edip silk-i mülkümde olup zikrolunan Keçeci Pîrî mahallesinde vâki‘ bir tarafı bazen Medîne-i Münevvere fukarâsına meşrût vakıf menzile ve bazen Kazzâz Mustafa Çelebi b. ( ) mülkü ve bazen Hasan Bey b. Abdullah mülküne ve bir tarafı bazen yine Medîne-i Münevvere fukarâsına meşrût âhar menzile ve bazen Mustafa Çelebi b. Abdullah mülküne ve bir tarafı Kahraman bt. Abdullah mülküne ve bir tarafı tarîk-ı âmma müntehî muhavvateyni hâvî olup muhavvata-i dâhiliyyesi iki beyt-i ulvî ve iki beyt-i süflîyi ve bir sofayı ve üç su kuyusunu ve cüneyneyi ve kenîfi müştemil olup ve muhavvata-i hâriciyyesi bir beyt-i ulvî ve bir beyt-i süflîyi müştemil cemî‘ mülk menzilimin nısf-ı şâyi‘ini bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile beş yüz kıt‘a riyâlî guruşa vâlidem müvekkilem mezbûre Âişe’ye bey‘ ve teslîm ol dahi vech-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûr beş yüz riyâlî guruşun iki yüz kıt‘a riyâlî guruşunu vâlidem müvekkile-i mezbûre yedinden tamâmen ahz u kabz edip mâ‘adâ olan üç yüz riyâlî guruşdan vâlidem müvekkile-i mezbûrenin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm menzil-i mahdûd-ı mezbûrun nısf-ı şâyi‘i vâlidem müvekkile-i mezbûrenin mülk-i müşterâsıdır keyfemâ teşâ ve tahtâr mutasarrıfe olsun dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Mehmed Efendi b. Yusuf el-imâm, Mustafa Çelebi el-müezzin, İsmail Çelebi b. Hüseyin, Hasan b. İbrahim, Nurullah Efendi b. Abdullah, Seyyid Mehmed Çelebi b. Seyyid Ca‘fer, Seyyid Hanefi Çelebi, Osman Beşe çukadâr, Mehmed Çelebi b. Haydar ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40507"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40509"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o879"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>