﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 115<br>Hüküm no: 96<br>Orijinal metin no: [20b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayseri’deki Suyakanmış Hatun Evkafı mütevellilerine karşı Ayşe Hatun tarafından açılan davaların dikkate alınmaması</b><br><br>Ma‘rûz,<br><br>Sâdır olan fermân-ı âlîlerine imtisâlen meâl-i arz ve derkenâra nazar olundukda derûn-ı arzda mezkûrü’l-ism Âişe Hatun medîne-i Kayseriye’de vâki‘ Suyakanmış Hatun Evkāfı’nın evlâdiyet ve meşrûtiyet üzere mütevellîsi olanlar ile mahâllinde huzûr-ı şer‘de bundan akdem üç def‘a batn-ı evvel iddi‘âsıyla terâfu‘-i şer‘-i şerîf olup mezbûrenin herbir da‘vâya tesâddî eylediğinde iddi‘âsına mutâbık beyyine taleb olundukda herbirinde ityân-ı beyyineden izhâr-ı acz edip bî-vech mu‘ârazadan men‘ u def‘ olunduğunu müş‘ir vakf-ı mezkûrun mütevellîleri tarafına üç kıt‘a hüccet-i şer‘iye verildikden sonra mezbûre Âişe Hatun bu def‘a dahi yine batn-ı evvel iddi‘âsıyla da‘vâya tesâddî li-ecli’l-itmînân tekrar beyyineye havâle olunup ba‘de’l-imhâl ve’l-istimhâl kezâlik ityân-ı beyyineden izhâr-ı acz eylediğinden tekrar mu‘ârazadan men‘ olunmuş ise de bu vechile merkūme Âişe Hatun’un da‘vâsı ancak garaz ve ızrâr kasdıyla da‘vâ-yı mezkûresinde şerîre ve müzevvire olduğu mahâllinde lede’ş-şer‘i’l-enver zâhir ve bedîdâr olup mukaddem ve muahhar taraf-ı şer‘den verilen hüccet-i şer‘iyeler mûcebince fîmâ-ba‘d mezbûre Âişe’nin da‘vâsına iltifât olunmamak için kat‘iyyü’l-müfâd bâlâsı tuğrâ-yı garrâ ile mu‘anven bir kıt‘a emr-i âlî istid‘âsında olduklarını medîne-i Kayseriye nâibi Çarşenbevîzâde es-Seyyid Mehmed Said Efendi dâ‘îlerinin işbu mührü mutâbık arzı meâlinden müstefâd olmağın bu sûretde husûs-ı mezkûr için 1190 târihinde sudûr eden fermân-ı âlî müeyyed merkūme Âişe Hatun’un dahi bilâ-beyyine da‘vâsına iltifât olunmayıp bî-vech-i şer‘î müdâhalesin def‘ olunmak bâbında bâlâsı tuğrâ-yı garrâ ile mu‘anven bir kıt‘a fermân-ı celîlü’l-unvân sudûru iktizâ eylediği huzûr-ı âlîlerine i‘lâm olundu.<br><br>Sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=812"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=814"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o189"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>