﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 877<br>Hüküm no: 1076<br>Orijinal metin no: [150b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çavuş b. Mustafa’nın Kastamonu’daki yarım menzil hissesini üvey kardeşi Receb b. Mustafa’ya sattığı</b><br><br>Bey‘ hüccetidir.<br><br>Mahmiye-i İstanbul’da Beyceğiz mahallesinde sâkin Mustafa Çavuş b. Muslı (Mustafa) nâm kimesne meclis-i şer‘-i hatîr-i lâzımü’t-tevkīrde bâ‘isü’l-kitâb mezbûr Mustafa Çavuş[‘un] li-üm birâderi Receb b. Mustafa nâm kimesne mahzarında ikrâr ve takrîr-i kelâm edip Vilâyet-i Anadolu’da Kastamonu kasabasında Cibril mahallesinde vâki‘ bir tarafdan Bey Hamamı’na ve bir tarafdan ammim Bakkal Osman menziline ve bir tarafdan Sıyamizâde nâm kimesne menziline ve taraf-ı râbi‘i tarîk-i âmma müntehî bir beyt-i süflî ve bi’r-i mâyı ve zât-ı eşcâr-ı müsmire ve gayr-ı müsmireyi müştemil mülk menzilimin taraf-ı şarkīsinde hâlâ babam mezbûr Mustafa’yı iskân eylediğim nısf-ı mukarrerini bi-cümleti’t-tevâbi‘ ve’l-levâhık ve kâffetü’l-menâfi‘ ve’l-merâfık tarafeynden îcâb [ve] kabûlü hâvî bey‘-ı bâtt-ı sahîh-i şer‘î ile iki bin beş yüz fıddî râyic fi’l-vakt akçeye birâderim mezbûr Receb’e bey‘ ol dahi ber-minvâl-i muharrer iştirâ ve kabûl eyledikden sonra semeni olan meblağ-ı mezbûr iki bin beş yüz akçeyi yedinden tamamen alıp kabz edip mebî‘-i mezbûru mahâllinde kabz ve tasarrufa mezbûr Receb’i taslît eyledim dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ min-Muharremi’l-harâm li-sene selâse ve seb‘în ve elf.<br><br>Şuhûdü’l-hâl: Mustafa Çelebi b. Mehmed el-müezzin, Ali b. Ahmed, İbrahim b. Veli, Mehmed b. Bayram, Abdi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25962"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25964"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b877"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o915"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>