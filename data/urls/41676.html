﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 203<br>Hüküm no: 146<br>Orijinal metin no: [43b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat Eden Canbaz Ahmed Beşe’nin Veli Beşe’de olan alacağının varislerinin vekili Mehmed’e teslimi</b><br><br>Fi’l-asl vilâyet-i Rumeli’de medîne-i Kalkandelen mahâllâtından Ahmed Bey mahâllesi ahâlîsinden olup mahmiye-i İstanbul’da Etpazarı’nda mutavattın ve Dergâh-ı âlî yeniçerilerinin Otuzüç Ağa Bölüğü camcılarının odasına mahsûs oda neferâtından iken bundan akdem fevt olan Canbaz Ahmed Beşe b. Ali b. Ahmed’in verâseti zevce-i metrûkesi Afife bt. Mehmed b. Mehmed nâm hatun ile sulbî sagīr oğulları Ali ve İbrahim ve vâlidesi Hadîce bt. Ahmed b. Ali nâm hatuna münhasıra olduğu nakl-i şer‘î ile sâbit ve zâhir oldukdan sonra sagīrân-ı mezbûrânın kıbel-i şer‘den mansûb vasîleri ve vâlideleri mezbûre Afife ve mezbûre Hadîce taraflarından husûs-ı âti’l-beyana vekîl olduğu zeyl-i nakilde isimleri mastûr şuhûddan İsmail b. Mustafa ve el-Hâc Ramazan b. Mustafa nâm kimesneler şehâdetleri ile sâbit olan Mehmed b. Mehmed nâm kimesne mahmiye-i mezbûrede meclis-i şer‘de müteveffâ-yı mezbûrun terekesini kabz ve veresesine îsâle vasiyy-i muhtârı olan işbu bâ‘isü’l-vesîka Veli Beşe b. Ali nâm kimesne mahzarında bi’l-vekâle ikrâr ve takrîr-i kelâm edip müteveffâ-yı mezbûr hayâtında terekesini kabza ve veresesine îsâle mezbûr Veli Beşe’yi vasiyy-i muhtâr nasb u ihtiyâr etmekle ol dahi ba‘de’l-kabûl müteveffâ-yı mezbûr fevt oldukda ber-mûceb-i defter terekesini kabz eylediğinden sonra verese-i mezkûrûn medîne-i mezbûrede olmağla ber-vech-i muharrer verâsetlerini ve taraflarından kendülere isâbet eden hisselerini terekesine vâzı‘ü’l-yed olanlardan taleb ve da‘vâ ve ahz u kabza ve kendülere îsâle bi’l-asâle ve bi’l-vesâye beni vekîl eylediklerini huzûr-ı hâkim-i muvakkı‘-ı kitâbda yedimde olan nakl-i şer‘î ile isbât ve ba‘de’l-hükm yedime işbu vürûd-ı nakli vermişdi. El-hâletü hâzihi merkūm Veli Beşe ber-mûceb-i defter müteveffâ-yı mezbûrun terekesinden makbûzu olan yüz guruşu bana bi’l-vekâle def‘ ü teslîm ben dahi yedinden ahz u kabz eylediğimden sonra tereke-i müteveffâ-yı mezbûrdan merkūm Veli Beşe yedinde bâkī bir akçe kalmamışdır dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Saferi’l-hayr sene sitte aşere ve mi’e ve elf.<br><br>Şuhûdü’l-hâl: Hüseyin Ağa, Kara Mustafa Beşe, Mahmud Beşe, Mustafa Beşe, İvaz Beşe.</p>          <br><a title="Önceki sayfa" style="text-decoration:none" href="./ayrmetin.php?idno=41675"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41677"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>