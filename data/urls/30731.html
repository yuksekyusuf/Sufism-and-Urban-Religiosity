﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 248<br>Hüküm no: 272<br>Orijinal metin no: [74b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Ahmed’in mutasarrıf olduğu beş adet kasap dükkanı gedik hisse ve aletlerini el-Hâc Osman Ağa’ya sattığı</b><br><br>Ma‘rûz<br><br>Evkâf-ı hümâyûn-ı hazret-i şehriyârîden Dokuzuncu Selhhâne’ye merbût olup İstanbul’da Tavukpazarı’nda köşebaşında [75a] Bakar-ı kazânî’de(?) muttasıl bir bâb kasab dükkânı derûnunda mevcûde beyne’l-hıref gedik ta‘bîr olunur âlât-ı lâzımenin sülüs hissesine kezâlik selhhâne-i mezkûre merbût Tavukpazarı’nda köşebaşında çilingir karşısında vâki‘ bir bâb dükkân derûnunda mevcûde âlât-ı lâzımenin dahî rub‘ hissesine kezâlik selhhâne-i mezkûre merbût Kumkapı dâhilinde İncirdibi nâm mahalde vâki‘ bir bâb dükkân derûnunda mevcûde âlât-ı lâzımenin nısf hissesine kezâlik Beşinci Selhhâne’ye merbût Nûr-ı Osmânî kurbünde köşe başında vâki‘ bir bâb dükkân derûnunda mevcûd âlât-ı lâzımenin sülüs hissesine kezâlik Yedinci Selhhâne’ye merbût Aksaray’da Acıçeşme kurbünde bir bâb dükkân derûnunda mevcûde âlât-ı lâzımenin hissesine beş kıt‘a mütevellî-i vakf temessüküyle mutasarrıf el-Hâc Ahmed b. Ebubekir tarafından vekîl-i sâbitü’l-vekâlesi Abdülgafûr b. Mustafa meclis-i şer‘-i şerîf-i enverde hâlâ Kasabbaşı Mehmed Emin Ağa tarafından vekîli Kasablar Kethüdâsı el-Hâc Ali Ağa ve ustalarından mazbûtü’l-esâmî kimesne hâzır olduğu hâlde el-Hâc Osman Ağa b. el-Hâc Ali mahzarında bi’l-vekâle ikrâr ve takrîr-i kelâm edip müvekkilim mezbûr el-Hâc Ahmed zikr olunduğu vech üzere beş bâb dükkânda mevcûde âlât-ı lâzımelerden mutasarrıf olduğu hisse-i mezkûreleri hüsn-ı rızâ ve tayyib-i ihtiyâriyle bedel-i ma‘lûm ve makbûz mukâbelesinde mezbûr el-Hâc Osman Ağa’ya ferâğ ve tefvîz ol dahî tefevvüz ve kabûl etmeğin ba‘de’l-yevm zikr olunan hisselerde müvekkilim merkûmun kat‘an alâkası kalmayıp cümlesi mezbûr el-Hâc Osman’ın hakk-ı mufavvazı olmuşdur dedikde gıbbe’t-tasdîk mezbûr el-Hâc Osman hisse-i mezkûrelerin kaydları defter-i vakfdan terkîn olunup kendi üzerine kayd birle yedine bir kıt‘a müceddeden temessük i‘tâ olunmak ricâsında olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 20 min Muharrem sene 1203.</p>          <br><a title="Önceki sayfa" style="text-decoration:none" href="./ayrmetin.php?idno=30730"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30732"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o272"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>