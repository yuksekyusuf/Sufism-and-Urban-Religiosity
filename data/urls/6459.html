﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 259<br>Hüküm no: 243<br>Orijinal metin no: [34b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Mustafa’nın evdeki yarı hissesini oğlu Ahmed Çelebi’ye sattığı</b><br><br>Mübâya‘a<br><br>Mahmiye-i İstanbul’da Kadıasker Mehmed Efendi mahallesinde sâkine Fâtıma bt. Mustafa b. Abdullah nâm hatun tarafından bey‘-i âti’z-zikri ikrâra vekîl olduğu zât-ı mezbûreyi bi’l-ma‘rifeti’ş-şer‘iyye ârifân İbrahim Çelebi b. Mehmed ve Berber Ahmed Çelebi b. Abdullah nâm kimesneler şehâdetleriyle sâbit olan dâmâdı Ali Ağa b. Abdullah nâm kimesne, meclis-i şer‘-i şerîf-i enverde müvekkile-i mezbûrenin sadrî kebîr oğlu bâ‘is-i hâze’l-kitâb Ahmed Çelebi b. Şahin nâm kimesne mahzarında bi’l-vekâle ikrâr ve takrîr-i kelâm edip müvekkilem mezbûre Fâtıma Hatun yedimde mülk ve hakkım olup mahalle-i mezbûrede vâki‘ bir tarafdan Hüseyin Ağa mülkü ve bir tarafdan Kıtmîr Mehmed menzili ve bir tarafdan Âişe Hatun menzili ve bir tarafdan tarîk-i âm ile mahdûd fevkānî iki bâb oda ve tahta-pûş ve tahtında mahtab ve müşterek bi’r-i mâ ve bir mikdâr havluyu müştemil mülk menzilimin nısf-ı şâyi‘ini tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile oğlum mezbûr Ahmed Çelebi’ye yüz on beş guruşa bey‘ ve temlîk eylediğimde ol dahi ber-vech-i muharrer iştirâ ve temellük ve kabûl eylediğinden sonra semeni olan meblağ-ı mezbûr yüz on beş guruşu oğlum mezbûr Ahmed Çelebi yedinden tamâmen ahz u kabz eyledim ba‘de’l-yevm menzil-i mahdûd-ı mezkûrun nısf-ı şâyi‘inde benim alâka ve medhalim kalmayıp oğlum mezbûr Ahmed Çelebi’nin mülk-i müşterâsı olmuşdur keyfe mâ yeşâ ve yehtâr mutasarrıf olsun dedi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 7 S sene 1153.<br><br>Şuhûdü’l-hâl: el-Hâc Mustafa b. Mehmed, Ahmed Ağa b. Mehmed, Hüseyin Ağa b. Ahmed, Mustafa b. Mahmud, el-Hâc Ali b. Veli, el-Hâc Yusuf</p>          <br><a title="Önceki sayfa" style="text-decoration:none" href="./ayrmetin.php?idno=6458"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6460"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>