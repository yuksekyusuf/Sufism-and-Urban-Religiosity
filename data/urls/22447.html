﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 200<br>Hüküm no: 251<br>Orijinal metin no: [23a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hassa Silahşörü Hacı Ahmed Ağa’nın satın aldıktan sonra hastalıklı olduğu anlaşılan cariye için Esirci Mehmed Salih’e ödediği paranın kendisine iadesi</b><br><br>Silahşorân-ı hâssadan derûn-ı arzuhâlde mezkûrü’l-ism el-Hâc Ahmed Ağa b. Abdullah b. Abdurrahman tarafından husûs-ı âti’z-zikrde vekîl olduğu Bostanî Zenci Mehmed b. Mehmed Salih ve Hüseyin Beşe b. el-Hâc Ahmed şehâdetleriyle sâbit olan mu‘arrefetü’z-zât Hadice Hatun bt. Hasan nâm hatun Galata Bâb Mahkemesi’nde meclis-i şer‘de sâhib-i arzuhâl Esirci Mehmed Salih Beşe b. Murtaza nâm kimesne muvâcehesinde mezbûr Mehmed Salih Beşe târih-i i‘lâmdan bir ay mukaddem işbu hâzıratü bi’l-meclis orta boylu kara kaşlı Çerkesiyyetü’l-asl Müslimetü’l-millet bir re’s câriyesini cemî‘ uyûbdan sâlime olmak üzere sekiz yüz guruşa müvekkilim mezbûra bey‘ ve teslîm ol dahi ber-vech-i muharrer iştirâ ve tesellüm ve kabûl eyledikden sonra semen-i mezkûrun beş yüz elli guruşunu müvekkilim mezbûr el-Hâc Ahmed Ağa mezbûr Mehmed Salih Beşe’ye teslîm etmişidim hâlâ câriye-i mezkûrenin inde’t-tüccâr noksan-ı semen îcâb eder uyûbdan sol kulağından cerâhat seyelân edip alîle ve illet-i mezkûre kadîm olmağla müvekkilim mezbûr câriye-i mezkûreyi illet-i kadîme-i mezkûresine muttalî‘ olduğu anda istihdâm etmeyip ve bir tarîkle kabûlünü müş‘ir müvekkilim mezbûrdan nesne sâdır olmamağla câriye-i mezbûreyi bâyi‘-i mezbûra ve redd-i semen olmak üzere müvekkile-i mezbûreden makbûzu olan beş yüz elli guruşu alıverilmek matlûbumdur deyü bi’l-vekâle da‘vâ eyledikde evvelâ teveccüh-i husûmet için bu makūle illeti teşhîse bâ-berât-ı âlîşân ehl-i hibre ta‘yîn olunan etibbâdan Halil b. İbrahim ve İbrahim b. Mustafa efendilere câriye-i mezbûre irâet olundukda onlar dahi ba‘de’n-nazar illet-i mezkûre câriye-i mezkûreden kadîm olduğunu mezbûr Mehmed Salih Beşe muvâcehesinde herbiri haber vermeleriyle mûcebince zikrolunan câriye-i mezkûreyi müvekkil-i mezbûr el-Hâc Ahmed Ağa yedinden ahz-birle makbûzu olan meblağ-ı mezkûr beş yüz elli guruşu müvekkil-i mezbûr el-Hâc Ahmed Ağa için müvekkile-i mezbûre Hadice Hatun’a edâ ve teslîme mezbûr Mehmed Salih Beşe’ye tenbîh olunduğu bi’[l]-iltimâs huzûr-ı âlîlerine [i‘lâm olundu.]<br><br>Fî 15 Ca sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o482"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>