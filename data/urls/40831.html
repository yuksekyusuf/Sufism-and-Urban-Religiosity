﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 526<br>Hüküm no: 552<br>Orijinal metin no: [80a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Abdullah’ın emanet verdiği eşyalarını kendisine iade etmeleri için Ali Efendi b. İbrahim ile karısı aleyhine açtığı davada iddiasını ispat edemediği</b><br><br>Medine-i Ebî Eyyûb-i Ensârî radıye anhû rabbühü’l-bârî mahallâtından Sel mahallesi sâkinelerinden Rukiye bt. Abdullah nâm hâtun meclis-i şer‘-i hatîr-i lâzimü’t-tevkīrde kazâ-i Ebî Eyyûb-i Ensârî’ye tâbi‘ Hasköy’de vâki‘ Turşucu mahallesi imâmı olan Ali Efendi b. İbrahim ile zevcesi Sâfiye bt. Abdullah nâm hâtun mahzarında üzerlerine da‘vâ ve takrîr-i kelâm edip târih-i kitâbdan yedi sene mukaddem mezbûr Ali Efendi ile zevcesi merkūme Sâfiye yedlerine silk-i mülkümde münselik olan eşyâmdan bir sîm raht kuşak ve on aded düğme ve bir devetüyü köhne ferâce ve bir dârâyi kaftanımı îdâ‘ ve teslîm onlar dahi vech-i muharrer üzere yedimden istîdâ‘ ve tesellüm eylemişler idi hâlâ taleb ederim suâl olunsun dedikde gıbbe’s-suâl ve akībe’l-inkâr müdde‘iye-i mezbûreden müdde‘âsını mübeyyine beyyine taleb olundukda ityân-ı beyyineden izhâr-ı acz ve istihlâf etmeğin fi’l-hakīka mezbûrân Ali Efendi ve zevcesi merkūm Sâfiye’ye vech-i muharrer üzere târih-i mezbûrda müdde‘iye-i merkūme yedinden eşyâ-i mezbûreyi istîdâ‘ ve tesellüm etmeyip ol vechile eşyâ-i mezbûrenin müdde‘iye-i mezbûreye yedlerinden red ve teslîmi vâcib değil idiğine yemîn teklîf olundukda onlardan herbirisi dahi hasbe’l-mes’ûl yemîn billâhi te‘âlâ etmeğin mûcibiyle müdde‘iye-i mezbûre bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Zilhicceti’ş-şerîfe li-sene 1067.<br><br>Şühûdü’l-hâl: Sefer Çavuş b. Muharrem el-mübâşir, Abdullah Çelebi b. Ahmed el-müezzin, Mehmed b. Kasım el-müezzin, Mehmed Çelebi b. Musa, Osman Beşe çukadâr, İbrahim Bey b. Ahmed, Salih Çelebi el-mukayyid.</p>          <br><a title="Önceki sayfa" style="text-decoration:none" href="./ayrmetin.php?idno=40830"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40832"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b526"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o833"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>