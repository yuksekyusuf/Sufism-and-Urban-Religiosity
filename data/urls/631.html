﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 311<br>Hüküm no: 448<br>Orijinal metin no: [66a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsak’ın borcuna kefil olan Şabatay v. Menekşe’nin parayı borçlu olduğu Halil b. İbrahim’e ödemesi</b><br><br>Vilâyet-i Anadolu’da İnebolu nâm kasabada sâkin işbu bâ‘isü’l-kitâb Halil b. İbrahim mahfil-i kazâda Şabatay v. Menekşe nâm Yahûdi’yi ihzâr ve üzerine da‘vâ edip gāib ani’l-meclis İsak nâm Yahûdi zimmetinde Tosya sofu bahâsından kırk beş riyâlî guruş hakkım olup meblağ-ı mezbûrun cem‘îsine mezbûr Şabatay ile gāib-i mezbûrun zevcesi herbiri emr ve kabûlü hâviye kefâlet ile kefîl bi’l-mâl olmuşlar idi. Hâlâ kefâleti hasebiyle mezbûr Şabatay’dan taleb ederim suâl olunsun dedikde, gıbbe’s-suâl ve akībe’l-inkâr müdde‘î-i mezbûrdan beyyine taleb olundukda udûl-i ricâlden Mehmed Beşe b. Receb ve Hasan Beşe b. Osman nâm kimesneler li-ecli’ş-şehâde hâzırân olup istişhâd olunduklarında fi’l-hakīka müdde‘î-i mezbûrun merkūm İsak zimmetinde olan meblağ-ı mezbûr kırk beş guruş hakkının cem‘îsine mezbûr Şabatay ve gāib-i mezbûrun zevcesi herbiri emr ve kabûlü hâviye kefâlet ile bizim huzûrumuzda kefîl oldular, biz bu husûsa şâhidleriz şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince hüküm-birle mâ-vaka‘a gıbbe’t-taleb ketb olundu.<br><br>Fi’l-yevmi’l-âşir min-Şevvâli’l-mükerrem li-sene erba‘a ve sittin ve elf.<br><br>Şuhûdü’l-hâl: el-Hâc Şa‘ban b. Ahmed, Mehmed b. Abdullah, Mehmed Çelebi b. Ali ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=630"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=632"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>