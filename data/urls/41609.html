﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 112<br>Hüküm no: 79<br>Orijinal metin no: [16b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Despino v. Dimitri’nin, vefat eden mûrisi Praşkova’nın terekesinden hissesini tamamen teslim aldığı</b><br><br>Mahmiye-i İstanbul’da Kumkapı kurbünde Tavâşî Süleyman Ağa mahâllesi sâkinelerinden bundan akdem hâlike olan Praşkova bt. Zoleti nâm Nasrâniyenin zevc-i metrûku Veled Pirlo ile sulbiye sagīre kızı Tobi’ye ve anasının anası Despina bt. Dimitri’ye ve li-ebin kız karındaşları Fatoni ve Ogolu ve Maryora ve Susanna nâm Nasrâniyelere münhasıra olduğu lede’ş-şer‘ zâhir oldukdan sonra mezbûre Despina tarafından husûs-ı âti’l-beyana vekîl olduğu zâtını ma‘rifet-i şer‘iyye ile ârifân Yani v. Panayot ve diğer Yani v. Hıristo nâm zimmîler şehâdetleri ile şer‘an sâbit olan Dimitri v. İstamat nâm zimmî mahmiye-i mezbûrede meclis-i şer‘de sagīre-i mezbûrenin kıbel-i şer‘den mansûb vasîsi olup tereke-i hâlike-i mezbûreye vâzı‘ü’l-yed olan işbu râfi‘ü’s-sifr Papa mezbûr Yorgi muvâcehesinde bi’l-vekâle ikrâr ve takrîr-i kelâm edip hâlike-i mezbûre Praşko’nun terekesinden işbu mümzâ ve mahtûm defter-i kassâm nâtık olduğu üzere müvekkile-i mezbûre Despina’nın hissesine isâbet ve intikāl eden on üç bin iki yüz altmış yedi akçeyi mezbûr Yorgi tereke-i hâlike-i mezbûreden müvekkile-i mezbûre Despina’ya def‘ ü teslîm ol dahi tamâmen ahz u kabz eyledikden sonra tereke-i hâlike-i mezbûreye müte‘allıka âmme-i da‘vâdan mezbûr Yorgi’nin ve sâir verese-i mezkûrûnun zimmetlerini [ibrâ] ve iskāt edip müvekkile-i mezbûre husûs-ı mezbûra müte‘allıka aslâ da‘vâ ve nizâ‘ı yokdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Saferi’l-hayr li-sene 1116.<br><br>Şuhûdü’l-hâl: Hüseyin Efendi b. Himmet, el-Hâc Mehmed Efendi el-kādı, Ömer Efendi b. Ali, İsmail Efendi el-kâtib, el-Hâc Yusuf b. Osman, Dimitri v. Panayot, Rizo v. İskerlet, Yanaki v. Estero, Yani v. Panayot.</p>          <br><a title="Önceki sayfa" style="text-decoration:none" href="./ayrmetin.php?idno=41608"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41610"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o676"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>