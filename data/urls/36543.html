﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 103<br>Hüküm no: 91<br>Orijinal metin no: [21b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal köyünden Yanaki'nin bağını Mustafa Çelebi'ye satması</b><br><br>Medîne-i Üsküdar muzâfâtından Adalar nâhiyesine tâbi‘ Kartal nâm karye sâkinlerinden Yanaki v. Nikola nâm zimmî meclis-i şer‘-i şerîfde işbu hâfizü’l-kitâb Mustafa Çelebi b. Mehmed nâm kimesne mahzarında bi-tav‘ihî ikrâr-ı tâm ve takrîr-i kelâm edip akd-i âti’z-zikrin sudûruna değin yedimde mülküm olup karye-i mezbûre hâricinde Abdurrahman Ağa timârı toprağında vâki‘ bir tarafdan Yanaki nâm zimmî bağı ve bir tarafdan müşteri-i mezbûr bağı ve bir tarafdan Hırsafi nâm Nasrâniye bağı ve bir tarafdan tarîk-i hâs ile mahdûd tahmînen altı dönüm kürûmî mülk bir kıt‘a hora bağımı mezbûr Mustafa Çelebi’ye tarafeynden îcâb ve kabûlü hâvî bey‘-i bâtt-ı sahîh-i şer‘î ile yüz beş kıt‘a esedî guruşa bey‘ ve teslîm ve temlîk eylediğimde ol dahi ber-vech-i muharrer iştirâ ve tesellüm ve temellük ve kabz u kabûl eyledikden sonra semeni olan meblağ-ı mezbûr yüz beş kıt‘a esedî guruşu müşteri-i merkūm yedinden bi’t-tamâm ve’l-kemâl ahz a kabz eyledim, ba‘de’l-yevm bağ-ı mahdûd-ı mezkûr müşteri-i mezbûr Mustafa Çelebi’nin mülk-i müşterâsı ve hakk-ı sırfıdır, benim kat‘â alâka ve medhalim kalmadı, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ min-Cemâziyelâhire li-sene ışrîn ve mi'e ve elf.<br><br>Şuhûdü’l-hâl: Abdurrahman Ağa [b.] el-Hâc Ali, Veli Çelebi [b.] el-Hâc Mehmed, Mehmed Efendi [b.] Mustafa, İbrahim Çelebi [b.] Mehmed, Halil Ağa [b.] Mehmed, Mustafa Beşe [b.] Mehmed, Mustafa Beşe [b.] Mehmed, Hüseyin Beşe [b.] Mehmed, Mehmed Beşe [b.] Ahmed, Mehmed Çelebi [b.] Ahmed el-Müezzin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=36542"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36544"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>