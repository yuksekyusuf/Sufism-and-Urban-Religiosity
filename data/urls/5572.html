﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 521<br>Hüküm no: 648<br>Orijinal metin no: [124a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Balçık ve Kavarna kazaları cizyesi için peşin aldığı parayı ödemesi için Hüseyin Ağa’ya tenbih olunduğu</b><br><br>Ma‘rûz.<br><br>Sâhib-i arzuhâl Ahmed Haseki Pravadi cizyedârı Hüseyin Ağa ile ba‘de’l-murâfa‘a mezbûr Hüseyin Ağa bin yüz kırk üç senesi evrâkından bana Balçık ve Kavarna kazâsı için iki bin üç yüz kâğıd verip lâkin ber-mûceb-i tahvîl kendiye teslîm eylediğim dokuz bin beş yüz guruşdan mâ‘adâ peşin kendiye teslîm eylediğim bin beş yüz guruşu hesâbına mahsûb etmek murâd eylediğimde bi’l-külliye inkâr eyledi deyü meblağ-ı mezbûru da‘vâ ve mezbûr Hüseyin Ağa cevâbında ber-mûceb-i tahvîl dokuz bin beş yüz guruşu ikrâr lâkin meblağ-ı mezbûr bin beş yüz guruşu inkâr eylediğinde müdde‘î-i mezbûr müdde‘âsını udûl-i Müslimînden el-Hâc Mehmed b. Hüsrev ve Mustafa b. Mehmed şehâdetleriyle vech-i şer‘î üzere isbât etmekle meblağ-ı mezbûr bin beş yüz guruşu müdde‘î-i mezbûr Ahmed Haseki’ye ya edâ veyâhud hesâbına mahsûb etmek üzere mezbûr Hüseyin Ağa’ya tenbîh olunduğu huzûr-ı âlîlerine i‘lâm olundu. Fermân men-lehü’l-emrindir.<br><br>Fî 24 Cemâziyelâhir sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5571"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5573"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b521"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>