﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 150<br>Hüküm no: 134<br>Orijinal metin no: [24a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitraki v. Anton’un ergenlik adı altında Pavline bt. Mihalaki’den almış olduğu parayı iade etmesi</b><br><br>Ma‘rûz,<br><br>Arzuhâl eden Dimitraki v. Anton zimmî derûn-ı arzuhâlde mezkûretü’l-ism olup şahısları sâbıkā İstendil Metrepolidi Kiryolos v. Yanaki ve Yorgi v. Tanaş ve Tomazo v. Yorgi ta‘rîfleriyle mu‘arrefeler olan Pavline bt. Mihalaki ve mersûmenin kızı Maryora bt. Vaşili Nasrâniyeler muvâcehelerinde mersûme Pavline üç sene mukaddem kızım hâzıra-i merkūme Maryora’yı tezevvüc için ergenlik nâmıyla malımdan mesfûr Dimitraki’ye bin beş yüz guruş verip mersûmeyi tezevvüc etmemekle meblağ-ı mezkûru taleb ederim deyü bundan akdem benden da‘vâ ve bir kıt‘a i‘lâm-ı şer‘î nâtık olduğu üzere ber-vech-i muharrer müdde‘âsını muvâcehemde isbât edip mersûmeye red ve teslîmle ilzâm olunmuş idim. Hâlâ meblağ-ı mahkûmün-bih-i mezkûr bin beşyüz guruşu işbu meclis-i şer‘de tamâmen mersûme Pavline Nasrâniyeye redd ü teslîm ol dahi ahz u kabz etmeğin meblağ-ı mezkûra ve târîh-i i‘lâma gelince sâir hukūk-ı ma‘lûme ve mechûleye müte‘allika âmme-i de‘âvî ve kâffe-i mutâlebâtdan ben mesfûretân Pavline ve kızı Maryora Nasrâniyelerden her birinin [24b] zimmetini ibrâ-i âm ile ibrâ ve iskāt eylediğimde onlar dahi husûs-ı mezkûra ve sâire müte‘allika âmme-i de‘âvî ve kâffe-i mutâlebâtdan beni ibrâ-i âm ile ibrâ ve iskāt edip ve her birimiz âharın ibrâsını kabûl eyledik deyü ikrâr ve mersûmetân Pavline ve Maryora Nasrâniye herbiri tasdîk edip bu vechile kat‘-ı nizâ‘ etdikleri mahfil-i şer‘iyyâtda tescîl ve huzûr-ı âlîlerine i‘lâm olundu.<br><br>Fî 12 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42239"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42241"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>