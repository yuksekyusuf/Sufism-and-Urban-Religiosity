﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 507<br>Hüküm no: 625<br>Orijinal metin no: [112b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ağababası Süleyman Ağazade Abdullah Efendi’nin Velizade Ahmed Efendi Vakfı’ndan istiğlâl yoluyla borç alması</b><br><br>Husûs-ı âti’l-beyânı mahallinde tahrîr için gıbbe’l-iltimâs kıbel-i şer‘-i mutahhardan irsâl olunan Mevlânâ Keşfî Mustafa Efendi sâbıkā Edirne kādısı olan a‘lemü’l-ulemâi’l-mütebahhirîn efdalü’l-fudalâi’l-müteverri‘în yenbû‘ü’l-fezâil ve’l-me‘âlî metbû‘ü’l-efâzıl ve’l-e‘âlî Velizâde Efendi demekle şehîr fazîletli Ahmed Efendi b. el-müvellâ el-merhûm Abdurrahman Efendi hazretlerinin mahmiye-i İstanbul’da Kirmasti mahallesinde vâki‘ menzillerine varıp zeyl-i rakīmde muharrerü’l-esâmî olan Müslimîn mahzarlarında akd-i meclis eyledikde mahmiye-i mezbûrede el-Hâc Hasan mahallesi sükkânından olup Ağababası Süleyman Ağazâde demekle şehîr umdetü erbâbi’t-tahrîr ve’l-kalem zübdetü ashâbi’t-takrîr ve’r-rakam Abdullah Efendi tarafından husûs-ı âti’l-beyâna vekîl olup vekâleti Ömer Bey b. Abdullah ve Mehmed Bey b. Abdullah şehâdetleri ile sâbite olan sulbî kebîr oğlu fahrü’l-a‘yân Mehmed Ağa meclis-i ma‘kūd-ı mezbûrda mûmâ-ileyh Ahmed Efendi hazretlerinin evkāfına bi’l-fi‘il mütevellî olan bâ‘isü hâze’l-kitâb Ataullah Efendi b. Osman mahzarında bi’l-vekâle ikrâr u i‘tirâf edip zikri âtî akdin sudûruna değin babam ve müvekkilim mezbûr Abdullah Efendi silk-i mülk-i sahîhinde münselik olup mezkûr el-Hâc Hasan mahallesinde vâki‘ lede’l-ahâlî ve’l-cîrân ma‘lûmü’l-hudûd tûlen ve arzen bi-hesâb-ı terbî‘î üç yüz otuz zirâ‘ mülk arsa-i hâliyesini ve yine mahmiye-i mezbûrede Elvanzâde mahallesinde vâki‘ iki tarafdan Azablar Hamamı demekle şehîr hamama ve iki tarafdan tarîk-i âmma müntehî mülk arsa-i hâliyesini bi-cümleti’t-tevâbi‘ ve’l-levâhık mütevellî-i mezbûr Ataullah Efendi’ye safka-i vâhide ile bi-tarîkı’l-istiğlâl altı yüz kıt‘a esedî guruşa bey‘ ve teslîm, ol dahi mâl-ı vakf-ı mezbûr ile iştirâ ve kabûl ve tesellüm eyleyip semeni olan meblağ-ı mezbûr altı yüz esedî guruşu babam ve müvekkilim mûmâ-ileyh Abdullah Efendi mütevellî-i merkūm Ataullah Efendi yedinden tamâmen ahz u kabz eyledikden sonra mütevellî-yi merkūm Ataullah Efendi mârrü’z-zikr arsaları ba‘de’t-tahliyeti’ş-şer‘iyye ve’t-tekābuzü’l-mer‘î târîh-i kitâbdan üç yüz altmış gün tamâmına değin babam ve müvekkilim mûmâ-ileyh Abdullah Efendi’ye doksan kıt‘a esedî guruşa îcâr ve teslîm, ol dahi ba‘de’l-istîcâr ve’t-tesellüm ve’l-kabûl icâre-i mezkûreden otuz esedî guruşunu peşîn mütevellî-i mezbûr Ataullah Efendi’ye def‘ ü teslîm edip ol dahi ahz u kabz eyledi dedikde, gıbbe’t-tasdîkı’ş-şer‘î vekîl-i merkūm Mehmed Ağa meclis-i ma‘kūd-ı mezkûrda mütevellî-i mezbûr Ataullah Efendi mahzarında i‘âde-i kelâm edip meblağ-ı mezbûr altı yüz kıt‘a esedî guruşa ve sâlifü’z-zikr arsaların derkine ve ücret-i lâzımeye tarafeynden emr ü kabûlü hâviye kefâlet-i sahîha-i şer‘iyye ile kefîl oldum dedikde, gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan Ebubekir Çelebi b. Hüseyin ve Mehmed b. Ramazan ile meclis-i şer‘a gelip alâ-vukū‘ihi inhâ ve takrîr etdiklerinde mâ-vaka‘a bi’t-taleb ketb olundu.<br><br>Fî 21 min-şehri Ramazani’l-mübârek sene 1081.<br><br>Şuhûdü’l-hâl: İbrahim Halîfe b. Osman el-müezzin, Cafer Çelebi b. Ali, Halil Çelebi b. Abdülcabbar, Mustafa Çelebi b. Müstedam el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=2942"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2944"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b507"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o509"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>