﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 84<br>Hüküm no: 42<br>Orijinal metin no: [23-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rus asıllı Gülistan adlı câriyenin vefat eden Hatice bt. Behram tarafından azat edildiğinin sabit olduğu</b><br><br>Havâss-ı aliyye kazâsı muzâfâtından Hasköy mahallâtından Turşucu mahallesinde sâkine iken fevt olan Hatice bt. Behram nâm hâtunun câriye-i memlûkesi olan işbu bâ‘isetü’l-kitâb o[r]ta boylu açık kaşlı sarışın Rûsiyyetü’l-asl Gülistan bt. Abdullah nâm câriye, meclis-i şer‘-i hatîr-i lâzımü’t-tevkīrde müteveffât-ı mezbûrenin zevci Mustafa Beşe b. Abdullah nâm râcil mahzarında üzerine takrîr-i da‘vâ edip ben müteveffâ-yı mezbûrenin câriye-i memlûkesi olup beni hâl-i hayâtında ve kemâl-i sıhhatinde hasbeten lillâhi’l-hallâk tahrîr ve i‘tâk etmiş idi hâlen sâir ahrâr-ı asliyyîn gibi hürre olmuşken mezbûr Mustafa Beşe bana vaz‘-ı yed eder suâl olunup yed-[i] kasr olunmasını taleb ederin dedikde, gıbbe’s-suâl mezbûr Mustafa Beşe [müdde‘î-yi] mezbûru inkâr edicek müdde‘iye-i merkūmeden da‘vâsına mutâbık beyyine taleb olundukda udûl-i müslimînden olup karye-i mezbûre sükkânından Hasan b. Hüseyin nâm kimesne Kamer bt. Nasuh (…) nâm hâtunlar li ecli’ş-şehâde meclis-i şer‘a hâzırûn olup fi’l-hakīka müteveffâ-i mezbûre hâl-i hayâtında ve kemâl-i sıhhatinde câriye-i memlûkesi olan mevsûfe-i mezkûreyi hasbeten lillâhi’l-hallâk tahrîr ve i‘tâk etmişdi hâlen merkūme Gülistan sâir ahrâr-ı asliyyîn gibi hürredir biz bu husûsa şâhidleriz şehâdet dahi ederiz deyû edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olup merkūme Gülistan’ın ıtkına hükm olu[nu]p mâ hüve vaka‘a bi’t-taleb ketb [olundu]. Tahrîren fî evâhiri Cumâdelâhire sene 1041.<br><br><br>Şuhûdü’l-hâl: ( ) </p>          <br><a title="Önceki sayfa" style="text-decoration:none" href="./ayrmetin.php?idno=23269"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23271"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>