﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 516<br>Hüküm no: 594<br>Orijinal metin no: [72a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Beşe b. Abdullah’ın bırakıp gittiği eşi Rabia bt. Musa ile küçük çocuğu Ali için mahkemece nafaka tayin edildiği</b><br><br>Nafaka.<br><br>Mahmiye-i İstanbul’da Ali Paşa-yı Atîk mahallesinde sâkin iken gaybet-i munkatı‘a ile gāib olan Ahmed Beşe b. Abdullah’ın zevce-i menkûhası bâ‘isetü’l-vesîka Rabi‘a bt. Musa nâm hatun meclis-i şer‘de takrîr-i kelâm edip zevcim gāib-i mezbûr Ahmed Beşe beni ve firâşından benden mütevellid işbu hacr ve terbiyemde olan sulbî oğlu Ali nâm sagīri bilâ-nafaka ve kisve bırakıp gaybet etmeğin hâlâ benim ve sagīr-i mezbûrun nafaka ve kisvelerimiz ve sâir havâyic-i lâzımemiz için nafaka takdîr olunması matlûbumdur dedikde hâkim-i muvakkı‘-ı sadr-ı kitâb hazretleri dahi gāib-i mezbûr Ahmed Beşe mezbûre Rabi‘a’nın ve oğlu sagīr-i mezbûrun nafaka ve kisvesi cinsinden bir şey alıkomadığına ba‘de’t-tahlîfi’ş-şer‘î mezbûre Rabi‘a gāib-i mezbûrun zevce-i menkûhası ve sagīr-i mezbûr sulbî oğlu olup bilâ-nafaka ve kisve alıkoyup [terk] eylediğini sikāt-ı sahîhü’l-kümâtdan Ali Beşe b. Osman ve Derzi Şaban Beşe b. Hüseyin nâm kimesneler alâ-tarîkı’ş-şehâde ihbâr eylediklerinden sonra sagīr-i mezbûrun ve merkūme Rabi‘a’nın nafaka ve kisveleri ve sâir havâyic-i lâzımeleri için her birine yevmî beşer akçe nafaka farz ve takdîr edip vakt-i zarûretde istidâneye ve lede’z-zafer gāib-i mezbûr Ahmed Beşe’ye rücû‘a mezbûre Rabi‘a’ya izin birle mâ hüve’l-vâki‘ bi’t-taleb ketb olundu.<br><br>Fî 23 min-Şevval li-sene isneyn ve seb‘în ve elf.<br><br>Şuhûdü’l-hâl: Mehmed Çelebi Bevvâb-ı sultanî, Şükr[ullah] Çelebi b. Mustafa, Mustafa b. İsa, Abdi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25480"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25482"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b516"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o995"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>