﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 405<br>Hüküm no: 354<br>Orijinal metin no: [131-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merzifonlu İbrahim’in vakıf dükkânını işleten İsmail Efendi’ye dükkânın kendisine iadesi talebiyle açtığı davanın reddedilmesinden sonra tarafların sulh oldukları</b><br><br>Koska’da ispenciyar dükkânı nizâ‘ı men‘i<br><br>[Ma‘rûz]<br><br>Sâhib-i arzuhâl Merzifonî es-Seyyid İbrahim b. Abdullah bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde bâ-irâde-i seniyye Hazîne-i Evkāf-ı Haremeyn-i Muhteremeyn tarafından idâre olunan evkāfdan Erzurum vâlisi esbak merhûm el-Hâc İbrahim Paşa Vakfı müsakkafâtından zikri âtî ispenciyar dükkânına bâ-temessük-i mütevellî mutasarrıf olan derûn-ı arzuhâlde mezkûrü’l-ism İsmail Efendi b. el-Hâc Hasan muvâcehesinde vakf-ı mezkûr müsakkafâtından İstanbul’da Koska nâm mahâlde Kızıltaş mahallesinde kürkcü ve tütüncü dükkânları beynlerinde kâin bir bâb el-yevm ispenciyar dükkânı fi’l-asl kahvehâne olarak mezbûr İsmail Efendi’nin vâlidesi Hatice Alicenab Kadın bt. Abdullah mülküne bâ-temessük-i mütevellî bi’l-icâreteyn mutasarrıfe ve derûnunda olup aklâmda mukayyed gediklerden olmayan hevâyî gediği dahi benim tasarrufumda olup ve ben dükkân-ı merkūmda mezbûre Hatice Alicenab Kadın’ın aded-i şühûr beyân olunmadan şehr[î] üçer guruş edâ ile müşâhereten müsteciri iken kahvehâne-i merkūm bin iki yüz kırk bir senesi evâhirinde ocakları hedm ü imhâ oldukları ref‘ ü ilgā olunmasına ve min-ba‘d kahvehâne olarak küşâd olunmamasına fermân-ı âlî sâdır olan kahvehânelerden olduğundan kahvehâne-i mezkûr ve sâirlerinin ocakları hedm ü mahv ve gedikleri ref‘ <<ü ilgā>> ü lağv olunmuş olup ve ben dahi feshi’l-icâre evvelen mahrûse-i Edirne’de ve ba‘dehû Hezergrad kasabasında bâ-irâde-i seniyye ikāmete memûr iken mezbûre Hatice Alicenab Kadın bin iki yüz kırk üç senesi hilâlinde dükkân-ı merkūmu ispenciyar dükkânına tebdîl ile tasarruf edegelir iken sene-i sâbıkā Cumâdelâhiresinin altıncı günü vefât ettikde dükkân-ı mezkûr oğlu mezbûr İsmail Efendi’ye âdiyen intikāl edip ol dahi hâlâ vaz‘-ı yed eder lâkin mücerred dükkân-ı merkūmun mukaddemâ kahvehâne iken hevâyî gediği tasarrufumda olmağla öyle olucak dükkân-ı mezkûru dilediğim gibi tasarruf etmek üzere bana teslîme mezbûr İsmail Efendi’ye cebr olunmak murâdımdır deyü tasaddî eylediğim da‘vâm takrîr-i meşrûhum üzere şer‘an ve kānûnen mesmû‘a ve iltifâta şâyân olmadığı kıbel-i şer‘den bana tefhîm olunmuş ise de mezbûr İsmail Efendi benim fakr-ı hâlime merhameten rızâsıyla mâlından teberru‘an bana bin guruş vermeye ta‘ahhüd etmekle meblağ-ı merkūm bin guruşdan mâ‘adâ bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden ben mezbûr İsmail Efendi’nin zimmetini kabûlünü hâvî ibrâ-i âmm-ı sahîh-i şer‘î ile ibrâ ve iskāt edip bu vechile ref‘-i muhâsama eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 5 C sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35006"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35008"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b405"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>