﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 127<br>Hüküm no: 170<br>Orijinal metin no: [19b-6]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden Hüseyin b. Hasan’ın kızlarına intikal eden menzil ve bağın Pervâne b. Abdullah’a satıldığı, iki kıt‘a mezraanın da devredildiği</b><br><br>Havâss-ı Kostantıniyye tevâbi‘inden Küçükharaççı sâkinlerinden sâbıkan fevt olan Hüseyin b. Hasan nâm kimesnenin sagīre kızı Âişe’ye kıbel-i şer‘den vasî nasb olunan Osman b. Hasan mezbûrenin kıbelinden vesâyeten ve kebîr kız karındaşları Ümmî ve Sâliha ve Mümine kıbelinden husûs-ı âti’z-zikre Mustafa b. Halil ve Cafer Bey b. Kasım Bey şehâdetleri ile vekâleti sâbite olan Osman b. Hasan mahfil-i kazâda hâmil-i hâze’l-kitâb Pervâne b. Abdullah nâm azeb mahzarında ikrâr ve i‘tirâf edip karye-i mezbûrede vâki‘ olup sagīre-i merkūme ile mezkûrelere irsle intikāl eden bir cânibi mezbûr Cafer Bey mezra‘asına ve bir cânibi Şaban Çavuş mezra‘asına ve bir cânibi Hüsnî Hâtun vakfı’na ve bir cânibi tarîk-i âma müntehî olup bir beyt-i süflîyi ve bir anbarı ve bi’r-i mâyı ve bir ahırı ve bir kârgîr muhavvatayı müştemil olan menzil ile karye-i mezbûre kurbunda vâki‘ olan inde’l-cîrân ma‘lûmetü’l-hudûd bağ harâba müşrif olup ve me[n]zil-i mezbûr nakz olmağın nakzı ve örfiyyesi bey‘ olunmak sagīre-i merkūmeye nâfi‘ olmağın mezbûr beyne’t-tâlibîn mezâd olundukdan sonra mezbûra dört bin râyic fi’l-vakt akçeye bey‘-i bât ile bey‘ edip kabz-ı semen ve teslîm-i mebî‘ eyleyip ( ) ve karye-i mezkûre kurbunda vâki‘ tahmînen bir arabalık çayırın ve Sultan Bayezid Hân -aleyhi’r-rahmetü ve’l-gufrân- evkāfı’ndan inde’l-ahâlî ma‘lûmetü’l-hudûd iki kıt‘a mezra‘amın hakk-ı tasarrufunu evkāf-ı merkū[me] mütevellîsi ma‘rifetiyle tefvîz edip mukābelesinde bin altı yüz akçe vesâyeten ve vekâleten alıp kabz eyledim dedikde mukırr-ı merkūmu akvâl-i meşrûhasında mezbûr Pervâne vicâhen ve şifâhen tasdîk eyledikde mâ vaka‘a kayd [olundu].<br><br><br>Şuhûdü’l-hâl: Mustafa Halîfe b. Halil el-Hatîb, Cafer Bey b. Kasım, İlyas Bey b. Mustafa er-Râcil, Hüseyin b. Abdullah, Mustafa b. Mehmed, Ferhad b. Abdullah, Mustafa Fırıncı, Mahmud b. Ali, el-Hâc Kenan b. Mustafa, Mustafa b. İlyas, Bâli b. İskender ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=12608"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12610"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o239"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>