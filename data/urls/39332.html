﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 77<br>Hüküm no: 40<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Hamza Efendi’nin devlete intikal eden bakkal dükkânının Kadri Çavuş b. Ramazan Çavuş’a satıldığı</b><br><br>Bundan akdem reîsülküttâb olup emr-i şerîf-i sultânî ile mağzûben katl olunan Hamza Efendi’nin cümle terekesi cânib-i mîrîye kabz olunmak fermân olunmağın maktûl-i mezbûrun terekesini bey‘e ve semenini kabza meʼmûr olup bi’l-fi‘l atebe-i aliyye-i sultâniyyede vezâretle başdefterdâr olan düstûr-ı mükerrem ilh. hazret-i Abdulbâki Paşa Dîvân-ı âlî -dâme mahfûfen bi’l-ma‘âlî- de fahrü’l-a‘yân Kadri Çavuş b. Ramazan Çavuş tarafından husûs-ı âti’z-zikri tasdîka vekîl olup el-Hâc Süleyman Ağa b. Abdullah el-Müteferrika ve Nasûh Bey b. Abdullah şehâdetleriyle vech-i şer‘î üzere vekâleti sâbite olan Yunus Bey b. Ebûbekir mahzarında ikrâr ve takrîr-i kelâm edip maktûl-i mesfûrun terekesinden olup mahrûse-i İstanbul’da Tahtakale’de vâki‘ bir tarafı Bazarbaşı İbrahim mülküne ve bir tarafı Hasırcı el-Hâc Derviş mülküne ve bir tarafı Kapıcı Derviş Bey mülküne ve bir tarafı tarîk-i âm ile mahdûd olan bir bâb bakkal dükkânı sûk-ı sultânîde nidâ ve müzâyede olundukda yüz elli bin nakd fıddî akçede müvekkil-i mezbûr Kadri Çavuş üzerinde karâr edip bir akçe ziyâde ile âhar tâlibi olmayıp ve semen-i merkūm mebî‘-i mersûmun semen-i misli olduğu mukarrer olmağın mahdûd-ı mezbûru vech-i merkūm üzere bey‘e meʼmûr olduğum ecilden mezkûr Kadri Çavuş’a meblağ-ı mezkûr yüz elli bin akçeye bey‘ edip meblağ-ı mersûmu mîrî için bi’t-tamâm merkūm Kadri Çavuş yedinden ahz u kabz eyledim dedikde gıbbe’t-tasdîk mâ-hüve’l-vâkı‘ bi’t-taleb ketb olundu.<br><br>Fî-evâili Recebi’l-mürecceb li-seneti selâse ve selâsîn ve elf.<br><br>Şuhûdü’l-hâl: Fahrü’l-emâcid Ahmed Ağa Kethüdâ-yı Yeniçeriyân sâbıkan, Hızır Efendi b. el-Kâtib, Memi Kethüdâ b. Süleyman, Celeb Mehmed Bey b. el-cündî, İbrahim Çelebi b., Mahmud (…), Yusuf Çavuş, Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=39331"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39333"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>