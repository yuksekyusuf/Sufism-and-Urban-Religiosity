﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 452<br>Hüküm no: 588<br>Orijinal metin no: [120b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aşçı Ak Hasan’ın dövülme sonucu öldüğü yolunda varislerinin iddialarını ispat edemedikleri</b><br><br>Bâ-mühr-i efendi,<br><br>Ma‘rûz,<br><br>Aksaray kurbünde İsmail Ağa mahallesi ahâlîsinden iken bundan akdem vefât eden Aşçı Ak Hasan b. Mustafa’nın verâseti zevceteyn-i metrûketeyni Zeyneb bt. İbrahim ve Minnet? bt. Mehmed nâm hatunlar ile sulbî kebîr evlâdı Mustafa ve Âişe ve Fâtıma’ya münhasıra olduğu lede’ş-şer‘i’l-enver sâbit ve mütehakkık oldukdan sonra mezbûrûn Mustafa ve Zeyneb ve Âişe meclis-i şer‘-i münîrde Orta yazıcısı es-Seyyid İsmail Efendi ve Kuşçu Feyzullah ve Bostanî Ali ve Salih Beşe muvâcehelerinde mezbûrûn es-Seyyid İsmail Efendi ve Kuşçu Feyzullah ve Bostanî Ali ve Salih Beşe sene-i sâbıkā Zilhiccesi’nin altıncı gecesi vakt-i ışâda Arabacı Bayezid mahallesinde kızı mezbûre Fâtıma’nın sâkine olduğu menzili önünde sokakda her biri yumruk ile mûrisimiz müteveffâ-yı mezbûr Ak Hasan’ın başına ve depmeleriyle karnına bi-gayr-ı hakkın amden darb-ı şedîd ile darb ve kara bere etmeleriyle durûb-ı mezkûrûnun tesîrinden nâşî mezbûr Ak Hasan dokuz gün mürûrunda fevt olmağla mûceb-i şer‘îsini mezbûrûndan taleb ederiz deyü her biri da‘vâ etdiklerinde onlar dahi ba‘de’l-inkâr müdde‘ûn-ı mezbûrûn ber-minvâl-i muharrer müdde‘âlarını isbâtdan izhâr-ı acz ile istihlâf etmeleriyle merkūmûn es-Seyyid İsmail Efendi ve Kuşçu Feyzullah ve Bostanî Ali ve Salih Beşe’den her birine vech-i şer‘î üzere muvâcehelerinde yemîn verilmeğin mûcebiyle müdde‘ûn-ı mezbûrûn husûs-ı mezkûr için mezbûrûn es-Seyyid İsmail Efendi ve Kuşçu Feyzullah ve Bostanî Ali ve Salih Beşe’den her birine bilâ-beyyine-i âdile bî-vech mu‘ârazadan men‘ olundukları huzûr-ı âlîlerine i‘lâm olundu.<br><br>fî 3 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42693"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42695"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b452"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o495"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>