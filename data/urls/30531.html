﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 99<br>Hüküm no: 72<br>Orijinal metin no: [17b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hâce Hadîce Hatun Vakfı’na ait yanmış olan ev ve arsasını Nefise bt. Abdullah’a kiraladığı</b><br><br>Ma‘rûz<br><br>İstanbul’da Sofîler mahallesinde vâki‘ merhûme Hâce Hadîce Hatun nâm sahîbe’l-hayrın çeşmesi vakfının bi’l-meşrûta mütevellîsi el-Hâc Mustafa Efendi b. el-Hâc Mehmed meclis-i şer‘-i münîrde sâhibe-i arzuhâl zâtı mu‘arrefe Nefise bt. Abdullah nâm hatun muvâcehesinde bi’t-tevliye takrîr-i kelâm edip vakf-ı mezbûr müstegallâtından mahalle-i mezbûrede vâki‘ ber-mûceb-i temessük ma‘lûmü’l-hudûd ve’l-müştemilât bir bâb menzilin ebniye ve arsasını vâkıfe-i mezbûre hayâtında vakfına mütevelliye iken bin yüz doksan altı senesi Cumâde’l-âhiresi’nin yirminci günü yevmî beş akçe icâre-i mü’eccele dört bin guruş mu‘accele ile mezbûre Nefîse Hatun’a bi’t-tevliye îcâr ve teslîm ve yedine mümzâ ve mahtûm temessük i‘tâ ol dahî ber-vech-i istîcâr ve kabûl ve tesellüm edip menzil-i mezkûr bi’l-icâreteyn tasarrufunda iken harîk-i kebîrde ebniyesi muhterike oldukdan sonra bin iki yüz senesi Zilka‘desi gurresinde bâ-irzâ fesh-i îcâr birle âhara îcâr olunmak içün cânib-i vakfa bırakmakla âhara îcâr ederim deyü da‘vâya tasaddî etmişidim lâkin mezbûre Nefîse Hatun fesh-i icâreyi inkâr ve ben dahî beyâna kādir olmayıp ve arsa-i mezkûre üzerine teberru‘an li’l-vakf menzil binâsıyla istîcârına kimesne rağbet etmediği ecilden alâ hâlihî terk olunması vakf-ı mezkûre muzır ve târîh-i temessükden berû altı senede müctemi‘a olan doksan guruş icâre-i mü’ecceleyi edâ ve arsa-i mezkûre üzerine teberru‘an li’l-vakf menzil binâsına mezbûre Nefîse Hatun müte‘ahhide olmağın ben dahî nef‘an li’l-vakf da‘vâ-yı mezkûremden fâriğ olup arsa-i mezkûreyi icâre-i kadîmesiyle yine mezbûre Nefîse Hatun tasarrufunda ibkâ ile bi’t-tevliye tasarrufuna izin verdiğimde ol dahî ber-vech-i muharrer kabûl eyledi dedikde mezbûre Nefîse Hatun dahî tasdîk ve bu vecihle bi’t-terâzî kat‘-ı münâza‘a eyledikleri huzûr-ı âlîlerine i‘lâm olundu.<br><br>Fî 29 min R sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30530"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30532"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>