﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 112<br>Hüküm no: 138<br>Orijinal metin no: [16b-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Matyo v. Nikola’nın mülk menzili ile bağını Veziriazam Sinan Paşa’nın kethüdâsı Mustafa Bey’e istiğlâl yolu ile satıp kirası mukabilinde muhtelif hizmetleri görmeyi taahhüt ettiği</b><br><br>Havâss-ı Kostantıniyye tevâbi‘inden karye-i Bosnagardan sâkinlerinden Matyo v. Nikola nâm zimmî sâbıkan vezîriâzam olan Sinan Paşa hazretlerinin kethüdâsı Mustafa Bey kıbelinden husûs-ı âti’z-zikri tasdîke nehc-i şer‘î üzre vekâleti sâbite olan bâ‘is-i tahrîr-i kitâb Mustafa b. Abdullah mahzarında mahfil-i kazâ ve mahall-i irtizâda ikrâr-ı sahîh-i şer‘î ve i‘tirâf-ı sarîh-i mer‘î edip karye-i mezbûrede vâki‘ bir cânibi Mehmed Çelebi mülküne ve bir cânibi Matyo v. Andriye [mülküne] ve iki cânibi tarîk-i âma müntehî olan mülk menzilimi ve yine merkūme kurbunda vâki‘ olup inde’l-cîrân ma‘lûmetü’l-hudûd bağımı müvekkil-i mûmâ-ileyhe istiğlâl tarîki ile dört bin râyic fi’l-vakt akçeye bey‘ edip kabz-ı semen ve teslîm-i mebî‘ eylediğimden sonra yine zikr olunan menzil ile bağı târih-i kitâbdan sene tamâmına değin beş yüz akçeye icâreye aldım ve icâre-i mezbûre mukābelesinde müvekkil-i müşârün-ileyhin zikr olunan karye kurbunda vâki‘ olan değirmeni için yirmi araba taş ve lâzım oldukça değirmenin harkını ayırtlamak ve yine mezbûre kurbunda vâki‘ çayırının hendeğini kaldırmak ta‘ahhüd ve kabûl eyledim dedikde mukırr-ı merkūmu akvâl-i meşrûhasında vekîl-i mezkûr vicâhen ve şifâhen tasdîk edip mâ vaka‘a kayd olundu.<br><br><br>Şuhûdü’l-hâl: Mevlânâ Mustafa el-Müderris, Kıdvetü’l-emâsil İsmail Çavuş, Ahmed Bey b. Ali, Sinan b. Abdullah, Mehmed b. Ali, Mustafa b. Yusuf </p>          <br><a title="Önceki sayfa" style="text-decoration:none" href="./ayrmetin.php?idno=12576"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12578"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o242"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>