﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 440<br>Hüküm no: 567<br>Orijinal metin no: [116b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Salih Ağa’nın kızının, kardeşi ve eniştesi aleyhindeki menzil ve eşya davası</b><br><br>Ma‘rûz,<br><br>Derûn-ı arzuhâlde mezkûrü’l-ism müteveffâ Salih Ağa b. Mustafa b. Abdurrahman’ın verâseti sulbiye kebîre kızları Âişe ve Saliha ve Fâtıma nâm hatunlara ba‘de’l-inhisâr arzuhâl sâhibesi olup zâtı ta‘rîf-i şer‘î ile mu‘arrefe olan mezbûre Saliha Hatun mahfil-i şer‘iyyâtda zikri âtî menzilin ebniye-i memlûkesine vaz‘-ı yedi mütehakkık olan sâbıkā Dergâh-ı âlî Yeniçeri Kalemi’nin Başhalîfesi ve eniştesi İbrahim Efendi b. Hüseyin b. İbrahim ile zevcesi olup kezâlik zikri âtî eşyâya vâzı‘atü’l-yed olan li-ebeveyn hemşîresi mezbûre Âişe Hatun taraflarından husûs-ı âti’l-beyânda vekîl olduğu zât-ı mezbûreyi ârifân es-Seyyid Mehmed Efendi b. İbrahim ve el-Hâc Lütfullah b. Hasan şehâdetleriyle sâbit olan es-Seyyid Mehmed Ağa b. İbrahim muvâcehesinde mahmiye-i İstanbul’da Edirnekapısı dâhilinde Alipaşa-yı atîk mahallesi’nde vâki‘ bir tarafdan müvekkil-i mezbûrun âhar menzili ve bir tarafdan Süleyman nâm kimesne menzili ve iki tarafdan tarîk-i âm ile mahdûd fevkānî üç bâb oda ve bir sofayı müştemil menzilin ancak arsası müvekkil-i mezbûr eniştem İbrahim Efendi’nin mülkü olup ve üzerinde olan ebniye-i mezkûresi babam ve mûrisim müteveffâ-yı mezbûrun ile’l-vefât yedinde mülk ve hakkı olmağla ba‘de vefâtihî ebniye-i mezkûre ber-vech-i muharrer bize mevrûs olmuş iken eniştem müvekkil-i mezbûr İbrahim Efendi ebniye-i mezkûreyi ve zevcesi hemşîrem müvekkile-i mezbûre Âişe Hatun dahi babamız müteveffâ-yı mezbûrun terekesinden olup kezâlik bize mevrûs olan bir piştahta sâ‘ati ve bir sedefli piştahta ve bir kırmızı çukaya kaplı köhne samur kürk ve bir şal kuşak ve bir sarı çukaya kaplı sincab kürk ve bir yeşil çukaya kaplı köhne çalkafa kürk ve iki müsta‘mel çuka dolama ve bir yeşil çuka nîmten ve iki çuka çakşır ve iki müsta‘mel destâr ve on kadife yasdık ve altı minder ve üç çuka mak‘ad ve bir orta keçesi ve üç beledî döşek ve altı yemenî yorgan ve beş tencere ma‘a kapak ve on sahan ve iki tepsi ve bir leğen ma‘a ibrik ve bir sagīr leğen ma‘a ibrik ve dört kahve ibriği ve bir sagīr leğeni müstakılleten bi-gayr-ı hakkın ahz u kabz etmeleriyle ebniye-i mezkûre ile eşyâ-i muharrere-i merkūmeden hisse-i irsiyemi müvekkilân-ı mezbûrândan taleb ederim deyü da‘vâ etdikde vekîl-i mezbûr es-Seyyid Mehmed Ağa dahi cevâbında ebniye-i mezkûre ve eşyâ-i muharrere-i mezkûre müdde‘iye-i mezbûrenin babası müteveffâ-yı mezbûrun hayatında mülkü olduğunu bi’l-vekâle ikrâr ve tasdîk edip lâkin müteveffâ-yı mezbûr Salih Ağa b. Mustafa b. Abdurrahman hâl-i hayatında ve kemâl-i sıhhatinde fevtinden üç sene mukaddem bin yüz elli üç senesi Muharremi’nin on altıncı günü Bâb Mahkemesi’nde nâibü’ş-şer‘i’ş-şerîf olan müderrisîn-i kirâmdan Mehmed Efendi b. Mehmed tarafından mürsel Bostanzâde es-Seyyid Mehmed Efendi’nin menzil-i mezbûrda huzûr-ı Müslimînde akdeylediği meclis-i şer‘de menzil-i mezbûrun ebniye-i memlûkesini yedinde mülkü iken bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i kat‘î ile dâmâdı müvekkilim mezbûr İbrahim Efendi’ye iki yüz elli guruşa ve eşyâ-i muharrere-i mezkûreyi dahi sulbiye-i kebîre kızı Âişe Hatun’a safka-i vâhide ile yüz guruşa bey‘ ve temlîk etmekle onlar dahi ber-vech-i muharrer iştirâ ve temellük ve tesellüm ve kabûl eylediklerinden sonra semenleri olan meblağayn-i mezbûreyn cem‘an üç yüz elli guruş mutâlebelerinden dâmâdı mezbûr ile kızı merkūmeden her birinin zimmetlerini ibrâ ve iskāt etmekle ebniye-i mezkûre ve eşyâ-i muharrere-i mezbûre mülk-i müşterâları olmağla bi-hakkın zabt ederler deyü mazmûnları takrîrlerine mutâbıka ve târîh-i mezbûr ile müverrahalar olup ve nâib-i mûmâ-ileyhin imzâ ve hatemini hâvîler iki kıt‘a hüccet-i şer‘iyye ibrâzıyla ba‘de’d-def‘ ve’l-inkâr vekîl-i mezbûr def‘-i mezkûrunu lede’t-tezkiye şehâdetleri makbûle olan Hafız Mehmed Efendi b. İbrahim ve el-hâc Abdurrahman b. Abdüllatif ve es-Seyyid Mehmed Efendi b. İbrahim ve el-Hâc Latif b. Hasan nâm kimesneler şehâdetleriyle muvâcehesinde vech-i şer‘î üzere isbât etmeğin mûcebiyle müdde‘iye-i mezbûre Saliha Hatun husûs-ı mezkûr için müvekkilân-ı mezbûrâna bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî-gurreti Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42672"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42674"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b440"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>