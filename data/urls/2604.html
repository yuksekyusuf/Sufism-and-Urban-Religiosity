﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 259<br>Hüküm no: 286<br>Orijinal metin no: [56b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bahri Efendi ve Aziz Efendi Vakıflarına olan borcunu ödemesi hususunda Ahmed Çelebi’ye tenbihte bulunulması</b><br><br>Ashâb-ı hayrâtdan merhûm Mehmed Bahri Efendi ve Aziz Efendi vakıflarına mütevellîye olan umdetü’l-muhadderât zübtedü’l-muvakkarât aliyyetü’z-zât safiyetü’s-sıfat Saliha Hatun bt. ( ) tarafından husûs-ı âti’l-beyâna vekîl olup vekâleti sâbite olan Mehmed Efendi b. el-Hâc Şa‘bân meclis-i şer‘-i hatîrde Ahmed Çelebi b. Nurullah muvâcehesinde üzerine da‘vâ ve takrîr-i kelâm edip müvekkile-i mûmâ-ileyhâ merhûm Mehmed Bahri Efendi Vakfı malından yüz guruş ve Aziz Efendi Vakfı malından iki yüz guruş cem‘an vakf-ı mezbûreyn malından üç yüz esedî guruşa mezbûr Ahmed Çelebi vâlidesi olan hâzıratü bi’l-meclis Âişe Hatun bt. ( ) yedinde idâne ve teslîm, ol dahi istidâne ve kabz edip hattâ mezbûr Ahmed Çelebi vakfeyn-i mezbûreyne cihet-i mezbûreden zimmetinde vâcibü’l-edâ üç yüz esedî guruş deyni olduğunu ikrâr dahi etmiş idi, suâl olunup alıverilmesi matlûbumdur dedikde gıbbe’s-suâl ve’l-inkâr müdde‘î-i mezbûrdan da‘vâsına mutâbıka beyyine taleb olundukda medîne-i Eyüb’de Câmi‘-i kebîr ahâlîsinden İsmail Efendi b. Rasûl ve mahmiye-i İstanbul’da Kirmasti mahallesi ahâlîsinden Hüseyin Ağa b. ( ) nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Ahmed Çelebi vakfeyn-i mezbûreyne cihet-i mezbûreden zimmetinde vâcibü’l-edâ üç yüz esedî guruş deyni olduğunu bizim huzûrumuzda ikrâr ve bizi işhâd etmiş idi, biz bu husûsa şâhidleriz, şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri hayyiz-i kabûlde vâkı‘a oldukdan sonra mûcebince meblağ-ı mezbûr üç yüz esedî guruşu vakfeyn-i mezbûreyn için mütevellîye-i mûmâ-ileyhâya edâya mezbûr Ahmed Çelebi’ye tenbîh olunmağın mâ-vaka‘a bi’t-taleb ketb olundu.<br><br>Fî 12 min-Şa‘bâni’l-mu‘azzam li-sene 1081.<br><br>Şuhûdü’l-hâl: Fahrü’l-akrân Mehmed Ağa, Şükrullah Bey b. Mustafa, Abdi Çelebi b. Hüseyin, Mustafa Efendi.</p>          <br><a title="Önceki sayfa" style="text-decoration:none" href="./ayrmetin.php?idno=2603"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2605"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>