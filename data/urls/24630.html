﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 358<br>Hüküm no: 525<br>Orijinal metin no: [61a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ermeni Patriği Avanos v. Murad’ın Millîzade Ali Ağa b. Yusuf’a olan borcunun kalan kısmının tecil edildiği</b><br><br>Dârü’s-saltanati’s-seniyye Kostantıniyye el-mahmiyyede Manastır mahallesi sâkinlerinden olup Ermeniler patriği olan Avanos v. Marad meclis-i şer‘-i şerîfde, Dergâh-ı âlî müteferrikalarından râfi‘ü’l-kitâb fahrü’l-emâsil ve’l-emâcid Millîzâde demekle ma‘rûf Ali Ağa b. Yusuf muvâcehesinde bi’t-tav‘i’s-sâ‘ib ikrâr u i‘tirâf edip, her bir zirâ‘ı beş yüz akçeye olmak üzre altmış zirâ‘ altmış çile kırmızı çuka bahâsından otuz beş bin fiddî râyic fi’l-vakt akçe ve deyn-i şer‘îden yetmiş bin mezbûrü’n-na‘t akçe ki, cem‘an zimmetimde mûmâ-ileyh Ali Ağa hazretlerine yüz beş bin akçe olur. Hâlâ beynimizde ilm-i şer‘î ile ma‘lûm fıddî gök yâkûtdan bir altun hâtime beş bin mezbûrü’n-na‘t akçeye müşârun-ileyh Ali Ağa’ya bey‘ ve teslîm edip, ol dahi vech-i muharrer üzre iştirâ ve tesellüm eyledi. Semeni olan meblağ-ı mezbûr beş bin akçemi zimmetimde olan meblağ-ı merkūm yüz beş bin akçeden mezbûr Ali Ağa hazretlerine takas eyledik. Bâkī kalan yüz bin akçe dahi târih-i kitâbdan bir sene tamamına değin müeccel olmak üzre mûmâ-ileyh Ali Ağa hazretlerine zimmetimde lâzımü’l-edâ ve vâcibü’l-kazâ deynimdir dedikde, mukırr-ı mezbûrun vech-i meşrûh üzre el-cârî olan cemî‘ kelimâtını el-mukarru lehü’l-mezbûr Ali Ağa hazretleri bi’l-muvâcehe tasdîk edicek, mâ vaka‘a bi’t-taleb ketb olundu. Tahrîren fi’l-yevmi’l-âşir min şehri Receb li sene tis‘a [seb‘a] ve ışrîn ve elf.<br><br><br>Şuhûdü’l-hâl: Mustafa Çavuş b. Hasan Çavuş, Mustafa Ağa b. Abdullah, Mehmed Çavuş b. Mustafa, Hüseyin Beşe b. Abdullah Çukadâr, Süleyman Bey Kethüdâ-yı Ali Paşa, Ali Çavuş b. Bezzâzistân, Yakub Çelebi Bezzâzistân, Ömer Bey b. İbrahim, Hüseyin b. Osman, el-Hâc Musli Bezzâzistân, ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=24629"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24631"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b358"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>