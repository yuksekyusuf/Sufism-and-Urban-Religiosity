﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 218<br>Hüküm no: 233<br>Orijinal metin no: [45a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi’nin Hüseyin Çelebi’de olan alacağını kardeşi ve vekili Salih Çelebi’den tahsil etmesi</b><br><br>Hâliyâ Dergâh-ı âlî -dâme merci‘an li’l-e‘âlî- yeniçerileri ocağında Zağarcıbaşı olan umdetü’l-emâcid ve’l-ekârim Süleyman Ağa’nın yazıcısı olup mahmiye-i İstanbul’da Manisalı Çelebi mahallesi ahâlîsinden olan Mustafa Çelebi b. Rüstem nâm kimesnenin li-ebeveyn karındaşı ve tarafından nehc-i şer‘î ve tarîk-i mer‘î üzere husûs-ı âti’l-beyâna sâbitetü’l-vekâle vekîli olan Mehmed Efendi nâm kimesne meclis-i şer‘-i şerîf-i Ahmedî ve mahfil-i dîn-i münîf-i Muhammedî’de bâ‘isü hâze’l-kitâb Salih Çelebi b. Ali nâm kimesne mahzarında ikrâr-ı tâm ve takrîr-i kelâm edip karındaşım ve müvekkilim mezbûr Mustafa Çelebi’nin merkūm Salih Çelebi’nin li-ebeveyn karındaşı Hüseyin Çelebi nâm kimesne zimmetinde deyn-i şer‘îden hakkı olan dört yüz elli kıt‘a esedî guruşu merkūm Salih Çelebi emr ü kabûlü hâviye kefâlet-i sahîha-i şer‘iyye ile kefîl olmağın hâlâ merkūm Salih Çelebi’nin kefâlet-i mahkiyesine [45b] binâen meblağ-ı mezkûr dört yüz elli kıt‘a esedî guruşu tamâmen bana edâ ve teslîm edip ben dahi vekâletim hasebiyle yedinden bi’t-tamâm ahz u kabz eyledim, meblağ-ı mezkûrdan merkūm Salih Çelebi zimmetinde müvekkilim mezbûr Mustafa Çelebi’nin bir akçe ve bir habbe hakkı bâkī kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’l-ibtigā ketb ü imlâ olundu.<br><br>Fi’l-yevmi’s-sâlis aşer min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Konyalı Mustafa Ağa, Mehmed Çelebi b. Mustafa Çelebi, Kolacazâde el-Hâc Hasan, Osman Beşe b. Abdullah, Ömer Beşe b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=2550"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2552"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>