﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 338<br>Hüküm no: 400<br>Orijinal metin no: [76a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi’nin menzilini Hüseyin ve eşi Gülistan’a eşit şekilde satması</b><br><br><<Mahmiye-i İstanbul’da Mahmudpaşa mahallesi sâkinelerinden olup ( ) hısnı ebvâbından Fenerkapısı dâhilinde>><br><br>Mahmiye-i İstanbul’da Yenibahçe’de Nikola Çeşmesi kurbünde Attâr Halil mahallesi ahâlîsinden olup mahmiye-i mezkûrede bi’l-fi‘il kāimmakām-ı hazret-i sadrazam olan düstûrü’l-mükerrem müşîr-i efham nizâmü’l-âlem nâzımü menâzımi’l-ümem sa‘âdetlü İbrahim Paşa -dâme birruhû ve feşâ- hazretlerinin iç çukadârları olan fahrü’l-eşbâh Mehmed Çelebi b. Abdullah tarafından husûs-ı âti’l-beyâna vekîl olduğu mahalle-i mezbûre imâmı Ahmed Efendi b. Ali ve ahâlîsinden Tirşeci? el-Hâc Mehmed b. Yunus şehâdetleriyle şer‘an sâbit olan Berber Abdullah Çelebi b. Himmet nâm kimesne meclis-i şer‘-i şerîf-i Ahmedî ve mahfil-i dîn-i münîf-i Muhammedî’de kendi tarafından asıl ve zevce-i menkûhası Gülistan bt. Abdullah nâm hatun tarafından husûs-ı câi’l-beyâna vekîl olup zât-ı mezbûreyi ma‘rifet-i şer‘iyye ile ârifân olan şâhidân-ı merkūmân şehâdetleriyle şer‘an vekâleti sâbite olan el-Hâc Hüseyin b. Mustafa mahzarında ikrâr-ı tâm ve takrîr-i kelâm edip müvekkilem mezbûr Mehmed Çelebi bey‘-i âti’z-zikrin sudûruna değin yedinde mülkü ve hakkı olup mahalle-i mezbûrede vâki‘ iki tarafdan Medîne-i münevvere Vakfı ve bir tarafdan Hasan Efendi mülkü ve bir tarafdan tarîk-i âm ile mahdûd fevkānî bir bâb oda ve tahtânî iki ve bir kenîf ve bir mikdâr havlu ve bir su kuyusunu müştemil olan menzilini tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile yüz doksan beş kıt‘a esedî guruşa ale’l-iştirâki’s-seviyy mezbûr el-Hâc Hüseyin ile müvekkilesi mezbûre Gülistan Hatun’a bey‘ ve teslîm edip onlar dahi vech-i muharrer üzere iştirâ ve tesellüm ve kabûl eylediklerinden sonra semen olan meblağ-ı mezkûr yüz doksan beş kıt‘a esedî guruşu yedlerinden tamâmen ahz u kabz eyledi, ba‘de’l-yevm menzil-i mahdûd-ı mezkûr merkūm el-Hâc Hüseyin ile müvekkilesi Gülistan Hatun ale’l-iştirâki’s-seviyy mülkleri olmuşdur keyfe mâ yeşâ ve yahtâr mutasarrıf olsunlar dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 25 min-Şa‘bâni’l-mu‘azzam sene 1081.<br><br>Şuhûdü’l-hâl: Bekir Halîfe el-müezzin, Ali Çelebi b. Ahmed, İbrahim Beşe b. Abdullah, Solak Ahmed Çelebi, Hasan Beşe b. Abdi, Ali Beşe b. Haydar.</p>          <br><a title="Önceki sayfa" style="text-decoration:none" href="./ayrmetin.php?idno=2717"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2719"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o548"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>