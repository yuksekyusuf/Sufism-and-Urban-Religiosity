﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 161<br>Hüküm no: 99<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bayram Bey b. Şaban’ın varislerinden karısı Şerife bt. Seyyid Hasan’ın miras hususunda kaynı Mehmed Çelebi’nin zimmetini ibra ettiği</b><br><br>Mahmiye-i İstanbul’da Yazıcı mahallesi sükkânından olup bundan akdem vefât eden Bayram Bey b. Şa‘ban nâm bevvâb-ı sultânînin verâseti zevce-i metrûkesi Şerife bt. es-Seyyid Hasan ve li-ebeveyn er karındaşı Mehmed Çelebi ve li-ebeveyn kız karındaşı Âişe’ye münhasıra olduğu mütehakkık oldukdan sonra merkūme Şerife meclis-i şer‘-i hatîr-i lâzimü’t-tevkīrde müteveffâ-yı mezbûrun li-ebeveyn karındaşı ve muhallefâtına vâzı‘u’l-yed olan bâ‘isü’l-kitâb merkūm Mehmed Çelebi mahzarında tâyi‘aten ikrâr ve takrîr-i kelâm edip zevcim müteveffâ-yı mezbûr Bayram Bey’in zimmetinde mütekarrir olan bin akçe mehr-i müeccelim ve ber-mûceb-i defter-i kassâm-ı askerî iki bin üç yüz akçe rub‘ hisse-i şer‘iyyemi cem‘an üç bin üç yüz akçe hakkımı merkūm Mehmed Çelebi yedinden tamâmen ahz u kabz edip zevcim müteveffâ-yı mezbûr Bayram Bey’in terekesine müte‘allika cemî‘ de‘âvî ve mutâlebât ve eymân ve muhâsamâtdan merkūm Mehmed Çelebi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d merkūm Mehmed Çelebi ile müteveffâ-yı mezbûrun terekesine müte‘allika da‘vâ ve nizâ‘ım kalmadı dedikde merkūme Şerife’nin vech-i muharrer üzere cârî olan ikrârını merkūm Mehmed Çelebi bi’l-müvâcehe tasdîk ve tahkīk etmeğin mâ-vaka‘a bi’t-taleb ketb olundu.<br><br>Tahrîren fi’l-yevmi’s-sânî ve’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: İsamil Beşe b. Ali, Mehmed b. Budak, Mustafa b. Abdurrahman el-mücellid, Seyyid Osman b. es-Seyyid Hasan, İsmail Çelebi b. Yunus, Osman Beşe çukadâr, Mustafa Çelebi b. Habib ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40377"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40379"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o897"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>