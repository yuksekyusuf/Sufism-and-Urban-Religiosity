﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 501<br>Hüküm no: 514<br>Orijinal metin no: [75b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha Hatun bt. Muslihiddin Ağa’nın Rus asıllı cariyesi Rabia’yı azat ettiği</b><br><br>[Aşağıdaki] bu dört itâknâmede hatâ olmağın tekrâr beyâz olunup bu mahalle kayd olundu.<br><br>[Bu hüküm defterin orijinalinde iptal edilmiştir]<br><br><<Husûs-ı âtî’l-beyânın mahallinde tahrîri iltimâs olunmağın savb-ı şer‘-i enverden Mevlana Mehmed Efendi b. Veli Efendi irsâl olunup ol dahi mahmiye-i İstanbul’da Harrât Kemal mahallesinde sâkin iken vefât eden Kara Hasan Ağazâde Hüseyin Ağa’nın menziline varıp zeyl-i kitâbda mastûru’l-esâmi Müslimîn huzûrunda akd-i meclis-i şer‘-i hatîr etdikde müteveffâ-yı mezbûrun zevce-i menkûhası olan umdetü’l-muhadderât Sâliha Hâtun bt. Muslihiddin Ağa tarafından i‘tâk-ı âtî’l-beyânı ikrâra vekîli olup vekâleti müteveffâ-yı mezbûrun etbâ‘ından olan Hasan Efendi b. Abdülmennân ve Mustafa Beşe b. Abdullah şehâdetleri ile şer‘an sâbite olan mefharü’l-emâsil Mehmed Çelebi b. Ömer meclis-i ma‘kūd-ı mezbûrda bi’l-vekâle tav‘an ikrâr ve i‘tirâf edip müvekkilem mûmâ-ileyhâ Sâliha Hâtun silk-i mülk-i sahîhimde münselik olup kendüye rıkkını mu‘terife olan sarı kaşlı sarı elâ gözlü orta boylu kızıl benizli Rusiyyetü’l-asl Müslimetü’l-mille sâhibetü hâze’l-kitâb Râbia bt. Abdullah nâm câriye-i memlûkesini hasbeten lillâhi’l-aliyyi’l-a‘lâ ve taleben li-merzâtihî tahrîr ve i‘tâk ve silk-i harâir-i asliyyâta ilhâk eyledi min ba‘d merkūme Râbia sâir harâir-i asliyyât gibi hürre olup üzerinde mevâlî için sâir utekā üzerinde olan hakk-ı velâdan gayrı alâka ve hakkı kalmadı dedikde vâki‘ hâli mevlânâ-yı mezbûr mahallinde tahrîr ve ba‘dehû meclis-i şer‘a gelip vukū‘u üzere ihbâr ve takrîr edicek mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Umdetü erbâbi’t-tahrîr ve’l-kalem Ahmed Efendi b. Abdülmu‘în kâtib-i fodula hâlâ, Umdetü’l-müderrisîn Mustafa Efendi b. Seyfullah, Mefharü’l-akrân Mehmed Ağa b. Ali, Mustafa Beşe b. Abdurrahman, Ömer Beşe b. Abdullah.>></p>          <br><a title="Önceki sayfa" style="text-decoration:none" href="./ayrmetin.php?idno=40792"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40794"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b501"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o837"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>