﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 258<br>Hüküm no: 266<br>Orijinal metin no: [38a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Hamza’nın annesi Meryem bt. Hasan’la müşterek menzillerindeki yarı hissesinin yarısını kocası Ahmed Beşe b. Ali’ye sattığı</b><br><br>Mahrûse-i Galata’da Emekyemez mahallesinde sâkine ve zâtı ta‘rîf-i şer‘î ile mu‘arrefe olan Fâtıma bt. Hamza nâm hâtun meclis-i şer‘de işbu râfi‘u’l-kitâb zevci Ahmed Beşe b. Ali nâm kimesne mahzarında bi-tav‘ihâ ikrâr ve takrîr-i kelâm edip mahalle-i mezbûrede vâki‘ bir tarafdan imâma meşrûta vakıf menzil ve bir tarafdan Hamalbaşıoğlu menzili ve bir tarafdan Hallac Süleyman veresesi mülkü ve taraf-ı râbi‘den tarîk-i âm ile mahdûd fevkānî bir bâb oda ve bir matah ve tahtında kenîf ve bir mikdâr havluyu müştemil mülk menzilin nısfı benim ve nısf-ı âharı anam işbu Meryem bt. Hasan’ın ale’l-iştirâki’s-seviy mülkümüz olmağla hâlâ ben menzil-i mahdûd-ı mezkûrda mülk ve hakkım olan nısf hisse-i şâyi‘amın nısfını tarafeynden îcâb ve kabûlü hâvî bey‘-i bâtt-ı sahîh-i şer‘î ile zevcim mezbûr Ahmed Beşe’ye yirmi beş guruşa bey‘ u teslîm eylediğimde ol dahi ber-vech-i muharrer ba‘de’l-iştirâ ve’t-tesellüm ve’l-kabûl semeni olan meblağ-ı mezbûr yirmi beş guruşa müte‘allika da‘vâdan zevcim mezbûr Ahmed Beşe’nin zimmetini ibrâ-i âmm-ı kātı‘u’n-nizâ‘la ibrâ ve ıskāt binâen aleyh menzil-i mahdûd-ı merkūm dört sehm i‘tibârıyla iki sehmi anam mezbûre Meryem Hâtun’un ve bir sehm benim ve bir sehmi zevcem mezbûr Ahmed Beşe’nin ber-vech-i iştirâk mülkümüzdür dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâmin aşer min-Zilka‘deti’ş-şerîfe sene 1137.<br><br>Şuhûdü’l-hâl: Arusi Mustafa Efendi, Serbölük İbrahim Çelebi, Serbölük Halil Çelebi, Sırmakeş Mustafa, İbrahim b. Mustafa, Baba Yusuf b. Abdullah. </p>          <br><a title="Önceki sayfa" style="text-decoration:none" href="./ayrmetin.php?idno=22004"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22006"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o444"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>