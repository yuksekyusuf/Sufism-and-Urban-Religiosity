﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 339<br>Hüküm no: 295<br>Orijinal metin no: [89b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abbas Halîfe Vakfı’ndan olan evin 90 yıllığına Yahya Çavuş b. Mehmed’e kiralandığı</b><br><br>Haremeyn-i Muhteremeyn Evkāfı nâzırı olup Atebe-i aliyye-i sultâniyyede hâlâ Dârüssaâdeti’ş-şerîfe ağası olan iftihârü’l-havâs ve’l-mukarrebîn İsmail b. Abdulmuin hazretleri taraf-ı karînü’ş-şereflerinden îcâr-ı âti’z-zikre vekîl olup hasm-ı câhid-i şer‘î mahzarında nehc-i mu‘teber-i mer‘î üzere şer‘an vekâleti sâbite olan fahrü’l-a‘yân Muhâsib Ahmed Efendi b. Mehmed meclis-i şer‘de sâhibü hâze’l-kitâb Yahya Çavuş b. Mehmed mahzarında bi’l-vekâle ikrâr-ı tâm ve takrîr-i kelâm edip müvekkilim nâzır-ı müşârun-ileyh hazretleri Dârüssaâde ağalarından olup vefât eden merhûm Abbas Halîfe hâl-i sıhhatinde icâresi her sene fukarâ-i Haremeyn’e irsâl olunmakiçin akār iştirâsını şart ve ta‘yîn ettiği nükūd-ı mevkūfesiyle mezbûr Yahya Çavuş’dan bundan akdem üç yüz yetmiş bin akçeye Evkāf-ı Haremeyn’e mülhak olmak üzere iştirâ edip mahmiye-i merkūmede Burgaz Halil Paşa mahallesinde vâki‘ fevkānî ve tahtânî yirmi dört bâb odayı ve bi’r-i mâ ve kenîf ve mahzeni müştemil olup bir tarafı Menahim v. Avraham Yahudi mülkü ve bir tarafı Mehmed Ağa vakfı ve iki tarafı tarîk-î âm ile mahdûd olup tûlen ve arzen be-hesâb-ı şatrancî üzere dört yüz yirmi dokuz zirâ‘ arsa üzere mebnî olan menzili meremmet-i lâzımesi kendi mâlından edip mâh be-mâh icâre-i müeccelesini merhûm-ı müşârun-ileyh Abbas Halîfe vakfına edâ etmek üzere târîh-i kitâb şehri gurresinden doksan yıl tamâmına varınca her üç yılda bir akd-i cedîd olup intihâsı akd-i sâninin ibtidâsı olmak üzere tecdîd-i akde muhtâc olmaksızın icâre-i tavîleyi tecvîz eden fukahâ-yı zevi’l-elbâb kavilleri üzere icâre-i tavîle-i mu‘tâde ile beher sene yirmi bin akçe icâre-i müeccele ile mezbûr Yahya Çavuş’a müvekkilim nâzır-ı müşârun-ileyh tarafından vekâleten îcâr ve teslîm eyledim ol dahi vech-i muharrer üzere istîcâr ve kabûl eyledi. Ba‘de’l-yevm müddet-i merkūme tamâmına değin yevmî elli beş buçuk akçe hesâbınca beher şehr bin altı yüz altmış beş akçe icâre-i müeccelesini mâh be-mâh cânib-i vakfa bi’t-tamâm teslîm edip emsâli gibi mutasarrıf olsun dedikde gıbbe’t-tasdîki’ş-şer‘î menzil-i merkūmun ücret-i merkūmesine mahalle-i merkūme sükkânından Bâli b. Yagob ve Baruh v. Yakut nâm Yahûdiler tarafından emr ve kabûlü hâvî kefâletle kefîl oldukdan sonra vech-i muharrer üzere îcâr min-külli vech vakfa evlâ ve enfa‘dır deyu sikātdan cemm-i gafîr haber vermeğin mâ-vaka‘a bi’t-taleb ketb olundu,<br><br>Fî-evâsıtı Recebi’l-esam li-sene ihdâ ve selâsîn ve elf.<br><br>Şühûdü’l-hâl: Kasım Ağa b. Abdullah el-bevvâbü’s-sultânî, Mehmed Ağa b. Ramazan el-bevvâbü’s-sultânî, Mehmed Bey b. Kasım el-bevvâbü’s-sultânî, İsmail Çelebi b. Rıdvan Kâtib-i muhâsebe, Hasan Ağa b. ( ) Nâzır-ı râh-ı âb, Mehmed Ağa b. Abdülmennan Reisü’l-mi‘mârini’l-hâss, İshak Efendi b. ( ) el-bevvâbü’s-sultânî, İsmail Bey b. ( ) el-bevvâb ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11625"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11627"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b339"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o737"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>