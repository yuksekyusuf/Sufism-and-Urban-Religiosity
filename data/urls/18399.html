﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 7 Numaralı Sicil (H. 985 - 986 / M. 1577 - 1578)<br>cilt: 33,&nbsp;sayfa: 95<br>Hüküm no: 142<br>Orijinal metin no: [46-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hamamcı Keyvan’ın Yakub Ağa Vakfı’na, hamam kirasından borcu olduğu</b><br><br>Yakub Ağa vakfı’na mütevellî olan Behram b. Abdullah nâm kimesne meclis-i şer‘a merhûm Hammâmî Keyvan’ın zevcesi Hümâ bt. Mahmud nâm hâtunu ihzâr ve takrîr-i da‘vâ edip bundan akdem mezkûr Keyvan, vakf-ı mezbûrun bir hamamını icâreye tutup, işlemiş icâreden zimmetinde üç bin üç yüz kırk bir akçe bâkī kalıp hâl-i sıhhatinde ve maraz-ı mevtinde ikrâr etmişdir muhallefâtından taleb ederim deyip mezbûre Hümâ’ya suâl olundukda inkâr ile cevâb verip mezkûr Behram’dan sıdk-ı makāli üzerine beyyine taleb olundukda udûl-i müslimînden Yusuf b. Abdullah ve Davud b. Abdullah ve Bahşi b. Abdullah nâm kimesneler mezbûr Behram’ın takrîrine muvâfık edâ-i şehâdet-i şer‘iyye ettiklerinde hayyiz-i kabûlde vâki‘ olup ve mûcebiyle hükm olunup bu vesîka ketb olundu.<br><br><br>Şuhûdü’l-hâl: Hızır b. Kasım el-Müezzin, Receb b. Ramazan, Fethullah b. Ramazan ve Mustafa b. Yusuf el-Muhzır ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=18398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt007&bsm=glt007b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt007&bsm=glt007o143"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>