﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 122<br>Hüküm no: 86<br>Orijinal metin no: [19b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yohana Merkato Yahûdi’nin, Müslüman olarak kendisinden ayrılan eşi Maryana bt. Avram’a olan mehir borcunu ödemesi gerektiği</b><br><br>İki yüz elli guruşa sulh<br><br>Ma‘rûz[-ı dâ‘î-i devlet-i aliyyeleridir ki]<br><br>Hasköy mütemekkinlerinden Dülger Yohana Merkato v. Mordehay Yahûdinin zevce-i medhûlün-bihası olup ismi Maryana bt. Avram iken işbu târih-i i‘lâmdan bir gün mukaddem Bâb-ı âlide bi-hidâyetillahi te‘âlâ cemî‘ edyân-ı bâtıladan teberrî ve ityân-ı kelimeteyn-i şehâdeteyn edüp şeref-i İslâmla müşerrefe olduğu ikrârıyla şer‘an mütehakkık olan zâtı mu‘arrefe Fâtıma nâm mühtedîye hatun meclis-i şer‘-i münîrde zevci mersûm Yohana Merkato Yahûdi muvâcehesinde mühtedîye-i merkūme Fâtıma Hatun talebiyle zevci mersûm Yohana Merkato Yahûdiyle vech-i şer‘î üzere İslâm teklîf olundukta her birinde ibâ ve küfrü üzerine ısrâr etmesiyle âyînleri üzere beynlerinde olan akd-i nikâh şer‘an fesh-birle beynleri tefrîkine hükm-i şer‘î lâhık oldukdan sonra merkūme Fâtıma Hatun yine meclis-i şer‘de zevci muvâcehesinde mersûmun zimmetinde mütekarrir ve Yahûdiler âyîni üzere ma‘kūdun-aleyh olan iki bin üç yüz guruş mehr-i müeccel hakkımı mersûmdan taleb ederim deyü da‘vâ eylediğimde ol dahi ikrâr edüp lâkin bir vechile bana edâya kudreti olmamağla mehr-i mezkûrumdan mersûm Yohana Merkato Yahûdi ile iki yüz elli guruş üzerine bi’t-terâzî ba‘de akdi’l-musâlaha ve’l-kabûl ziyâdesi olan iki bin elli guruş mutâlebesine müte‘allika da‘vâdan mersûmun zimmetini kabûlünü hâvî ibrâ ve iskāt eyledim deyü ba‘de’l-ikrâr ve’t-tasdîk ibrâdan müstesnâ bedel-i sulh-i mezkûr iki yüz elli guruşun bi’t-taleb müdde‘iye-i mezbûreye edâsıyla mersûm Yohana Merkato Yahûdi ilzâm olunduğu İstanbul Mahkemesi’nden huzûr [-ı âlîlerine i‘lâm olundu.]<br><br>Fî 26 Zilhicce sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32511"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32513"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>