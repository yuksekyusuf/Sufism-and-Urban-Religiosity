﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 341<br>Hüküm no: 415<br>Orijinal metin no: [83a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vatanını terkle Bursa’ya gitmiş olan Akşehir’in Bermende köyü halkından Yorgi’nin köyüne geri döndürülmesi</b><br><br>Ma‘rûz,<br><br>Anadolu’da Akşehir kazâsına tâbi‘ Bermende nâm karyenin za‘îmi es-Seyyid Mehmed Ağa mahfil-i şer‘iyyâtda arzuhâl eden Yorgi v. İstori zimmî muvâcehesinde mezbûr Yorgi bâ-berât mutasarrıf olduğum ze‘âmetim mülhakātından zikr olunan Bermende karyesinin defterlü ra‘iyyet ve ra‘iyyet evlâdından iken vatan-ı kadîmesin terk ve ehl-i iyâliyle kalkıp Bursa’da mütemekkin olmağla târîh-i i‘lâm senesi Zilka‘desi’nde müddet ve zamâna i‘tibâr olmamak bâbında sâdır olan emr-i âlî ile ol makūle mesken ve vatanların terk ve âhar mahallere perîşân ve perâkende olan re‘âyânın vatan-ı kadîmlerine nakil ve mütemekkin olmaları için karye-i mezbûrenin subaşısı el-Hâc İsmail tarafımdan vekîl ol dahi mahrûse-i Bursa’ya varıp mezbûr Yorgi’yi mahrûse-i mezbûrede bi’l-vekâle meclis-i şer‘a ihzâr ve ba‘de’s-suâl mezbûr Yorgi karye-i mezbûrenin ra‘iyyet ve ra‘iyyet evlâdından olduğunu mahrûse-i mezbûre kādısı Osman Efendi huzûrunda ikrâr etdikde ber-mûceb-i emr-i âlî mezbûr Yorgi’yi sâlifü’z-zikr Bermende karyesinde nakl ve mütemekkin olmak için tenbîh etmiş iken mütenebbih olmadı deyü takrîrine muvâfık mûmâ-ileyhin imzâ ve hatemini hâvî emr-i şerîf mantûkunca bir kıt‘a hüccet dahi ba‘de’l-ibrâz mezbûr Yorgi’nin mârru’z-zikr Bermende karyesinde [83b] nakil ve mütemekkin olması için kemâ-fi’l-evvel tenbîh olunması murâdımdır deyü tasaddî eylediği da‘vâsını mezbûr Yorgi münkir ve müdde‘î-i mezbûr ber-vech-i muharrer mazmûn-ı hücceti el-Hâc İsmail b. Hüseyin ve Ömer b. Hasan şehâdetleriyle isbât ve mesfûr Yorgi’nin karye-i mezbûrenin ber-minvâl-i muharrer ra‘iyyet ve ra‘iyyet evlâdından olduğunu karye-i mezbûre ahâlîsinden Yuvan v. Sava ve Andon v. Anaştaş ve Kaplan v. Kirkor ve Avram v. Aristos nâm zimmîler alâ-tarîkı’ş-şehâde muvâcehesinde her biri ihbâr etmeleriyle ber-mûceb-i emr-i âlî mesfûr Yorgi’nin vatan-ı kadîmi olan zikr olunan Bermende karyesine nakil ve temekkün etdirilmesi bâbında istirhâm eylediği mübâşirleri iltimâsıyla huzûr-ı âlîlerine i‘lâm olundu.<br><br>Fî 26 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42520"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42522"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b341"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o533"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>