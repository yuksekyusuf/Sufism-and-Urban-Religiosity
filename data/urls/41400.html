﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 283<br>Hüküm no: 251<br>Orijinal metin no: [68a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Dilco’nun parasını çaldıkları iddiasıyla İsayi v. Asvador ile iki arkadaşına açtığı davanın reddedildiği</b><br><br>Mahmiye-i İstanbul hısnı ebvâbından Edirnekapısı dâhilinde Hacı Muhyiddin Mahallesi’nde sâkin işbu Yani v. Dilco nâm zimmî meclis-i şer‘-i hatîr-i lâzımü’t-tevkīrde işbu bâ‘isü’s-sifr İsayi v. Asvador ve Bedros v. Sergiz ve Aslan v. Kirkor nâm zimmîler muvâcehelerinde üzerlerine da‘vâ ve takrîr-i kelâm edip işbu târih-i kitâb senesi şehr-i Rebî‘ülevvel’inde vâki‘ Vilâyet-i Rumeli’nde Bergos kasabası panayırından mahmiye-i İstanbul’a gelir iken mezbûrûn ile refîk olup târih-i kitâbdan üç gün mukaddem esnâ-i tarîkda hânda gece ile garârım açıp bir darçınî kîse içinde olan iki yüz otuz esedî guruşumu ahz ü kabz etmeleri ile hâlâ mezbûrûna suâl olunup meblağ-ı mezbûrun alıverilmesi maltûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyine beyyine taleb olundukda ityân-ı beyyineden izhâr-ı acz edip istihlâf etmeğin ber-vech-i muharrer müdde‘î-i mezbûr ile zikrolunan panayırdan İstanbul’a gelirken esnâ-i tarîkda hânda gece ile müdde‘î-i mezbûrun garârın açıp içinden darçınî kîse ile iki yüz otuz guruşunu hufyeten ahz ü kabz etmeyip müdde‘î-i mezbûrun bir vech ile üzerlerinde hakkı olmadığına mezbûrûn İsayi ve Bedros ve Aslan’dan her birine yemîn tekâlîf olundukda onlar dahi her biri dahi yemîn [alâ]-vefkı’l-mesûl yemîn billâhi’llezî enzele’l-İncîle alâ-İsa aleyhi’s-selâm etmeğin mûcebince müdde‘î-i mezbûra bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’r-râbi‘ [min]-Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Nebî Çelebi b. Haydar, Hasan Beşe b. Osman, Ahmed Çelebi b. Piyale, Ahmed Çelebi b. Piyale, Ahmed Çelebi b. Haydar.</p>          <br><a title="Önceki sayfa" style="text-decoration:none" href="./ayrmetin.php?idno=41399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>