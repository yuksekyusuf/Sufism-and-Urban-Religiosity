﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 273<br>Hüküm no: 309<br>Orijinal metin no: [59b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şaban b. Receb’in vasiyetini yerine getirmek üzere Rıdvan b. Abdullah’ı vasi tayin etmesi</b><br><br>Mahmiye-i İstanbul’da Sultan Mehmed Hân -aleyhi’r-rahmetü ve’l-gufrân- hazretlerinin câmi‘-i şerîf ve ma‘bed-i latîfi kurbünde Mustafa Bey mahallesinde sâkin Şa‘bân b. Receb nâm kimesne tarafından husûs-ı âti’l-beyâna vekîl olup vekâleti İmam Mehmed Efendi b. Hasan ve Ali Beşe b. Mehmed nâm kimesneler şehâdetleri ile sâbite olan Musa Çelebi b. Ahmed nâm kimesne meclis-i şer‘-i şerîfde müvekkil-i mezbûrun zevcesi Emetullah bt. Hasan nâm hatun tarafından husûs-ı âti’l-beyâna vekîl olup vekâleti şâhidân-ı mezbûrân şehâdetleri ile şer‘an sâbite olup kendi tarafından asıl olan Rıdvan b. Abdullah nâm kimesne mahzarında bi’l-vekâle ikrâr ve takrîr-i kelâm edip müvekkilimin üzerinde lâbis olduğu libâsı ile benefşe ıskarlet çukaya ferâce kaplı bir köhne kürk ve yeşil iskarlet çukaya kaplı bir sincab kürk ve bir bogasi kapama ve bir hilâlî kapama ve bir köhne kavuk ve iki köhne dülbend ve bir çintiyân ve bir köhne çakşırdan mâ‘adâ ismi mâl ıtlâk olunur nesnesi yokdur eşyâ-i mezbûreden mâ‘adâ sâkin oldukları menzili içinde her ne var ise mezbûre Emetullah’ındır ve müvekkilim bi-emrillâhi te‘âlâ vefât etdiğinde eşyâ-i mezbûresi bey‘ olunup semenlerinden kadr-ı ma‘rûf techîz ve tekfînine harc olundukdan sonra bâkī ile eyyâm-ı mu‘tâdede ta‘âm tabh oluna deyü vasiyet edip tenfizine mezbûr Rıdvan’ı vasiyy-i muhtâr nasb u ihtiyâr edip ol dahi kabûl ve vasiyet-i lâzımesini edâya ta‘ahhüd eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Recebi’l-ferd li-sene 1081.<br><br>Şuhûdü’l-hâl: Mustafa Çelebi b. Mehmed Efendi, Beşir b. Abdullah, Attâr Mehmed, Attâr Mustafa, Şükrullah Bey b. Mustafa, Abdi Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=2626"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2628"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>