﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 276<br>Hüküm no: 284<br>Orijinal metin no: [68b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer ve eşi Ayşe’nin tasarruflarındaki mülk evlerini Kara Mehmed vakfı mütevellisine istiğlâl yoluyla sattıkları</b><br><br>İstiğlâl.<br><br>Husûs-ı âti’l-beyânın mahâllinde ketb ve tahrîri için bi’l-iltimâs savb-ı şer‘-i enverden irsâl olunan Başkâtibimiz İmâmzâde Mustafa Efendi b. el-merhûm Yunus Efendi Debbağ tâifesinden olup bundan akdem vefât eden merhûm Kara el-Hâc Mehmed nâm sahibü’l-hayrın vakfına meşrûtiyyet üzere bi’l-fi‘il mütevellî olan el-Hâc Mustafa Efendi b. Hasan’ın mahmiye-i İstanbul’da el-Hâc Pîrî mahallesinde vâki‘ menziline varıp zeyl-i kitâbda muharrerü’l-esâmî Müslimîn mahzarlarında akd-i meclis-i şer‘-i şerîf ettikde mahmiye-i mezbûrede Sancakdâr Hayreddin mahallesi sâkinlerinden olup kendi nefsinden asîl ve zevcesi Âişe bt. Ahmed b. Abdullah nâm hatunun zevci ve tarafından husûs-ı âti’z-zikre vekîl olduğu zâtını ârifân Ahmed Ağa b. Mustafa ve Hüseyin Beşe b. Ahmed şehâdetleriyle sâbit olan el-Hâc Ömer b. Mustafa meclis-i ma‘kūd-ı mezkûrda bâ‘isü hâze’l-kitâb mütevellî-yi mezbûr el-Hâc Mustafa mahzarında bi’l-asâle ve bi’l-vekâle ikrâr ve takrîr-i kelâm edip ale’l-iştirâki’s-seviy yedimizde mülk ve hakkımız olup zikrolunan Sancakdâr Hayreddin mahallesinde vâki‘ bir tarafdan Kayyûm Mehmed Efendi ve bir tarafdan mahalle-i mezbûre müezzini menzilleri ve bir tarafdan Hattât Osman Efendi menzili ve bir tarafdan ba‘zen Hacı Kîsedâr vakfı ve ba‘zen tarîk-ı âm ile mahdûd ma‘lûmü’l-müştemilât mülk menzilimizi mütevellî-yi merkūm yedinden istidâne ve kabz ve mesârifimize sarfla istihlâk etmemiz ile vakf-ı mezbûra zimmetimizde edâsı lâzım deynimiz olan yetmiş guruş mukābelesinde bi-tarîkı’l-istiğlâl bey‘ ve teslîm ol dahi ber-vech-i muharrer iştirâ ve tesellüm ve kabz eylediğinden sonra mütevellî-yi mezbûr menzil-i mahdûd-ı mezkûru gıbbe’t-tahliyeti’ş-şer‘iye ve’t-takābuzü’l-mer‘î târih-i kitâbdan üç sene tamamına değin beher senesi on buçuk guruşdan cem‘an otuz bir buçuk guruşa bize îcâr ve teslîm biz dahi ber-vech-i muharrer istîcâr ve kabûl eyledik dediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde ketb ve tahrîr ba‘dehû ma‘an ba‘s olunan Muhzır Abdünnebi b. Nuh ve Çukadâr ( ) ile meclis-i şer‘a gelip alâ-vukū‘ihî inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fî 7 min-Muharremi’l-harâm sene [1]144.<br><br>Şuhûdü’l-hâl: Molla Mustafa b. el-Hâc Ali, Ömer Çelebi b. Hüseyin, Osman b. Halil, el-Hâc Ahmed b. el-Hâc İsmail, Seyyid b. Seyyid Mustafa, Hasan b. İbrahim, Molla Ahmed b. el-Hâc Mehmed, el-Hâc Mehmed Ağa b. el-Hâc Abdullah, Hasan Beşe b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=6037"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6039"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o404"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>