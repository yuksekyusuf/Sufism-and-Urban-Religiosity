﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 166<br>Hüküm no: 141<br>Orijinal metin no: [20b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Hasan’ın, gemisi batan Hüseyin Reis’de olan alacağının yarısından vazgeçtiği</b><br><br>Vilâyet-i Rumeli’nde Balçık kasabasında Kara Mahmud mahallesi ahâlîsinden Molla Hasan b. el-Hâc Ali nâm kimesne meclis-i şer‘de mahrûse-i Galata hâricinde Bedreddin Bey mahallesinde sâkin sefîne reîslerinden işbu râfi‘u’l-kitâb Hüseyin Reis b. Ali nâm kimesne mahzarında ikrâr ve takrîr-i kelâm edip mezbûr Hüseyin Reis’e târih-i kitâbdan beş ay mukaddem mârrü’z-zikr Balçık kasabasında mâlımdan yüz guruş ikrâz ve teslîm eylediğimde ol dahi ber-vech-i muharrer yedimden ba‘de’l-ahz meblağ-ı mezbûr ile eşyâ-i mütenevvi‘a-i ma‘lûme iştirâ ve sefînesine tahmîl ve İstanbul’a gelirken esnâ-yı tarîkde Marina? nâm mahalde bi-emri’llâhi te‘âlâ sefînesi karaya düşüb hâlik olmağın mezbûr Hüseyin Reis’in hâline merhameten meblağ-ı mezbûr yüz guruşun elli guruşunu yedinden ahz u kabz edip mâ‘adâsı olan elli guruşa müte‘allika âmme-i da‘âvî ve mutâlebât ve eymân ve muhâsamâtdan mezbûr Hüseyin Reis’in zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâbi‘ min-şehri Ramazâni’l-mübârek sene 1137.<br><br>Şuhûdü’l-hâl: el-Hâc Ahmed b. Mustafa, el-Hâc Hüseyin b. İsmail, Abdullah Çelebi b. el-Hâc Mehmed, el-Hâc Mehmed b. Veli, Mustafa Çelebi b. Abdullah, Abdullah Reis Kavaklı, Halil Çelebi b. Mustafa, İbrahim b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21879"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21881"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>