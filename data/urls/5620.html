﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 544<br>Hüküm no: 696<br>Orijinal metin no: [130b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saray-ı Cedid’de yeri olan boyacı esnafının taşradaki dükkanlarda boyama işi yapmamaları konusunda tenbih olunduğu</b><br><br>Ma‘rûz.<br><br>Saray-ı cedîd-i âmire’de bundan akdem binâ buyrulan Kütübhâne Vakfı müsakkafâtından Fazlıpaşa sarayında olan mahalli vakf-ı mezbûr mütevellîsi boyacı tâifesinden ma‘lûmü’l-esâmî kimesnelere bâ-fermân-ı âlî ikrâz ve bi’t-tevliye ba‘de’l-îcâr ve mâ‘adâ mahal kalmayıp kendilere nesne îcâr olunmayıp İstanbul ve kurâ ahâlîlerinin ba‘zı atîk ve cedîd eşyâlarını boyamak için lüzûmu olmağla bâ-fermân-ı âlî taşrada Türk? hurdacı tâ‘bir olunur boyacı tâifesinden ashâb-ı arzuhâl yirmi dokuz aded dükkân ahâlîsi meclis-i şer‘de kethüdâ ve yiğitbaşı ve ihtiyârlarından cemm-i gafîr muvâcehelerinde saray-ı mezkûrda mahalli olan boyacı tâifesinden bazıları taşrada olan on iki zimmî hurdacı dükkânları ashâbıyla şerîk olup hatt-ı hümâyûn ile kendilere saray-ı mezkûrda boyamak üzere mahsûs olan metâ‘ın taşrada zikrolunan hurdacı dükkânlarında boyayıp biz dahi ber-vech-i muharrer boyamak murâd eylediğimizde mezbûrûn mümâna‘at ve bize gadr murâd ederler deyü teşekkî edip husûs-ı mezkûr bâ-fermân-ı âlî memnû‘ olmağın fi’l-hakīka saray-ı mezkûrda mahalli olmayıp ber-vech-i muharrer hatt-ı hümâyûnda ta‘yîn ve tasrîh olunan metâ‘ı ancak saray-ı mezkûrda boyamak üzere her birine ba‘de’t-tenbîh hurdacı tâifesi olan boyacılara ber-mûceb-i hatt-ı hümâyûn kendilere mahsûs metâ‘larına müdâhale etmemek üzere her biri ta‘ahhüd eylediği huzûr-ı âlîlerine i‘lâm olundu.<br><br>Fî 23 Recebi’l-ferd sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5619"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5621"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b544"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>