﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 615<br>Hüküm no: 709<br>Orijinal metin no: [90b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf b. Receb’in Osman Bey b. Abdullah’ta olan alacağını tahsil ettiği</b><br><br>İsbât-ı edâ-i meblağ.<br><br>Mahmiye-i İstanbul’da ( ) mahallesinde sâkin Yusuf b. Receb mahfil-i kazâda işbu bâ‘isü’l-kitâb Osman Bey b. Abdullah mahzarında üzerine da‘vâ ve takrîr-i kelâm edip mezbûr Osman Bey’e târih-i kitâbdan altı sene mukaddem bin dokuz yüz akçe ikrâz ve teslîm edip ol dahi iktirâz ve tesellüm eylemişdi hâlâ meblağ-ı mezbûru taleb ederim suâl olunsun dedikde gıbbe’s-suâl mezbûr Osman Bey cevâbında fi’l-vâki‘ müdde‘î-i merkūme vech-i mübeyyen üzere cihet-i mersûmeden bin dokuz yüz akçe deynim olup lâkin bundan akdem meblağ-ı mezkûru müdde‘î-i mezbûra def‘ ü teslîm edip ol dahi yedimden ahz u kabz eylediğini alâ-re’si’l-iştihâd ikrâr ve işhâd dahi eylemişdir deyü def‘le mukābele edecek gıbbe’l-istintâk ve akībe’l-inkâr mezbûr Osman Bey’den def‘-i mezbûrunu mübeyyine beyyine taleb olundukda udûl-i Müslimînden olup Ayasofya-i kebîr kurbünde Mi‘mârmescidi mahallesinde sâkin Mehmed Efendi b. Ömer ve Mustafa Çelebi b. Ahmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müdde‘î-i mezbûr bizim huzûrumuzda merkūm Osman Bey zimmetinde olan bin dokuz yüz akçeyi bi’t-tamam ve’l-kemâl ahz u kabz eyledim deyü ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle olmağın müdde‘î-i mezbûr bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: İsa Çelebi b. Bâyezid, Eyüb Efendi b. Seyfullah, es-Seyyid Mehmed b. Şaban, Mehmed Çavuş b. Mehmed el-mübâşir, Veli b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=25595"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25597"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b615"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o975"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>