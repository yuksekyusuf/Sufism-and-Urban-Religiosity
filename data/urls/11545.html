﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 272<br>Hüküm no: 214<br>Orijinal metin no: [70a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çukur mahalleden Hatice Hatun’un vakfettiği evin Haremeyn Vakfı mütevellisi tarafından Mustafa b. Mehmed’e kiralandığı</b><br><br>Mütevellî-i merkūm meclis-i şer‘de sâhibü’l-kitâb Mustafa b. Mehmed nâm kimesne mahzarında bi’t-tevliye ikrâr ve takrîr-i kelâm edip mahmiye-i merkūmede Çukur mahallesinde sâkine iken bundan esbak vefât eden Hadice Hatun bt. Abdullah hâl-i hayâtında iken mahalle-i merkūmede vâki‘ bir tarafı vakf-ı mezbûr ve bir tarafı Hamza Bey b. ( ), ve bir <<imâmı>> tarafı Mehmed Çelebi b. ( ) mülkü ve bir tarafı tarîk-i âm ile mahdûd iki bâb fevkānî odayı ve bi’r-i mâyı ve kenîfi müştemil mülk menzilini evvelâ nefsine ba‘de nısfı utekāsına ve nısf-ı âharı zevci Mustafa b. Abdullah’a ba‘dehû fukarâ-i Haremeyn’e vakfedip hâlâ merkūm Mustafa vefât edip menzil-i mezbûrun nısfı Haremeyn’e âid olmağın îcârı lâzım geldikde tâlibîne arz olunup ragabât-ı nâs münkatı‘a oldukdan sonra mezbûr Mustafa üç bin akçe icâre-i mu‘accele ve bir akçe [icâre-i] müeccele ve meremmâtına sarf eylediği meblağ mu‘accelesine mahsûben istîcâra tâlib olup bir akçe ziyâde ile tâlib-i âhar zuhûr etmeyip vech-i meşrûh üzere îcâr vakfa enfa‘ olmağın ben dahi menzil-i mezbûrun nısfını târîh-i kitâbdan üç bin akçe mu‘accele ve yevmî birer akçe müeccele hesâbı üzere tevliyetim hasebi ile îcâr eyledim <<dedikde>> ol dahi kabûl ettikden sonra mu‘accelesi olan meblağ-ı mezbûru yedinden bi’t-tamâm alıp kabz eyledim dedikde gıbbe’t-tasdîk mâ-hüve’l-vâkı‘ ketb olundu.<br><br>Fî-evâili Muharremi’l-harâm min-şühûri sene seb‘a ve ışrîn ve elf.<br><br>Şühûdü’l-hâl: Mehmed Efendi b. İbrahim el-imâm, Mehmed Halîfe b. Süleyman el-müezzin, Ahmed Beşe b. ( ), Halil Bey b. Mustafa, Murad Bey b. ( ) el-bevvâb, el-Hâc Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11544"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11546"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b272"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o757"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>