﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 144<br>Hüküm no: 118<br>Orijinal metin no: [16a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid İbrahim ve kardeşi Seyyid Ebûbekir’in, Sultan Abdülhamid Han vakfından kiraladıkları kasap dükkânını Osman ve Mustafa’ya devrettikleri</b><br><br>Kasab Ferağı<br><br>Ma‘rûz<br><br>Hüdâvendigâr-ı sâbık cennet-mekân firdevs-âşiyân merhûm ve mağfûrun leh Sultan Abdülhamid Hân hazretlerinin evkāfı musakkafâtından Yedikule hâricinde kâin beşinci selhhâneye merbût İslâmbol’da Lanka Yenikapısı hâricinde vâki‘ bir bâb kasab dükkânı derûnunda mevcûde beyne’l-hıref gedik tâ‘bir olunur âlât-ı lâzıme-i ma‘lûmeye iki kıt‘a vakıf temessükü mantûkunca münâsafaten mutasarrıflar olan es-Seyyid İbrahim ve karındaşı es-Seyyid Ebûbekir ibney es-Seyyid Mustafa meclis-i şer‘-i münîrde hâssa kasabbaşısı İzzetlü Mustafa Ağa tarafından vekîli kasablar kethüdâsı es-Seyyid Halil Ağa ve ustalarından mazbûtü’l-esâmî kimesneler hâzır oldukları hâlde kasab ustalığını idâreye kādirler olduğu ihbâr olunan Osman b. Mehmed ve Mustafa b. İsa nâm kimesneler mahzarlarında mezbûr es-Seyyid İbrahim ber-vech-i muharrer mutasarrıf olduğum âlât-ı lâzıme-i ma‘lûmeden nısf hissemi mezbûr Osman’a ve merkūm es-Seyyid Ebûbekir ben dahi mutasarrıf olduğum nısf hissemi işbu mezbûr Mustafa’ya hüsn-i rızâ ve ihtiyârımızla bedel-i ma‘lûm ve makbûz mukābelesinde bâ-re’y-i mütevellî ferağ ve tefvîz eylediğimizde onlar dahi ber-vech-i muharrer tefevvüz ve kabûl etmeleriyle ba‘de’l-yevm gedik tâ‘bir olunan âlât-ı lâzıme-i ma‘lûmede bizim aslan ve kat‘an alâka ve medhalimiz kalmayıp mezbûrân Osman ve Mustafa’nın dâhil-i havza-i mutasarrıfları olmuşdur dediklerinde onlar dahi ba‘de’t-tasdîk zikr olunan âlât-ı lâzıme-i ma‘lûme mezbûrân Osman ve Mustafa üzerlerine defter-i vakfa kayd-birle yedlerine temessük i‘tâsını istid‘â eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-2 Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30871"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30873"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>