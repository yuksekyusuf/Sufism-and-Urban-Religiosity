﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 226<br>Hüküm no: 302<br>Orijinal metin no: [28b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Demirci Hüseyin Beşe’nin kendisini bıçakla yaralayan Tersâne Sayıcısı Mustafa Hoca ile yedi yüz guruşa sulh olduğu</b><br><br>Kasımpaşa’da Murâbıt Çeşmesi’nde sâkin Demirci Hüseyin Beşe b. Hasan Galata’da mahfil-i kazâda Tersâne-i âmire sayıcılarından Mustafa Hoca b. Mehmed Emin muvâcehesinde mezbûr Mustafa Hoca târih-i i‘lâmdan üç gün mukaddem Cum‘a günü sa‘at on birde çeşme-i mezkûre önünde Yatağan bıçağıyla sağ elimin orta parmağı üzerinden bir yerinden ve sol elimin salavât parmağımın üzerinden bir yerinden ki cem‘an iki yerinden amden bi-gayr-ı hakkın darb ve cerh etmekle mûcib-i şer‘îsini taleb ederim deyü tasaddî eylediğim da‘vâmdan bâ-vesâtet-i muslihîn mezbûr Mustafa Hoca ile yedi yüz guruşa ba‘de’s-sulh ve’l-kabûl bedel-i sulh-ı mezkûrdan mâ‘adâ cerh-i mezkûra ve mâ-yahdesü minhden ve bi’l-cümle husûs-ı merkūma müte‘allika âmme-i da‘vâdan mezbûr Mustafa Hoca’nın zimmetini ibrâ eyledim dedikde mezbûr yedi yüz guruş mezbûr Mustafa Hoca’nın zimmetinde kalmağla taleb ederim deyü da‘vâ ol dahi ikrâr u i‘tirâf etmeğin alâ-mûcibi ikrârihi bedel-i sulh-ı merkūm yedi yüz guruşun müdde‘î-i mezbûr Hüseyin Beşe’ye edâsıyla merkūm Mustafa Hoca ilzâm olunduğu tescîl ve mübâşirleri baş ağa çavuşlarından İzmirli Ahmed Çavuş kulları yediyle huzûr-ı âlîlerine i‘lâm olundu.<br><br>Fî 24 C sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22497"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22499"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o476"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>