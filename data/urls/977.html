﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 103<br>Hüküm no: 74<br>Orijinal metin no: [14a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halep’te Safiye Hatun’un Mansuriye zaviyesine vakfettiği menzil hissesinin Mehmed’in mülk menzili ile istibdâli</b><br><br>Ma‘rûz,<br><br>Sâdır olan fermân-ı âlîlerine imtisâlen işbu i‘lâm ve hâmişinde mastûr derkenâra nazar olundukda medîne-i Halebü’ş-şehbâ’da vâki‘ Şerife Safiye bt. es-Seyyid Abdülvehab b. es-Seyyid Mehmed nâm sâhibetü’l-hayrın medîne-i mezkûrede kâin Mansuriye Zâviyesi mesâlihine vakıf eylediği medîne-i mezbûre mahâllâtından Ferafera mahallesinde kâin yirmi dört sehm i‘tibârıyla mu‘teber ma‘lûmü’l-hudûd ve’l-müştemilât bir bâb menzilin sülüsünü vakf-ı mezkûrun bi’l-meşrûta mütevellîsi olan zâviye-i mezbûre Şeyhî es-Seyyid eş-Şeyh Mehmed b. es-Seyyid Ahmed nâm kimesne yine medîne-i mezkûre mahâllâtından Şahin Bey mahallesinde kâin ermenazı, es-Seyyid Mehmed b. es-Seyyid Ahmed’in müstakıllen yedinde mülkü olan ma‘lûmü’l-hudûd ve’l-müştemilât bir bâb menzil ile istibdâl olunması her biri iltimâs etmeleriyle fi’l-hakīka mülk olan menzil-i mezkûr vakıf olan sülüs menzil-i merkūmdan kıymet ve rağbet ve ücret ve mahal cihetlerinden ezyed ve evfer olup ol vechile şerâit-i istibdâl mevcûd ve istibdâl-i mezkûr cânib-i vakf-ı mezkûra enfa‘ ve evlâ olduğunu mahâllinde ümenâ-i şer‘ ma‘rifetiyle bi’l-mu‘âyene keşf ve misâha olunarak sikāt-ı Müslimînin haberlerinden zâhir ve mütehakkık olduğu meâl-i i‘lâm-ı mezkûrdan müstebân ve bu makūle mülk olan menzil vakıf olan menzilden kıymeten ve rağbeten ve ücreten ve mahallen ezyed ve evfer ve istibdâli vakf-ı şerîfe enfa‘ ve evlâ olup şürût-ı istibdâl mevcûde olduğu hâlde istibdâli tecvîz eyleyen fukahâ-yı zevi’l-ibtihâcın kavilleri üzere mülk olan menzil-i mezkûr vakıf ve vakıf olan sülüs menzil-i merkūm mülk ve vakf-ı evvelin şürûtu vakf-ı sânîde icrâ olunmak üzere istibdâl olunup tarafeyne hüccet-i şer‘iyye verilmek için bâ-i‘lâm-ı şer‘î ve bâ-irâde-i seniyye Dîvân-ı hümâyûn tarafından emr-i şerîf verilegeldiği derkenârdan zâhir ve nümâyân olmağın bu sûretde zikr olunan mülk menzil vakıf olup vakf-ı evvelin şürûtu vakf-ı sânîde icrâ olunmak üzere izn-i hümâyûnu mutazammın mütevellî-i merkūmun yedine bir kıt‘a fermân-ı âlîşân i‘tâ buyurulmak iktizâ eylediği huzûr-ı âlîlerine i‘lâm olundu.<br><br>Fî 12 R sene [1]256.</p>          <br><a title="Önceki sayfa" style="text-decoration:none" href="./ayrmetin.php?idno=976"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=978"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>