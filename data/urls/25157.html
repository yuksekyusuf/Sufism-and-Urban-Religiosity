﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 294<br>Hüküm no: 270<br>Orijinal metin no: [33b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha Hatun’daki kuşağın Kahraman bt. Abdullah’a verilerek bedelinin Mehmed Çelebi b. Abdullah’a ödenmesi</b><br><br>Hâlâ Dîvân-ı kāimmakām-ı vezâret-i uzmâ ve mesned-nişîn-i vekâlet-i kübrâda akd olunan meclis-i şer‘de medîne-i Üsküdar’da ( ) mahallesinde sâkine Kahraman bt. Abdullah nâm hatun Mehmed Çelebi b. Abdullah mahzarında üzerine da‘vâ ve takrîr-i kelâm edip işbu hazır bi’l-meclis kırk yedi miskāl ve nısf dirhem dokuz paftalı bir ön altun kuşağı târih-i kitâbdan bir ay mukaddem işbu hazır bi’l-meclis Sâliha Hatun’a bi-tarîkı’l-vâye? teslîm ol dahi kabz etmiş idi hâlâ mezkûr kuşağı mezbûr Mehmed Çelebi yedinde buldum suâl olunup bana teslîm olunması matlûbumdur dedikde gıbbe’s-suâl mezbûr Mehmed Çelebi hayatında mârrü’z-zikr kuşağı mezbûr Sâliha Hatun’a işbu hazır bi’l-meclis Kara Halil nâm odabaşıya bey‘ için teslîm edip ol dahi ba‘de’l-kabz mârrü’z-zikr kuşağı bir miskāli üç yüz yirmi üçer akçeye olmak üzere on beş bin üç yüz akçeye târih-i kitâbdan on gün mukaddem bana bey‘ u teslîm ve kabz ve semen-i mezbûr etmiş idi el-hâletü hâzihî mârrü’z-zikr kuşak mezbûr Kahraman nâm hatunun mülkü olduğu ma‘lûmum değildir deyü inkâr edicek müdde‘iyye-i mezbûr Kahraman Hatun müdde‘âsı için beyyine taleb olundukda udûl-i Müslimînden Gazzaz Receb b. Abdülgani ve Medîne-i Münevvere’de ( ) mahalle sâkinlerinden Gömlekli bt. Abdullah ve Alime bt. Hüseyin hatunlar li-ecli’ş-şehâde meclis-i şer‘a hâzırûn olup istişhâd olunduklarında fi’l-vâki‘ işbu hâzırân olan mezbûr kuşak müdde‘iyye-i merkūme Kahraman Hatun’un mülküdür biz bu husûsa şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde ri‘âyet-i şerâ’iti’’l-kabûl şehâdetleri makbûle oldukdan sonra müdde‘iyye-i mezbûre Kahraman nâm hatun mârrü’z-zikr kuşağı bey‘ veyâ hîbe ve tarîk-i şer‘iyeden bir tarîk ile mülkünden ihrâc eylemediğine ba‘de’t-tahlîf yemîn billâhi’l-azîm etmeğin ol kuşağı mezbûre Kahraman Hatun’a teslîme mezbûr Mehmed Çelebi’ye tenbîh ve mezbûr Kara Halil Odabaşı semen-i mezbûru kabzı ikrâr etmekle semen-i mezbûr on beş bin üç yüz akçeyi mezbûr Mehmed Çelebi’ye edâ ve teslîme mezbûr Halil Paşa’ya tenbîh olunup mâ hüve’l-vâki‘ bi’t-taleb ketb olundu.<br><br>Fi’r-râbi‘ ve’l-işrîn min-Recebi’l-ferd li-sene isnâ ve seb‘în ve elf.<br><br>Şuhûdü’l-hâl: Fahrü’l-akrân Çavuşbaşı, Ali Kethudâ, Mehmed Ağa Mirahur, Ahmed Çelebi b. Mehmed, Süleyman Ağa b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=25156"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25158"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1033"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>