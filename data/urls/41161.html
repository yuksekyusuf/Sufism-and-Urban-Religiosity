﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 58<br>Hüküm no: 11<br>Orijinal metin no: [3b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâbık Kestel kadısı İsmail Efendi’nin alacak davasında Kestel ahalisi ile sulh olduğu</b><br><br>Vilâyet-i Anadolu’da Kestel kazâsına tâbi‘ Hacıbeyli nâm karyeden Hüseyin b. Ali ve Kavacık nâm karyeden Ali b. el-Hâc Ebîbekir ve Pazarköyü nâm karyeden el-Hâc Ali b. Abdurrahman ve Kenisacık nâm karyeden Hacı Yusuf b. el-Hâc Ebîbekir ve Bardakcıyân nâm karyeden Halil b. Cihan ve Arslan nâm karyeden el-Hâc Hasan b. Mehmed ve Yalıkoyu nâm karyeden İbrahim b. Mehmed nâm kimesneler asâleten ve kazâ-i mezbûr kasabası ahâlîsinden olup kendi tarafından asîl ve kazâ-i mezbûrun ma‘lûmü’l-esâmî ve mahsûrü’l-eşhâs sâir re‘âyâsı taraflarından husûs-ı âti’l-beyâna vekîl olduğu Mehmed b. Mehmed ve es-Seyyid Mustafa Çelebi b. Yusuf nâm kimesneler şehâdetleri ile şer‘an sâbit olan el-Hâc Mehmed b. Mehmed nâm kimesne vekâleten meclis-i şer‘-i şerîf-i lâzımü’t-teşrîfde sâbıkā kazâ-i mezbûre kādısı olan işbu bâ‘isü’l-kitâb Filzâde İsmail Efendi b. Abdurrahman mahzarında her biri ikrâr ve takrîr-i kelâm edip mezbûr İsmail Efendi kazâ-i mezbûr kādısı iken bin seksen dokuz senesi ile bin doksan senesinde bâ-fermân-ı âlî üzerimize edâsı lâzım gelen küçük sürsat teklîfinden re‘âyâ-yı merkūmûndan yüz yirmi beş esedî guruş ve kazâ-i mezbûrun hânesini tenzîl edivermek [için] beş yüz esedî guruş ve Salih Ağa nâm kimesne cem‘ine me’mûr olduğu bedel-i nüzûlden yüz elli esedî guruş cem‘an yedi yüz elli esedî guruşumuzu mezbûr İsmail Efendi bi-gayr-ı hakkın ahz ü kabz ve mesârifine sarfla istihlâk etmekle hâlâ meblağ-ı mecmû‘-ı mezbûr yedi yüz elli esedî guruşu mezbûr İsmail Efendi’den her birimiz da‘vâ ve taleb eylediğimizde ol dahi ikrâr edip lâkin edâda ta‘allül etmekle beynimizde nizâ‘-ı küllî vâki‘ olmuşidi. El-hâletü-hâzihî vesâtet-i muslihîn ile yüz on yedi esedî guruşa mezbûr İsmail Efendi ile sulh olup bedel-i sulh olan meblağ-ı mezbûr yüz on yedi esedî guruşu mezbûr İsmail Efendi yedinden tamamen ahz ü kabz eyledik min-ba‘d husûs-ı mezbûra ve sâir tekâlîfe [4a] müte‘allika kalîl ü kesîr ve celîl ü hakīr hukūk-ı ma‘lûme ve mechûle da‘vâsından mezbûr İsmail Efendi’nin zimmetini ibrâ-yı âmm-ı <<ile>> kātı‘u’l-hisâm ile her birimiz ibrâ ve ıskāt eyledik dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-işrîn min-Şevvali’l-mükerrem li-sene tis‘în ve elf.<br><br>Şuhûdü’l-hâl: Eş-şeyh Mehmed Efendi b. el-Kādî bi-Elmalı sâbıkā, Ârif Mehmed Efendi b. el-Kādî bi-Kula sâbıkā, Hüseyin Efendi b. Abdullah, Ömer Efendi b. el-Hâc Mehmed, Mehmed Efendi b. Ataullah.</p>          <br><a title="Önceki sayfa" style="text-decoration:none" href="./ayrmetin.php?idno=41160"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41162"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b058"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o497"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>