﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 470<br>Hüküm no: 587<br>Orijinal metin no: [244-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb bt. Mustafa’nın, kardeşi Rukıye aleyhindeki arsa davasından men olunması</b><br><br>On zirâ‘ arsa nizâ‘ından men‘<br><br>Ma‘rûz,<br><br>İstanbul’da Müftü Hamamı kurbünde Kâtib Hüsrev mahâllesinde sâkine ve zâtı mu‘arrefe arzuhâl eden Zeyneb bt. Mustafa Çarşamba günü huzûr-ı âlîlerinde ma‘kūd meclis-i şer‘-i enverde nezâret-i dâ‘îlerinde olan evkāfdan zikr olunan Kâtib Hüsrev Vakfı’ndan olan zikri âtî arsaya bâ-re’y-i mütevellî vâzı‘atü’l-yed olan karındaşı arzuhâlde mezkûr Rukıye bt. el-mezbûr Mustafa tarafından sâbitü’l-vekâle vekîli oğlu Mehmed Emin mahzarında mahâlle-i mezbûrede etrâf-ı erba‘ası el-Hâc Osman ve mezbûre Zeyneb’in âhara ferâgat eylediği menzil ve tarîk-i âm ile mahdûd arsa üzerinde olan üç kepenk bir harâb dükkân karındaşım mezbûre Rukıye’nin tasarrufunda olup lâkin dükkân-ı merkūmun verâsında mezbûr el-Hâc Osman menzili tarafında vâki‘ olup kıbel-i şer‘-i şerîfden keşif olunduğu üzere tahmînen on zirâ‘ arsa benim tasarrufumda iken kız karındaşım müvekkile-i mezbûre Rukıye bi-gayrı hakkın vaz‘-ı yed eder deyü vakf-ı mezbûrun mütevellîsi hâzır olduğu hâlde da‘vâ, vekîl-i mezbûr dahi cevâbında müvekkile-i mezbûre Rukıye ferâgat eylediği menzilinden zirâ‘ı beynlerinde ma‘lûm arsayı re’y-i mütevellî ile karındaşı işbu müdde‘iye-i mezbûreye ferâgat eyledikde ol dahi ba‘de’l-kabûl hâlâ iddi‘â eylediği arsaya müte‘allıka da‘vâdan müvekkile-i mezbûrenin zimmetini ibrâ eyledi deyü def‘ini udûlden oldukları ihbâr olunan mahâlle-i mezbûrede sâkin bağcı Abdullah b. el-Hâc Bektaş ve Hacı Mustafa b. Mehmed nâm kimesneler şehâdetleriyle isbât etmeğin mûcebiyle müdde‘iye-i mezbûre Zeyneb arsa-i mezkûre için şer‘an mu‘ârazadan men‘ olunduğu mübâşiri iltimâsıyla huzûr-ı alîlerine i‘lâm [olundu].<br><br>Fî 29 min-Şa‘bân sene [1]179.</p>          <br><a title="Önceki sayfa" style="text-decoration:none" href="./ayrmetin.php?idno=29877"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29879"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b470"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>