﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 174<br>Hüküm no: 202<br>Orijinal metin no: [62b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Receb Reis b. Himmet’in Şenlik Dede Vakfı’ndan bey‘ bi’l-istiğlâl yoluyla ödünç para aldığı</b><br><br>Mahmiye-i Galata tevâbi‘inden kasaba-i Beşiktaş mahallâtından Maçuka mahallesinde sâkin Receb Reis b. Himmet nâm kimse meclis-i şer‘-i şerîf ve mahfil-i dîn-i münîfe gelip işbu akdin kendilerinden sudûruna kadar mâliki olduğu ve taht-ı tasarrufunda bulundurduğu, mahalle-i mezbûrede kâin, hudûdu bir tarafından Mustafa Çelebi b. Mehmed mülkü, bir tarafından Şenlik Dede vakfı, bir tarafından vadi, bir tarafından tarîk-ı âm ile mahdûd bulunan cemî‘ menzilini cümle tevâbi‘i ve levâhıkıyla râyicü’l-vakt sekiz bin akçe semen-i mu‘ayyen-i makbûzla îcâb ve kabûlü hâvî bey‘ ile bey‘ ettiğini ikrâr ve i‘tirâf eyledi. Mahalle-i mezbûrede sâkin iken bundan akdem vefât eden merhûm Hayreddin Paşa’nın vakfına mütevellî olan hâmil-i hâze’l-kitâb Mahmud Çelebi b. el-Hâc Mehmed de vakf-ı mezkûr malıyla ve istiğlâl maksadıyla menzil-i merkūmu iştirâ etti. Bâyi‘-i mezbûrun istîcârı üzere mütevellî-i mezkûr zeyl-i vesîkada muharrer târîhden bir sene tamâmına bin iki yüz akçe ücret-i kirâ ile menzil-i mezkûru ba‘de’t-tahliye ve’t-tekābüz, kendisine icâreye verdi. Vâki‘ ikrâr mütevellî-yi mezbûr tarafından vicâhen ve şifâhen tasdîk edildi.<br><br>Cerâ zâlike ve hurrire fî-gurreti Ramazâni’l-mübârek li-sene isneteyn ve sittîn ve elf.<br><br>Şühûdü’l-hâl: Mehmed Çelebi b. Ebûbekir, Mustafa Çelebi b. Mehmed, Abdulbâki Çelebi b. Derviş, Ali Çelebi b. Ahmed, Ahmed Çelebi b. Ali müezzin, Yusuf bey muhtesib, Mustafa b. Mehmed muhzır</p>          <br><a title="Önceki sayfa" style="text-decoration:none" href="./ayrmetin.php?idno=10363"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10365"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o318"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>