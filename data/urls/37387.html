﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 573<br>Hüküm no: 443<br>Orijinal metin no: [105a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Ağa’nın oğlu reşit olduğundan babasından kalan malları vasisinden aldığı</b><br><br>Medîne-i Ebî Eyyûb Ensârî nevâhîsinden Silivri’ye tâbi‘ Haraccı karyesinde sâkin iken vefât eden Mehmed Ağa b. Ramazan’ın oğlu Abdullah’ın oğlu ve hasren vârisi olup mahmiye-i İstanbul’da Zeyni Çelebi mahallesinde müsâfiren sâkin ve sinni cüssesinin bülûğuna tahammülü ve bülûğuna rüşdünün inzimâmını iddi‘â eden İsmail Çelebi mahfil-i kazâda hâl-i sıgārında vasiyy-i muhtârı olmağla hisse-i müntakilesine vaz‘-ı yed eden bâ‘isü’l-vesîka Osman Efendi b. Mehmed mahzarında üzerine da‘vâ ve takrîr-i kelâm edip hâlâ ben bâliğ ve reşîd ve nef‘ ü zarârı âlim ve umûruma i‘ânet-i vasîden müstağnî olmağla vech-i mezbûr hesâbını gördüğümde ba‘de külli’l-hesâb yedinde bâkī kalan üç yüz seksen üç [akçe] hakkımı taleb eylediğimde bana teslîmden imtinâ‘ eder suâl olunsun dedikde gıbbe’s-suâl vasiyy-i mezbûr bülûğuna rüşdünün inzimâmı ma‘lûmum değildir deyicek [105b] müdde‘î-i mezbûrdan müdde‘âsına beyyine taleb olundukda udûl-ı Müslimînden Hüseyin Beşe b. Eyüb ve Mustafa Beşe b. Receb ve Mehmed Çelebi b. Hüseyin li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu müdde‘î-i mezbûr İsmail hâlâ bâliğ ve reşîd ve nef‘ ü zarârını âlim ve umûruna i‘ânet-i vasîden müstağnîdir, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl mûcebince meblağ-ı bâkī-yi mezbûru müdde‘î-i mezbûra edâya vasiyy-i mezbûra tenbîh olundukdan sonra mezbûr İsmail meclis-i mezbûrda vasiyy-i mezbûr muvâcehesinde ikrâr ve i‘tirâf edip ânifen edâsına tenbîh olunan meblağ-ı mezbûr üç yüz seksen üç akçe ile karye-i mezbûrede vâki‘ mülk menzili yedinden alıp kabz eyledim ba‘de’l-yevm hisseme isâbet eden mîrâs da‘vâsından vasiyy-i mezbûr zimmetini ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Hurrire fî 2 min-Cumâdelûlâ sene 1110.<br><br>Şuhûdü’l-hâl: Mustafa Bey b. Mehmed, el-Hâc Mehmed Efendi, Mehmed b. Hüseyin, Kara Yusuf Efendi b. Veli, Hasan Efendi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37386"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37388"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0573"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1140"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>