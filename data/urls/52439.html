﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 136<br>Hüküm no: 129<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ohan zimminin değirmen hissesini Vartires zimmiye sattığı</b><br><br>Fi’l-asl vilâyet-i Anadolu’da Şebinkarahisarı kazâsına tâbi‘ Ezyur? nâm karye sâkinlerinden olup medîne-i Üsküdar’da müsâfiren sâkin Ohan v. Kalik nâm zimmî meclis-i şer‘-i şerîf-i enverde işbu râfi‘ü’s-sifr Vartires v. Mardıros nâm zimmî muvâcehesinde ikrâr ve takrîr-i kelâm edip karye-i mezbûre kurbünde vâki‘ ma‘lûmü’l-hudûd tahmînen ...? değirmeni demekle ma‘rûf bir göz değirmen altı hisse i‘tibârıyla bir hisse-i şâyi‘asını tarafeynden îcâb ve kabûlü hâvî bey‘-i bâtt-ı sahîh-i şer‘î ile kırk beş guruşa mesfûr Vartires zimmîye bey‘ ü temlîk ve mahallinde zabt u kabza taslît eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı merkūm kırk beş guruşu mesfûr Vartires zimmî yedinden bi’t-tamâm ve’l-kemâl ahz u kabz eyledim ba‘de’l-yevm zikri mürûr eden değirmende olan altı hissede bir hisse-i şâyi‘amda benim kat‘â alâka ve medhalim kalmayıp mesfûr Vartires zimmînin mülk-i müşterâsı ve hakk-ı sırfı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 22 [Zilhicce] sene 1150<br><br>Şuhûdü’l-hâl: Sipâhizâde Mustafa Bey b. Mehmed, Sipâhizâde İsmail Ağa b. Ali, İsa Bey b. Musa, Veli Bey b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=52438"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52440"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>