﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 165<br>Hüküm no: 190<br>Orijinal metin no: [20a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Modoniç ve Delvine cizyesini iltizâma alan Şaban Bey’in Bayezid câmii Hatîbi Abdülkerim Efendi’ye teslim ettiği paradan borçlu kaldığı</b><br><br>Vilâyet-i Rûmeli’nde kasaba-i Yenişehir sâkinlerinden Şaban Bey b. Ali el-Cündî meclis-i şer‘-i kavîmde mahmiye-i Kostantıniyye’de vâki‘ merhūm Sultan Bâyezid Hân câmi‘-i şerîfinde hatîb olan hâfızu’l-kitâb Abdülkerim Efendi b. Hasan muvâcehesinde takrîr-i kelâm edip, bundan akdem bin yirmi iki senesinde cem‘ine me’mûr olduğum Modoniç cizyesine, Nasûh Paşa merhûmun sikke bahâsından iki yüz akçe ve gulâmiyye için dahi seksen bin üç yüz seksen sekiz akçe cem‘an iki yük ve seksen bin üç yüz seksen akçeyi merkūm Abdülkerim Efendi benim yedimle mîrîye geçirip ellerine temessük vermiş idim. Lâkin edâsına iktidârım olmamağın, adedi beynimizde ma‘lûm olan hazîne tezkiresiyle hesablaşdığımızdan mâ‘adâ bi tarîki’l-karz mûmâ-ileyh Abdülkerim Efendi’den ahz eylediğim dört yüz elli sekiz bin altı yüz on iki akçenin doksan altı bin akçesini rızâları ile âdemlerinden Ahmed nâm kimesne teslîm edip ve yirmi dört bin akçelik hazîne tezkiresini kendülere verip ve yedi yük akçesini tetimme-i Delvine’den olan sehimden sâlyâne edip ve Delvine hizmeti benim üzerimde iken mûmâ-ileyh Abdülkerim Efendi’nin dâmâdı Mustafa Çelebi cem‘ etmekle iki yüz bin akçesini dahi hizmet-i mezbûreden haklaşıp, mâ‘adâsı olan otuz sekiz bin altı yüz on iki akçe zimmetimde mezbûr Abdülkerim Efendi’ye edâsı lâzım deyndir dedikde, mukırr-ı mezbûru ikrâr-ı meşrûhunda el-mukarrun lehü’l-mezkûr vicâhen tasdîk edicek, mâ hüve’l-vâki‘ gıbbe’t-taleb ketb olundu. Tahrîren fî evâili şehri Rebî‘ilâhir li sene seb‘a ve ışrîn ve elf.<br><br><br>Şuhûdü’l-hâl: Fahrü’l-akrân Murad Ağa kethüdâ-yı sâhib-i sa‘âdet, Hüseyin Efendi mevkūfâtcı, Mehmed Ağa tâcir-i hâssa, Ali Bey el-havâle, Mustafa Çavuş eş-şehîr bi Halîmzâde, Ahmed Çelebi el-kâtib, Muzaffer Ağa, Fahrü’l-hutabâ Hasan Efendi b. Ahmed, İbrahim Efendi hatîb-i Sultan Süleyman, Ahmed Çelebi kâtib-i Evkāf-ı Sultan Bayezid ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24294"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24296"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>