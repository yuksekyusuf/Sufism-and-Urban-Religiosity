﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 460<br>Hüküm no: 477<br>Orijinal metin no: [116a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Parsam v. Mansur’un Hüseyin b. Şükrullah’a olan borcunu taksitlendireceği</b><br><br>Ermeni tâifesinden Parsam v. Mansur nâm zimmî mahmiye-i İstanbul’da meclis-i şer‘-i hatîr-i lâzımü’t-tevkīrde işbu bâ‘isü’l-vesîka el-Hâc Hüseyin b. Şükrullah nâm kimesne mahzarında ikrâr ve takrîr-i kelâm edip mezbûr el-Hâc Hüseyin’e zimmetimde cihet-i deyn-i şer‘îden yüz kırk bir guruş deynim olmağla mezbûr el-Hâc Hüseyin meblağ-ı mezbûra kefilim olan işbu hâzır-bi’l-meclis Mıgırdıç v. Ariton yedinden kırk yedi guruşluk astarını ahz u kabz eylediğinden mâ‘adâ ben dahi kendi malımdan kırk guruşa bir incili serpûş ile on üç guruşa beynimizde levn [ve] zirâ‘ı ma‘lûm sandalımı bey‘ ve teslîm ol dahi ber-vech-i muharrer yedimden iştirâ ve kabz etmekle bu vech üzere min-haysü’-l mecmû‘ yüz guruş deynimi mezbûr el-Hâc Hüseyin’e edâ ve teslîm eylediğimden sonra mezbûr el-Hâc Hüseyin’e zimmetimde kırk bir guruş deynim bâkī kalıp lâkin meblağ-ı bâkī-i mezbûr kırk bir guruşu mezbûr el-Hâc Hüseyin’e def‘aten edâya iktidârım olmayıp taksît ve tecîle tâlib olduğum ecilden mezbûr el-Hâc Hüseyin dahi meblağ-ı bâkī-i mezbûr kırk bir guruşu târîh-i kitâbdan beher ay tamâmında kendüye ikişer guruş vermek üzere yirmi buçuk ay tamâmına değin beni taksît ve tecîl eylediğinden ben dahi ber-vech-i muharrer kabûl ve meblağ-ı bâkī-i mezbûru merkūm el-Hâc Hüseyin’e edâya ta‘ahhüd eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Mehmed Efendi bezzâzistânî, Mehmed Çelebi kādızâde, Ahmed Ağa b. ( ), el-Hâc Rukneddinzâde Mehmed Ağa, ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=42006"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42008"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b460"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>