﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 220<br>Hüküm no: 218<br>Orijinal metin no: [31a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühâni bt. el-Hâc Mehmed’in Foti v. Nikola ile Margarit v. Oyarni’ye sattıkları arsadan kaynaklanan alacak davasında sulh oldukları</b><br><br>Mahmiye-i İstanbul’da el-Hâc Hasan mahallesinde sâkine ve zâtı el-Hâc Mustafa b. Ahmed ve el-Hâc İbrahim b. Halil nâm kimesneler ta‘rîfleriyle mu‘arrefe olan Ümmühâni bt. el-Hâc Mehmed nâm hâtun meclis-i şer‘de işbu hâmilü’r-rakīm Foti v. Nikola ve Margarit v. Oyarni nâm zimmîler muvâcehelerinde ikrâr ve takrîr-i kelâm edip mahrûse-i Galata’da Sultan Bayezid mahallesinde vâki‘ bir tarafdan Yusuf Efendi odaları ve bir tarafdan Karaköy Hamamı ve tarafeynden tarîk-i âm ile mahdûd olup tarîk-i âm tarafında vâki‘ tûlen ve arzen bi-hesâb-ı terbî‘î dört yüz dört zirâ‘ı merhûm Üskûfî Sinan Bey Vakfı’ndan beher şehr sekiz akçe mukāta‘a ile benim ile li-ebeveyn karındaşlarım Hadice ve Rukiye ve İsmail’in iştirâken tasarrufunda olup ve mâ‘adâsı iştirâken mülkümüz olan muhterik menzil arsasının mülk olan mahall-i mu‘ayyenini dört yüz otuz guruşa ve vakıf olan mahall-i mu‘ayyenini dahi izn-i mütevellî ile üç yüz guruş bedel mukābelesinde her birimiz bi’l-asâle ve bi’l-vekâle ve bi’l-vesaye merkūmân Foti ve Margarit’e bâ-hüccet-i şer‘iyye ale’l-iştirâki’s-seviy cem‘an yedi yüz otuz guruşa bey‘ u tefvîz ve teslîm eylediğimizde onlar dahi ber-vech-i muharrer iştirâken iştirâ ve tefevvüz ve tesellüm ve kabûl eylemişler idi binâen aleyh hâlâ ben ancak arsa-i mevkūfe-i merkūme bedeli olan meblağ-ı mezbûr üç yüz guruşdan hisseme isâbet eden yetmiş beş guruşu merkūmân Foti ve Margarit’den ahz u kabz eylemeyip zimmetlerinde bâkī kalmış idi deyü da‘vâ eylediğimde onlar dahi hâl minvâl-i muharrer üzere olduğunu ikrâr lâkin meblağ-ı mezbûr yetmiş beş guruşu hîn-i akidde tarafından kabza vekîl olan gāib ani’l-meclis zevcin Mustafa Ağa b. Süleyman b. Abdullah nâm kimesneye tamâmen def‘ u teslîm eyledik deyü ba‘de’d-def‘ ve’l-inkâr merkūmân Foti ve Margarit def‘-i mezkûrlarını beyân sadedinde iken beynimize muslihûn tavassut edip beni da‘vâ-yı mezkûremden merkūmân Foti ve Margarit ile yirmi beş guruş üzerine inşâ-i akd-i sulh eylediklerinde ben dahi ber-vech-i muharrer sulh-i mezbûru kabûl ve bedel-i sulh olan meblağ-ı mezbûr yirmi beş guruşu merkūmân Foti ve Margarit yedlerinden bi’t-tamâm ve’l-kemâl ahz u kabz eyledim ba‘de’l-yevm mülk-i mezbûr ile vakf-ı mezkûrda olan hisse-i şâyia‘-i ma‘lûmem merkūmân Foti ve Margarit’in iştirâken mülk-i müşterâları ve hakk-ı müfevvezleri olmuşdur benim kat‘an alâka ve medhalim kalmamışdır dedikde gıbbe’t-tasdîki’ş-şer‘î mâ hüve’l-vâki bi’l-ibtigā ketb olundu.<br><br>Fi’l-yevmi’s-sâdis aşer min-Şevvâli’l-mükerrem sene 1137.<br><br>Şuhûdü’l-hâl: es-Seyyid Ali Ağa b. Hasan, Attâr Hüseyin Çelebi b. Abdullah, Saatci Ali Çelebi b. Mustafa, Mübaşir el-Hâc Mustafa Çavuş, Mustafa Çelebi b. Mehmed, İbrahim Çelebi b. Muharrem, Halil Çelebi b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21956"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21958"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o451"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>