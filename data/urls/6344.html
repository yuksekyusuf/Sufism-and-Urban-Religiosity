﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 165<br>Hüküm no: 128<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bey’in evini Feyzullah Efendi’ye sattığı (bey’ bi’l-vefâ)</b><br><br>Bey‘ bi’l-vefâ<br><br>El-emru hasbemâ hurrire fîhi nemekahû el-fakīr ileyhi azze şânühû<br><br>Abdullah el-kādı bi-medîneti Kostantıniyye el-mahmiye<br><br>-Gufira lehû-<br><br>Mahmiye-i İstanbul’da Mimârayas mahallesinde sâkin el-Hâc Mehmed Bey b. Abdülbaki Efendi b. Yakub nâm kimesne meclis-i şer‘-i şerîf-i enverde merhûm Mahmud Çavuş Vakfı’na evlâdiyet ve meşrûtiyet üzere mütevellî olan sâhib-i hâzihi’l-vesîka Feyzullah Efendi b. İbrahim nâm kimesne mahzarında ikrâr-ı tâm ve takrîr-i kelâm edip yedimde mülküm olup zikr olunan Mimârayas mahallesinde vâki‘ bir tarafdan Keresteci el-Hâc Mehmed mülkü ve bir tarafdan Keresteci es-Seyyid el-Hâc Hasan mülkü ve iki tarafdan tarîk-i hâs ile mahdûd dâhiliyesinde fevkānî üç bâb oda ve iki sofa ve bir tahte’s-semâ ve tahtânî bir oda ve kilâr ve bir matbah ve bi’r-i mâ ve hâriciyesinde fevkānî üç bâb oda ve bir sofa ve tahtında bir ahur ve havlu ve kanavâtına teb‘iyet ile mülk olan bir masura mâ-i lezîz-i cârîyi müştemil menzilim ile mukābilinde vâki‘ ma‘lûmü’l-hudûd iki yüz yetmiş zirâ‘ muhterik mülk menzil arsamı bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık işbu târîh-i vesîkadan altı [ay] tamâmına dek iki bin dört yüz elli altı guruşa bi-tarîkı’l-vefâ mûmâ-ileyh Feyzullah Efendi’ye bey‘ ve teslîm eylediğimde ol dahi ber-vech-i mübeyyen tarîk-i mezkûr üzere bi’t-tevliye iştirâ ve tesellüm ve kabûl ve semeni olan meblağ-ı mezbûr iki bin dört yüz elli altı guruşu mâl-ı vakf-ı mezbûrdan bana def‘ ü teslîm eylediğinde ben dahi yedinden bi’t-tamâm tesellüm ve ahz u kabz eyledim dedikde gıbbe’t-tasdîkı’ş-şer‘î mezbûr el-Hâc Mehmed Bey meclis-i mezkûrda i‘âde-i kelâm edip akd-i mezkûr hakīkatde bey‘ olmayıp meblağ-ı mezbûr iki bin dört yüz elli altı guruş zimmetimde deyn ve mukābelesinde mebî‘-i mezkûr rehin olmağın müddet-i mezkûre tamâmında edâ-i deyn müyesser olmazsa zikr olunan menzil ve arsayı semen-i misliyle bey‘ ve semenini kabz ve semen-i mezkûrdan meblağ-ı mezbûr iki bin dört yüz elli altı guruşu edâ ve fazla kalır ise bana îsâle ve bunlar mütevakkıf olduğu umûrun küllîsine küllemâ aziltüke fe-ente vekîlî mazmûnu üzere azl ü in‘izâlden masûn ve sulb-i akd-i rehinde meşrûta ve vekâlet-i devriye-i sahîha-i şer‘iyye ile tarafımdan işbu hâzır bi’l-meclis fahrü’l-müderrisîni’l-kirâm Mehmed Efendi b. el-Hâc Ali’yi vekîl ve nâib-i menâb nasb u ta‘yîn eyledim dedikde ol dahi ber-vech-i muharrer vekâlet-i mezbûreyi kabûl ve hizmet-i lâzımesini edâya ta‘ahhüd ve iltizâm etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Muharremi’l-harâm sene 1153.<br><br>Şuhûdü’l-hâl: Mehmed Efendi Bektaşzâde, Ömer Odabaşı b. Mustafa, İbrahim Odabaşı b. Ali, Zeki Ali Efendi b. Kasım, Mehmed Efendi b. Hasan, Ali Çelebi b. İbrahim, es-Seyyid Hüseyin Efendi b. Abdulkadir, İmâm Mustafa Efendi b. Mehmed, Şeyh Abdurrahman Efendi, eş-Şeyh Mehmed Efendi Vefâyî, Molla Halil b. Ebubekir, Ali Çelebi b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=6343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o664"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>