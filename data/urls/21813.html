﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 106<br>Hüküm no: 74<br>Orijinal metin no: [9a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Mustafa’nın darb davasında Hasan b. İbrahim ile sulh oldukları</b><br><br>Mahrûse-i Galata hâricinde Müeyyedzâde mahallesinde sâkin Mehmed b. Mustafa nâm kimesne meclis-i şer‘de Hasan b. İbrahim nâm kimesne tarafından zikri âtî sulh ve ibrâya vekîli olduğu Süleyman b. Ya‘kub ve İbrahim b. Abdullah nâm kimesneler şehâdeteriyle sâbit olan işbu râfi‘u’l-kitâb İbrahim b. Ahmed nâm kimesne mahzarında ikrâr ve takrîr-i kelâm edip müvekkil-i mezbûr Hasan târih-i kitâbdan beş gün mukaddem mahrûse-i mezbûrede Karaköy sûkında ba‘de’z-zuhr âlet-i cârihadan beyaz kabzalı bıçak ile sağ ve sol omzum başlarından iki yerimden amden bi-gayrı hakkın beni darb ve cerh eylemiş idi diye müvekkil-i mezbûrdan mûceb-i şer‘îsini bundan akdem ba‘de’d-da‘vâ ve’l-inkâr ben müdde‘âmı müvekkil-i mezbûr muvâcehesinde şuhûd-ı udûl ile vech-i şer‘î üzere isbât eyleyip mûceb-i şer‘îsi ber’-i tâmm husûlüne tevkīf olunmuş idi el-hâletü hâzihî beynimize muslihûn tavassut edip da‘vâ-yı mezkûremden beni müvekkil-i mezbûr Hasan ile on üç guruş üzerine inşâ-i akd-i sulh eylediklerinde ben dahi ber-vech-i muharrer sulh-i mezbûru kabûl ve bedel-i sulh olan meblağ-ı mezbûru vekîl-i mezbûr yedinden tamâmen ahz u kabz eylediğimden sonra ben cerh-i mezbûra ve mâ tehaddese anhuya müte‘allika âmme-i da‘vâdan müvekkil-i mezbûr Hasan’ın zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde vekîl-i mezbûr dahi bedel-i sulh olmak üzere bana medfû‘u olan meblağ-ı mezbûr on üç guruşa müte‘allika âmme-i da‘vâdan kezâlik benim zimmetimi ibrâ ve ıskāt eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâmis aşer min-Recebi’l-ferd li-sene 1137.<br><br>Şuhûdü’l-hâl: İbrahim b. Muharrem, Halil b. Mustafa, Mustafa b. Ahmed, Mehmed b. Ahmed, Ali b. Ahmed ve gayrühum. </p>          <br><a title="Önceki sayfa" style="text-decoration:none" href="./ayrmetin.php?idno=21812"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21814"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o473"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>