﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 272<br>Hüküm no: 300<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tahir b. Ahmed’in, Sultan Abdülhamid Han vakfından kiraladığı kasap dükkânı gediğini Seyyid Osman ve Seyyid Ömer’e devrettiği</b><br><br>Kassab gediği mübâya‘a<br><br>Ma‘rûz<br><br>Hüdâvendigâr-ı sâbık cennet-mekân firdevs-âşiyân merhûm Sultan Abdülhamid Hân hazretlerinin evkāf-ı celîleri musakkafâtından Yedikule hâricinde kâin birinci selhhâneye merbût Galata’ya muzâfe kasaba-i Kasımpaşa’da dere üzerinde kâin bir tarafdan kahve dükkânı ve bir tarafdan kuyu ile mahdûd bir bâb kasab dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmelere bâ-temessük-ı vakf mutasarrıf olan el-Hâc Tahir b. Ahmed meclis-i şer‘-i şerîf-i münîrde hâssa kasabbaşısı İzzetlü Mustafa Ağa tarafından vekîli kasablar kethüdâsı es-Seyyid Halil Ağa ve ustalarından mazbûtü’l-esâmî kimesneler hâzır olduğu hâlde kasab ustalığını idâreye kādir idüğü ihbâr olunan bâ‘isü’l-i‘lâm es-Seyyid Osman b. es-Seyyid Hasan asâleten ve es-Seyyid Ömer b. es-Seyyid Hüseyin tarafından tasdîka vekîli olan es-Seyyid Salih Ağa b. Hüseyin mahzarlarında takrîr-i kelâm edip ber-vech-i muharrer mutasarrıf olduğum âlât-ı lâzıme-i ma‘lûmeleri hüsn-i rızâmla bedel-i ma‘lûm ve makbûz mukābelesinde merkūm es-Seyyid Osman ve müvekkil-i merkūm es-Seyyid Ömer’e nısf üzere bâ-re’y-i mütevellî ferağ ve tefvîz eylediğimde onlar dahi ber-vech-i muharrer tefevvüz ve kabûl edip fîmâ ba‘d âlât-ı lâzıme-i ma‘lûmelerde benim aslan ve kat‘an alâka ve medhalim kalmayıp merkūmân es-Seyyid Osman ve müvekkil-i mezbûr es-Seyyid Ömer’in hakk-ı müfevvezleri olmuşdur dedikde merkūm es-Seyyid Osman ve merkūm es-Seyyid Salih Ağa ba‘de’t-tasdîk zikr olunan âlât-ı lâzıme-i ma‘lûmelerin nısfı merkūm es-Seyyid Osman ve nısf-ı âharı müvekkil-i merkūm es-Seyyid Ömer üzerlerine defter-i vakfa kaydolunup yedlerine başka başka temessük i‘tâsını istid‘â eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-13 M sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31053"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31055"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b272"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>