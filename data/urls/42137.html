﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 84<br>Hüküm no: 31<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hatun’un beytülmal kâtibi Bostancı Osman aleyhindeki miras davasının reddedilmesi</b><br><br>Ma‘rûz,<br><br>Rumeli’nde Aydos kazâsına tâbi‘ iskele-i Burgos kasabasında sâkin iken bundan akdem vefât eden Hamâmî Abdullah Beşe b. Mehmed’in verâseti zevce-i metrûkesi Hadice bt. Abdullah ile sulbiye kebîre kızı Rukiye’ye inhisârı tahakkukundan sonra zâtı ta‘rîf-i şer‘î ile mu‘arrefe olan mezbûre Rukiye mahfil-i şer‘iyyâtda mukaddemâ kasaba-i mezbûre voyvodası Haseki Ahmed Ağa’nın kâtibi Bostanî Osman b. Abdullah mahzarında babam ve mûrisim mezbûr Hamâmî Abdullah Beşe bin yüz altmış altı senesi kasaba-i mezbûrede fevt oldukda ben Âsitâne-i sa‘âdet’de sâkine ve mezbûr Haseki Ahmed Ağa kasaba-i mezbûre zâbiti bulunmağla terekesinin selâse-i erbâ‘ı cânib-i beytülmâla âid olmak zu‘muyla zabt ve tereke-i müteveffâ-yı mezbûrdan olup kasaba-i mezbûrede vâki‘ bir tarafdan Mehmed Yazıcı ve bir tarafdan Molla Hüseyin ve bir tarafdan üveyi vâlidem mezbûre Hadice menzilleri ve bir tarafdan tarîk-i âm ile mahdûd ma‘lûmü’l-müştemilât mülk menzilini mezbûr Bostanî Osman kâtibi bulunmağla semen-i mislinden noksâna bi’l-emâne bey‘ ve teslîm, ol dahi ba‘de’l-iştirâ ve’t-tesellüm üveyi vâlidem mezbûre Hadice Hatun’a bey‘ ve teslîm, ol dahi iştirâ ve kabz edip hâlâ vâzı‘atü’l-yed olmağla aynı menzil-i mezkûru merkūm Bostanî Osman’dan hâlâ taleb ederim deyü da‘vâ etdikde müdde‘iye-i mezbûrenin takrîr-i meşrûhu üzere menzil-i mahdûd-ı mezkûru hâlâ vâzı‘atü’l-yed olan mezbûre Hadice’den da‘vâ iktizâ edip mezbûr Bostanî Osman’dan da‘vâsı meşrû‘a olmamağla müdde‘iye-i mezbûre Rukiye Hatun husûs-ı mezkûr için merkūm Bostanî Osman’a bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 5 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42136"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42138"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>