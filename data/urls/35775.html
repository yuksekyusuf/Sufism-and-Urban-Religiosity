﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 172<br>Hüküm no: 100<br>Orijinal metin no: [20b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasiliko bt. İstefan’ın şerbethâne hisselerinin bir kısmını Kasâb Miçoğlu Kosta v. Yani’ye satması</b><br><br>Şerbethâne-i mezbûrun 45 sehim. 15000 guruş<br><br>Kezâlik medîne-i Üsküdar’da Yeni mahallede sâkine teba‘a-i Devlet-i aliyye’nin Rum milleti nisvânından şahsı ta‘rîf-i şer‘î ile mu‘arrefe olan Vasiliko bt. İstefan meclis-i şerîf-i hatîrde teba‘a-i Devlet-i aliyye’nin Rum milletinden olduğu bâ-ilmühaber mütehakkık olan bâ‘isü’r-rakīm Kasâb Miçoğlu Kosta v. Yani muvâcehesinde teba‘a-i Devlet-i aliyye’den ve şerbethâneci esnâfının Arnavud karyesi ustabaşısı Mihalaki v. Dimitri ve merkūme Vasilko’nun zevci Mağazacı Boyacıoğlu Yanko v. Nikola hâzır oldukları hâlde ikrâr-ı tâm ve takrîr-i kelâm edip mahrûse-i Galata’ya muzâfe Arnavud karyesinde Çarşıiçi nâm mahalde Zincirlikapı karşısında Rum bakkalı ittisâlinde vâki‘ bir tarafdan mukaddemâ Rum bakkalı ve el-yevm Yusuf Ağa’nın tütüncü dükkânı ve iki tarafdan Haci Kostandi veresesi menzili ve taraf-ı râbi‘i tarîk-i âm ile mahdûd merkūm Kosta ile işbu hâzır bi’l-meclis Kasâb Cevlioğlu Yani v. Tanaş’ın iki kıt‘a hüccet-i şer‘iyye mantûklarınca yedlerinde mülk ve hakları olan şehriye otuz guruş kirâlı Fucuraki koltuğu demekle arîf bir bâb şerbethâne derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûmesi yüz yirmi sehm i‘tibârıyla akd-i âti’z-zikrin sudûruna değin yedimde olup bin iki yüz altmış sekiz senesi Cumâdelâhiresi’nin yirmi üçüncü günü târihiyle müverrah ve ol târihde rüsûm-i zecriye muhassılı es-Seyyid Yakub Paşa merhûmun mührüyle memhûr bir kıt‘a ve bin iki yüz altmış sekiz senesi Zilka‘deti’ş-şerîfesinin yirmi birinci günü târihiyle müverrah Muhassıllık-ı Rusûm-ı Zecriyenin mührüyle memhûr bir kıt‘a ki cem‘an iki kıt‘a sûret ve hâlâ Zecriye Nâzırı izzetlü Hüseyin Efendi’nin bir kıt‘a ilmühaberi mantûklarınca yedimde müstakilleten mülk ve hakkım olmağla ben ber-minvâl-i muharrer mâlike olduğum âlât-ı gedik-i mezkûrun yetmiş beş sehm hisse-i şâyi‘asını hâzır-ı merkūm Yani ile işbu hâzır bi’l-meclis Kasâb Mantooğlu Dimitri v. Tanaş’a iki kıt‘a hüccet-i şer‘iyye mantûklarınca bey‘ ve teslîm etmemle mâ‘adâ kırk beş sehm hisse-i şâyi‘amı dahi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile on beş bin guruşa merkūm Kosta’ya bey‘ ve temlîk ve vech-i [21a] lâyıkıyla teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm on beş bin guruşu tamâmen bana def‘ u teslîm ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile ibrâ vü ıskāt ve her birimiz ber-minvâl-i muharrer âharın ibrâsını kabûl eyledik, fîmâ-ba’d âlât-ı gedik-i mezkûrun kırk beş sehm hisse-i şâyi‘a-i mezkûresinde benim aslâ ve kat‘â alâka ve medhalim kalmayıp merkūm Kosta’nın mülk-i müşterâsı ve hakk-ı sırfı olmuşdur dedikde gıbbe.<br><br>Fî 25 Muharrem sene 1279<br><br>Şuhûdü’l-hâl: Eş-şahidune’s-sabıkūn</p>          <br><a title="Önceki sayfa" style="text-decoration:none" href="./ayrmetin.php?idno=35774"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35776"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o403"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>