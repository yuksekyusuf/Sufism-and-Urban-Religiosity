﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 240<br>Hüküm no: 199<br>Orijinal metin no: [24a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan Bâyezid mahallesinden Hacı Mehmed Ağa b. Bayram ile Yanaki v. Dimo arasındaki alacak davası çözülerek tarafların birbirini ibra etmesi</b><br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den bâ-fermân-ı âlî irsâl olunan Mevlânâ Mustafa Efendi mahrûse-i Galata a‘mâlinden kasaba-i Tophâne’de Sultan Bâyezid mahallesinde Kılıç Ali Paşa Câmi‘i kurbünde fahrü’l-a‘yân el-Hâc Mehmed Ağa b. Bayram’ın sâkin olduğu menzile varıp zeyl-i vesîkada isimleri mastûr olan Müslimîn huzûrlarında akd-i meclis-i şer‘ eyledikde mahrûse-i mezbûreye tâbi‘ kasaba-i Beşiktaş’da Sinan Paşa mahallesinde sâkin Yanaki v. Dimo nâm zimmî meclis-i ma‘kūd-ı mezbûrda râfi‘ü hâze’l-kitâb mezbûr el-Hâc Mehmed Ağa’ya cihet-i deyn-i şer‘îden hâlâ zimmetinde vâcibü’l-edâ ve lâzımü’l-kazâ deynim olan üç bin dört yüz kıt‘a riyâlî guruş mukābelesinde yedinde rehin olup zikrolunan Sinan Paşa mahallesinde vâki‘ ma‘lûmü’l-hudûd menzilin mezbûr el-Hâc Mehmed Ağa kabz eylediği ücretinden gayrı mezkûr el-Hâc Mehmed Ağa benden esmân-ı ma‘lûme-i makbûzaya iştirâ ve kabz eylediği hâl-i küfründe ismi Yuvan olup şeref-i İslam ile müşerref oldukdan sonra ismi Mehmed olan gulâma ve biri sırt ve biri paça iki samur kürke ve bir kapaklı kazgana ve mukaddemâ mezbûr el-Hâc Mehmed Ağa’nın peksimetçi fırınında müste’cir iken bir buçuk sene süknâ ile istifâ-i menfa‘at etmedim, battal fırın için benden yetmiş bir bin akçe ücret kabz etmişdin deyü yetmiş akçe ücret da‘vâsına ve târih-i kitâba gelince mezbûr el-Hâc Mehmed Ağa ile beynimizde cereyân eden ahz ü i‘tâya ve bey‘ ve şirâ ve karz ve ücret ve vedî‘a ve şirket ve nice mu‘âmelât-ı şettâ ve sâir hukūk-ı ma‘lûme ve mechûleye müte‘allika olan cemî‘ de‘âvî ve mutâlebât ve eymân ve muhâsamâtdan mezbûr el-Hâc Mehmed Ağa’yı ibrâ-i âm ile ibrâ ve ıskāt eyledim dedikde mezbûr el-Hâc Mehmed Ağa ben dahi mezbûr Yanaki’nin bana deyni olup bâlâda zikri mürûr eden meblağ-ı mezbûr üç bin dört yüz riyâlî guruş ve iki top altmış guruş ve yedinde rehin olan menzilin meremmâtına harc u sarf eylediğim meblağdan gayrı târih-i kitâba gelince mezbûr Yanaki ile beynimizde cereyân eden ahz u i‘tâ ve bey‘ u şirâ ve karz ve ücret ve vedî‘a ve şirket ve mu‘âmelât-ı şettâ ve sâir hukūk-ı ma‘lûme ve mechûleye müte‘allika olan cemî‘ de‘âvî ve mutâlebât ve eymân ve muhâsamâtdan mezbûr Yanaki’yi ben dahi ibrâ-i âm ile ibrâ ve ıskāt [eyledim] dedikde gıbbe’t-tasâdiki’ş-şer‘î vâki‘ hâli mevlânâ-yı mezbûr mahâllinde ba‘de’t-tahrîr ma‘an ba‘s olunan Osman ve Ali Beşe ile meclis-i şer‘e gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Şa‘bâni’l-mu‘azzam li-sene isnâ ve seb‘în ve elf.<br><br>Şuhûdü’l-hâl: Şahin Ali Ağa el-mübâşir, Zübdetü’l-erkân Abdülbaki Çelebi, el-Hâc İskender b. Hasan, Ali Beşe b. Osman, Yusuf b. Abdullah, Mustafa b. Veli.</p>          <br><a title="Önceki sayfa" style="text-decoration:none" href="./ayrmetin.php?idno=25085"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25087"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1043"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>