﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 290<br>Hüküm no: 207<br>Orijinal metin no: [62a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sarımsakçıların buğday döğücülere ait zahireye karışmamaları</b><br><br>Ma‘rûz-ı dâ‘î-i devletleridir ki Mahmiye-i İstanbul’da Kapan-ı dakīk ve Sultân Bayezid Hân câmi‘-i şerîfi kurbunda ve Gümrükönü ve sâir mahallerde olan buğday döğücü tâifesinin kethüdâları Yusuf b. Abdullah ve yiğitbaşıları Mustafa Yazıcı ve ustalarından Osman b. Yusuf ve el-Hâc Süleyman b. Abdullah ve el-Hâc Ali b. Mehmed ve Mehmed b. Abdullah ve el-Hâc Ahmed b. Mehmed ve Suhte Mehmed ve sâirleri meclis-i şer‘de mahmiye-i mezbûrede Odunkapısı kurbunda vâki‘ sarımsakçı tâifesinin kethüdâları el-Hâc Hüseyin ve esnâfından Mahmud Yazıcı ve Molla Ahmed ve el-Hâc Ali ve Ahmed Sofu ve Ali ve sâirleri muvâcehelerinde mahmiye-i mezbûrede olan cemî‘ esnâf herkesin kendiye mahsûs ve mu‘ayyen olan metâ‘ı bey‘ ve şirâ edip âhara mahsûs olan metâ‘a karışagelmeyip ve nizâm-ı hâl dahi vech-i muharrer üzre olduğundan mâ‘adâ herkes kendi metâ‘ına kanâ‘at edip âharın metâ‘ına karışmamak üzre taraf-ı şer‘den tenbîh ve mûcebince fermân-ı âlî dahi sâdır olmuşiken, mahmiye-i mezbûreye gelen buğday ve bulgur ve tarhana ve böğrülce ve mercimek ve nohud ve bakla ve döğülmüş arpa bizim metâ‘ımız olmağla bey‘ ü şirâsı ancak bize mahsûs olup âharın medhali olmayıp yumurta ve sarımsağın bey‘ ü şirâsı mezbûrûna mahsûs ve nizâm-ı hâlimiz dahi bu vech üzre muntazam iken mezbûrûn sarımsakçı tâifesi hilâf-ı fermân ve mugāyir-i nizâm bize mahsûs olan zehâyir-i mezkûreyi hafiyyeten alıp ve der mahzen ve ihtikâr ve narh-ı cârîden ziyâde bahâ ile bey‘ etmeleriyle ibâdullâhı ızrâr ve nizâmımıza halel verirler hakīkat-i hâl vukūfu olan bî-garaz müslimînden istihbâr ve haberleri tahrîr ve bizim metâ‘ımıza karışmayıp bâ‘is-i ihtilâl olmamak üzre mezbûrûna tenbîh olunup Dîvân-ı âlî’ye arz ve i‘lâm olunmak matlûbumuzdur dediklerinde hakīkat-i hâl Pazarbaşı Mehmed Çelebi b. el-Hâc Hüseyin ve Mehmed Yazıcı b. el-Hâc Ahmed ve bölükbaşılarından İsmail Yazıcı ve Davud oğlu Mehmed ve sâirlerinden tefahhus olundukda fi’l-hakīka hâl vech-i meşrûh üzre olup zehâyir-i mezkûrenin bey‘ ü şirâsı ancak buğday döğücü tâifesine mahsûsdur, sarımsakçı tâifesinin zehâyir-i mezkûreye müdâhale edegeldikleri yokdur deyû her biri mezbûrûn sarımsakçı tâifesi muvâcehelerinde ihbâr etmeleriyle, kadîmden olageldiği vech üzre mezkûrûna bey‘ ü şirâsı mahsûs olan zehâyir-i mezkûreye bî-vech müdâhale etmemek üzre merkūmûn sarımsakçı tâifesine taraf-ı şer‘den tenbîh olundu. Husûs-ı mezbûru nâtık hükm-i hümâyûn recâ ettikleri huzûr-ı âlîlerine i‘lâm olundu. El-emru li men lehü’l-emr. Fî 12 Rebî‘ilevvel sene 1139.</p>          <br><a title="Önceki sayfa" style="text-decoration:none" href="./ayrmetin.php?idno=29184"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29186"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>