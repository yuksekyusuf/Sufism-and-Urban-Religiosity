﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 93<br>Hüküm no: 72<br>Orijinal metin no: [14a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Efendi’nin Bakkal Vasil aleyhindeki alacak davasından men olunması</b><br><br>Mübâşir-i mezbûra teslîm.<br><br>Ma‘rûz,<br><br>Vilâyet-i Anadolu’da Harput kazâsı ahâlîsinden es-Seyyid el-Hâc Ömer Efendi b. Hâfız Mustafa mahfil-i şer‘iyyâtda İstanbul’da Şehzâde Sultân Mehmed -aleyhi’r-rahmetü Rabbihi’s-samed- hazretleri câmi‘-i şerîfi civârında Acemoğlu Meydanı nâm mahâlde vâki‘ bakkāl dükkânında sâkin teba‘a-i Devlet-i aliyye’den ve bakkāl esnâfından bâ‘isü’l-i‘lâm Vasil v. İlya muvâcehesinde ben işbu târîh-i i‘lâmdan beş gün mukaddem mârrü’z-zikr Acemoğlu Meydanı nâm mahâlde vâki‘ merkūmun dükkânı önünden geçer iken saltamarkamın koyun cebinde olan on guruş kıymetli bir aded cüzdan ile cüzdan-ı merkūm derûnunda mevzû‘ emvâlim olan iki bin dokuz yüz guruşa mu‘âdil ve beyne’n-nâs nakid hükmünde mütedâvil yüz kırk beş aded yirmilik ve bir adedi onluk cem‘an yüz kırk altı aded kavâim-i mütedâvile mârrü’l-beyan Saltamarkanın koyun cebinden kazâen düşdükde işbu merkūm Vasil fuzûlî ve bi-gayrı hakkın hufyeten ahz ü kabz ve istihlâk etmekle ol vechile merkūm Vasil zimmetinde damânen alacak hakkım olan meblağ-ı mezkûr iki bin dokuz yüz on guruş ve mezkûr cüzdanın semeni olan meblağ-ı merkūm on guruş ki cem‘an iki bin dokuz yüz yirmi guruşu merkūm Vasil’den bi-tarîkı’d-damân hâlâ taleb ederim deyü ba‘de’d-da‘vâ ve’l-inkâr müdde‘î-i mezbûr es-Seyyid el-Hâc Ömer Efendi ber-vech-i muharrer müdde‘âsını isbâtdan izhâr-ı acz edip talebiyle merkūm Vasil’e bi’l-muvâcehe vech-i şer‘î üzere yemîn verilmeğin mûcebince müdde‘î-i mezbûr es-Seyyid el-Hâc Ömer Efendi da‘vâ-i mezkûre[siyle] merkūm Vasil’e bilâ-beyyine mu‘ârazadan men‘ olunduğu tescîl ve mübâşirleri Bâb-ı Zabtiye Neferâtından Çemişgezekli Hüseyin Ağa yediyle huzûr-ı [âlîlerine i‘lâm olundu].<br><br>Fî 17 Ra sene [12]73.<br><br>Ser-ketebe.</p>          <br><a title="Önceki sayfa" style="text-decoration:none" href="./ayrmetin.php?idno=38307"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38309"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o183"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>