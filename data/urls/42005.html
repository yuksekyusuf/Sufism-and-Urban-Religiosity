﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 458<br>Hüküm no: 475<br>Orijinal metin no: [115b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tımışvar Defterdarı olan Behçetî İbrahim Efendi’nin bazı masrafları karşılığı olarak Mehmed Efendi’ye gönderdiği paranın teslim edildiği</b><br><br>Husûs-ı âti’l-beyanın mahâllinde tahrîri için savb-ı şer‘den irsâl olunan Mevlânâ el-Hâc Ali Efendi b. Ahmed mahmiye-i İstanbul’da Emin Bey mahâllesinde vâki‘ umdetü’l-müderrisîni’l-kirâm es-Seyyid Mehmed Efendi b. Es-Seyyid Mustafa Ağa’nın menziline varıp zeyl-i vesîkada muharrerü’l-esâmi Müslimîn huzûrunda akd-i meclis-i şer‘-i kavîm etdikde Dîvân-ı hümâyûn kâtiblerinden olup hâlâ Tımışvâr defterdârı olan umdetü erbâbi’t-tahrîr ve’l-kalem Behçetî İbrahim Efendi b. Ali Efendi b. Mehmed meclis-i ma‘kūd-ı mezkûrda işbu bâ‘isü’l-vesîka müşârün-ileyh es-Seyyid Mehmed Efendi mahzarında ikrâr-ı tam ve takrîr-i kelâm edip işbu müşârün-ileyh es-Seyyid Mehmed Efendi vesâtetiyle mârrü’z-zikr Tımışvar defterdârlığı taraf-ı Devlet-i aliyye’den bana tevcîh ve inâyet buyruldukda mu‘tâd üzere câize ve kalemiye ve sâir masârıf-ı ma‘lûme için üç bin guruşu mahâlline sâhib-i devlet bazâra gidenlerinden işbu hâzır-bi’l-meclis Süleyman Çelebi b. Halil ve etbâ‘ımdan Mehmed Çelebi b. Hasan yedleri ile ben kendim edâ ve teslîm edip müşârün-ileyh es-Seyyid Mehmed Efendi’nin husûs-ı mezbûru husûlüne sa‘y ve tavassutundan mâ‘adâ bir nesne alâka ve medhali olmamağla ber-vech-i muharrer masrûfum olan meblağ üç bin guruşa ve gayra müte‘allıka âmme-i da‘vâ ve kâffe-i mutâlebâtdan müşârün-ileyh es-Seyyid Mehmed Efendi’nin zimmetini ibrâ ve iskāt eyledim min-ba‘d müşârün-ileyh es-Seyyid Mehmed Efendi ile husûs-ı mezbûra ve gayra müte‘allıka vechen mine’l-vücûh ve sebeben mine’l-esbâb aslâ da‘vâ ve nizâ‘ım yokdur dedikde gıbbe’t-tasdîkı’ş-şer‘î mevlânâ-yı mezbûr vâki‘ hâli mahâllinde tahrîr ve ba‘de ma‘an irsâl olunan Şaban Çelebi b. Bayram ile meclis-i şer‘e gelip alâ-vukū‘ıhî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Recebi’l-ferd li-sene sitte aşere ve mi’e ve elf min-hicreti men-lehü’l-izzü ve’ş-şeref.<br><br>Şuhûdü’l-hâl: Fahrü’l-akrân Mustafa Ağa b. merhûm Nizameddin Efendi, el-Hâc Abdullah Ağa b. Ahmed Ağa ağa-yı Sadr-ı âlî, İbrahim Ağa b. Yusuf, Mustafa Ağa b. Yusuf Ağa, Mehmed Çelebi b. Şaban, Said Efendi b. Mehmed, Fazlullah b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=42004"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42006"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b458"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>