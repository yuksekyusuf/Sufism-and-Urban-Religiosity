﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 183<br>Hüküm no: 283<br>Orijinal metin no: [31a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed b. Hüseyin’in ölen Yasemin bt. Abdullah’ın vârisi olarak hak iddia ettiği evin Yasemin Hâtun tarafından sağlığında kocası Mustafa b. Abdullah’a satıldığı</b><br><br>Budur ki medîne-i Ebâ Eyyûb Ensârî sâkinlerinden Bekri Mehmed b. Hüseyin nâm kimesne meclis-i şer‘-i şerîfde âti’z-zikr Yasemin bt. Abdullah nâm hâtunun sâbıkan zevci olan hâmil-i hâze’l-kitâb Mustafa b. Abdullah mahzarında takrîr-i da‘vâ eyledi ki bundan akdem mezbûre hâtun medîne-i merkūmede Emânî mahallesinde bir tarafı Hümâ Hâtun bt. Abdullah mülkü ve bir tarafı Saraylı demekle ma‘rûfe hâtunun mülkü ve bir tarafı tarîk-i hâs ile ve bir tarafı tarîk-i âm ile mahdûd olan mülke mutasarrıfe iken vefât edip zikr olunan menzilin nısfı usûbet-i sebebiyye cihetiyle bana âid iken mezbûr Mustafa hisse-i şâyi‘amı vermeyip fuzûlen tasarruf eder şer‘le görülmesin taleb ederim dedikde gıbbe’s-suâl merkūm Mustafa zikr olunan hâtun menzil-i mesfûru cümle tevâbi‘ [ve] levâhıkıyla hâl-i hayâtında ve kemâl-i sıhhatinde bana üç bin râyic fi’l-vakt akçeye bey‘ edip elime hüccet dahi vermişdir deyû bundan akdem medîne-i merkūmede nâibü’ş-şer‘ olan Mehmed b. Ferhad’ın hatt [ve] hatmini müştemil bir hüccet ibrâz edip ve mezbûr müdde‘î mazmûnun inkâr eyledikde udûl-i müslimînden mahalle-i merkūme imâmı Osman b. Ferhad ve Şuca‘ b. Abdullah ve Ahmed b. Abdullah ve Ferruh Bey b. Abdullah nâm kimesneler mazmûnuna ve mesfûre hâtun zikr olunan mülkü hâl-i hayâtında ve kemâl-i sıhhatinde merkūm Mustafa’ya üç bin akçeye bey‘ edip kabz-ı semen ve teslîm-i mebî‘ eylediğine şehâdet-i şer‘iyye edip gıbbe’t-ta‘dîli’ş-şer‘î şehâdetleri hayyiz-i kabûlde vâki‘ olmağın kayd-ı sicil olundu. Fî evâili Rebî‘ilâhir sene 994.<br><br><br>Şuhûdü’l-hâl: Bâli b. Hüseyin, Mustafa b. Mehmed, Ferhad b. Abdullah, Mustafa b. Abdullah, Mustafa b. İvaz ve gayr </p>          <br><a title="Önceki sayfa" style="text-decoration:none" href="./ayrmetin.php?idno=12721"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12723"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o228"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>