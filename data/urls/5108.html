﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 211<br>Hüküm no: 184<br>Orijinal metin no: [40a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Diyar-ı âhara giden eski Kasaplar Bölükbaşısı Hasan b. Abdullah’ın karısı ve çocuğuna nafaka bağlanması</b><br><br>Nafaka.<br><br>Mahmiye-i İstanbul’da Canbaziye Mahallesi sâkinlerinden olup zâtı Çorbacıbaşı Hüseyin Ağa b. Hüsam ve Ahmed Çelebi b. Mustafa ta‘rîfleriyle mu‘arrefe olan işbu bâ‘isetü’l-vesîka Hadice bt. Mustafa nâm hatun meclis-i şer‘-i şerîf-i enverde takrîr-i kelâm ve tâ‘bir ani’l-merâm edip sâbıkā Kasablar Bölükbaşısı Hasan b. Abdullah nâm kimesne zevcim olup beni ve mezbûrun firâşından hâsıl ve benden mütevellide işbu sagīre kızım Fâtıma’yı bilâ-nafaka ve lâ-münfik-i şer‘î bırağıp diyâr-ı âhara gitmekle zevcim gāib-i mezbûr Hasan üzerine kıbel-i şer‘den kadr-i ma‘rûf meblağ farz ve takdîr olunmak matlûbumdur dedikde hâl bâlâda zikrolunan minvâl üzere idiğini zeyl-i vesîkada muharrerü’l-esâmî Müslimîn ihbârlarıyla müte‘ayyin olup mezbûre Hadice Hatun tahlîf-i şer‘î ile tahlîf olundukdan sonra hâkim-i muvakki‘-ı sadr-ı kitâb -tûbâ-lehû ve hüsnü meâb- efendi hazretleri dahi mezbûre Hadice Hatun ile sagīre-i mezbûre Fâtıma’nın nafakalari’çün zevci gāib-i mezbûr Hasan üzerine târih-i kitâbdan külle yevm her birine dörder paradan cem‘an sekiz para farz ve takdîr edip meblağ-ı mefrûz-ı mezbûru nafakalari’çün harc ve sarfa ve lede’l-iktizâ istidâneye ve inde’z-zafer zevci gāib-i mezbûr Hasan üzerine rücû‘a mezbûre Hadice Hatun’a izin verilmeğin mâ-hüve’l-vâki‘ bi’t-taleb ketb olundu.<br><br>Fî 19 Cumâdelûlâ sene [1]143.<br><br>Şuhûdü’l-hâl: Çorbacı Hüseyin Ağa b. Hüsam, el-Hâc Süleyman b. Mustafa, Ahmed Çelebi b. Mustafa, Dâmâd İbrahim b. Abdullah, Mehmed Çelebi b. Abdullah, Salih b. Süleyman, Mehmed Çelebi b. Abdurrahman, Mustafa Çelebi muhzır-ı keşf.</p>          <br><a title="Önceki sayfa" style="text-decoration:none" href="./ayrmetin.php?idno=5107"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5109"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o725"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>