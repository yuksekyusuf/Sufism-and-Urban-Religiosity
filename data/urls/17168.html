﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 187<br>Hüküm no: 215<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Birbirleriyle kavga eden Rukiye ve Zeyneb isimli kadınların barıştıkları</b><br><br>Maʻrûz;<br><br>Mahmiye-i İstanbul’da Küçük Mustafapaşa Mahallesi’nde Kadıçeşmesi kurbünde sâkine Rukiye bt. Ahmed b. Abdullah’ın zevci ve tarafından zikr-i âtî husûsa vekîl olduğu zât-ı mezbûreyi bi’l-maʻrifeti’ş-şerʻiyye ârifân es-Seyyid Süleyman b. Ahmed b. Abdurrahman şehâdetleriyle vekâleti sâbit olan İbrahim Çelebi b. el-Hâc İsmail meclis-i şerʻde medîne-i Eyüb’de Musa Çavuş Mahallesiʼnde sâkine bâʻisetü’l-iʻlâm Zeyneb bt. Abdullah muvâcehesinde mezbûre Zeyneb târîh-i iʻlâmdan on beş gün mukaddem zevcem müvekkilem mezbûreye misâfereten geldiğinde birbirleriyle nizâʻları esnâsında merkūme Rukiye’nin kasığına mezbûre Zeyneb bi-gayr-ı hakkın depmesiyle darbından nâşî müstebînü’l-hilka cenîn ilkā edecek mertebede sâhibetü’l-firâş olmağla mûcib-i şerʻîsini bundan akdem merkūme Zeyneb’den daʻvâ etmiş idi. El-hâletü hâzihî zevcem müvekkilem mezbûre Rukiye daʻvâ-yı mezkûresinden meccânen fâriğa olup husûs-ı mezkûra ve mâ-yuhdesü minhe müteʻallika âmme-i daʻvâdan mezbûre Zeyneb’in zimmetini ibrâ ve iskāt eyledi deyü baʻde’l-ikrâr mezbûre Zeyneb dahi tasdîk eylediği baʻde’t-tescîl bi’l-iltimâs huzûr-ı âlîlerine iʻlâm olundu. Bâkī fermân men-lehü’l-emrindir.<br><br>Fi’l-yevmi’l-hâdî ve’l-ışrîn min-Cemâziyelevvel sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17167"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17169"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o748"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>