﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 493<br>Hüküm no: 606<br>Orijinal metin no: [109M/b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musli Ağa’nın alacak iddiasında bulunmaktan men olunması</b><br><br>Mahmiye-i İstanbul’da ( ) mahallesinde sâkin Musli Ağa b. Ahmed nâm kimesne meclis-i şer‘-i hatîrde Pankula demekle şehîr bâ‘isü hâze’s-sifr Hrisanos v. Paskal nâm zimmî muvâcehesinde üzerine da‘vâ ve takrîr-i kelâm edip havâss-ı hümâyûndan Talanda Mukāta‘ası perâkendesinden olup Hâslar kazâsında vâki‘ oniki karyenin bin yetmiş dokuz senesinde hâsıl olucak rüsûmâtı taht-ı iltizâmımda olmağla bundan akdem mezbûr Hrisanos’a elli bin akçeye deruhde, mezbûr Hrisanos dahi iltizâm ve kabûl ve sene-i mezbûrede kurâ-i mezbûre ahâlîsinden ellibin akçe rüsûmâtı kabz etmekle suâl olunup meblağ-ı mezbûrun mezbûr Hrisanos’dan alıverilmesi matlûbumdur dedikde, gıbbe’s-suâl mezbûr Hrisanos cevâbında müdde‘î-i mezbûrdan kurâ-i mezbûrenin sene-i mezbûrede hâsıl olacak rüsûmâtını elli bin akçeye iltizâm ve kabûl etmiş idim, lâkin bir nesne kabz etmemişimdir deyicek müdde‘î-i mezbûrdan mezbûr Hrisanos’un vech-i muharrer üzere elli bin akçe kabz etdiğine beyyine taleb olundukda ityân-ı beyyineden izhâr-ı acz ile istihlâf etmeğin mezbûr Hrisanos’a sene-i mezbûrede kurâ-i mezbûre ahâlîsinden vech-i muharrer üzere elli bin akçeyi küllen ve ba‘zan kabz etmediğine yemîn teklîf olundukda ol dahi alâ vefki’l-mesûl yemîn billâhillezî enzele’l-incîle alâ-Îsâ -aleyhi’s-selâm- etmeğin mûcebince müdde‘î-i mezbûr vech-i mübeyyen üzere bilâ-beyyine mu‘ârazadan men‘ olunup mâ-vaka‘a bi’t-taleb ketb olundu.<br><br>Fî 19 min-şehri Ramazani’l-mübârek sene 1081.<br><br>Şuhûdü’l-hâl: Fahrü’l-akrân Hüseyin Ağa kethüdâ-yı hazret-i efendi, zahrü’l-akrân Mehmed Ağa ser-muhzırân, Cafer Beşe çukadâr efendi, Mehmed Çelebi hazînedâr, Receb Çelebi tâbi‘-i efendi.</p>          <br><a title="Önceki sayfa" style="text-decoration:none" href="./ayrmetin.php?idno=2923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b493"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>