﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 67<br>Hüküm no: 22<br>Orijinal metin no: [3a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. el-Hâc Hasan’ın Mehmed Efendi b. Mahmud’dan boşandığı</b><br><br>Mahrûse-i Galata hâricinde Fındıklı kasabasında vâki‘ İlyas Çelebi mahallesinde sâkine Hadice bt. el-Hâc Hasan nâm hâtun zâtı ba‘de’t-ta‘rîfi’ş-şer‘î meclis-i şer‘de zevc-i sâbıkı işbu râfi‘u’l-vesîka Mehmed Efendi b. Mahmud mahzarında ikrâr ve takrîr-i kelâm edip mezbûr Mehmed Efendi mukaddemâ zevcim olup beni tatlîk etmeğle ben dahi mezbûrun zimmetinde mütekarrır olan yedi yüz akçe mehr-i mü’eccelimi mezbûrdan taleb ve da‘vâ eylediğimde ol dahi sen mikdâr-ı mezkûr mehr-i mü’eccelinden ve nafaka-i iddet ve me’ûnet-i süknândan geçip benimle muhâla‘a ve hukūk-ı zevciyyete vesâire müte‘allika âmme da‘vâdan benim zimmetimi ibrâ ve ıskāt etdin deyü ref‘ u def‘-i mezkûrunu isbât sadedinde iken beynimize muslihûn tavassut edip beni mezbûr Mehmed Efendi ile da‘vâ-yı mezkûremden üç yüz akçe üzerine inşâ-i akd-i sulh eylediklerinde ben dahi ber-vech-i muharrer sulh-i mezbûru kabûl ve bedel-i sulh-i merkūmu yedinden alıp kabz eylediğimden sonra hukūk-ı zevciyyete vesâire müte‘allika âmme-i da‘vâdan mezbûr Mehmed Efendi’nin zimmetini ibrâ ve ıskāt eyledim dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ aşer min-Cemâziyelâhir li-sene 1137.<br><br>Şuhûdü’l-hâl: Halil b. Mustafa, Mehmed b. Ahmed, Mehmed b. İbrahim, Süleyman b. Ahmed, Ahmed b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21760"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21762"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b067"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o479"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>