﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 330<br>Hüküm no: 328<br>Orijinal metin no: [73a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Mehmed ve kardeşi Ali’nin Şüca‘ Anbarî Vakfı’na ait evdeki hisselerinin istemeyerek sattırıldığına dair iddialarının doğru olmadığı</b><br><br>Bâ-imzâ-i hazret-i efendi.<br><br>Mahrûse-i İstanbul’da Langa-i kebîr kurbünde Kâtib Kasım Mahallesi sükkânından Mehmed ve <<kız>> karındaşı Ali b. Mehmed dîvân-ı hazret-i sadrâzamîde ma‘kūd meclis-i şer‘-i hatîr-i lâzımü’t-tevkīrde İstanbul kādıları nezâretlerinde olan evkāfdan Şücâ‘ Anbârî Vakfı’ndan mahalle-i mezbûrede vâki‘ inde’l-ahâlî ve’l-cîrân ma‘lûmü’l-hudûd bir bâb menzilin bâ-icâreteyn mutasarrıfı Avanis v. Serkis nâm zimmî mahzarında vakf-ı mezbûr mütevellîsi el-Hâc İsmail Efendi hâzır olduğu hâlde her biri üzerine takrîr-i da‘vâ ve tasvîr-i müdde‘â edip menzil-i mezkûr sagīre kız karındaşımız Sâliha ile bi’l-iştirâki’s-seviyy taht-ı tasarrufumuzda iken bundan akdem vezîriazam-ı sâbık maktûl İbrahim Paşa’nın makremecibaşısı gāib ani’l-meclis Abdurrahman nâm kimesne kendi sâkin olduğu odada işbu mütevellî-i mûmâ-ileyh İsmail Efendi hâzır olduğu hâlde bizlere kerhen bizler dahi mükrehen menzil-i mezkûru on beş kîseye tahammülü var iken beş kîse bedel mukābelesinde mezbûr Abdurrahman’a bâ-ma‘rifet-i mütevellî fâriğ ol dahi yine bâ-ma‘rifet-i mütevellî mesfûr Avanis’e fâriğ olmağla hâlâ mârru’z-zikr menzili mesfûr Avanis’den taleb eylediğimde bana teslîmden imtinâ‘ eder suâl olunup takrîri tahrîr ve menzil-i mezkûru bana teslîme tenbîh olunmak matlûbumdur dedikde gıbbe’s-suâl mesfûr Avanis cevâbında sagīr-i mezbûrun menzil-i mezkûrda olan hissesini vasîsi zarûret-i nafakasi’çün işbu hüccet-i şer‘iyye mantûkunca kıbel-i şer‘-i enverden me’zûnen müdde‘iyân-ı mezbûrân asâleten sâlifü’z-zikr menzili ber-vech-i muharrer bi-tav‘ihim gāib-i mezbûr Abdurrahman’a fâriğ olduklarından sonra ol dahi bâ-ma‘rifet-i mütevellî bana fâriğ olmuş idi deyü kerh-i mezkûru inkâr lâkin vakf-ı menzil-i mezkûrun hakīkatda tasarrufu mütevellînin olup mütevellî-i mezbûr İsmail Efendi dahi istintak olundukda vakfiyetinde zikrolunan ferağlar kerhen olmayıp tav‘an olduğunu haber ve da‘vâ-yı mezkûrede müdde‘î olmadığından mâ‘adâ müdde‘iyân-ı mezbûrân mükrih mükrehün-bihi dahi ta‘yîne kādir olmayıp ve mezbûr Abdurrahman erbâb-ı ikrâhdan dahi olmamağla müdde‘iyân-ı mezbûrân Mehmed ve Ali bî-vech mu‘ârazadan men‘ olunup mâ-hüve’l-vâki‘ bi’t-taleb ketb olundu.<br><br>Hurrire fî-16 Recebi’l-ferd sene [1]143.<br><br>Şuhûdü’l-hâl: Çukadâr İsmail Çelebi, İbrahim Çelebi, Mustafa Çelebi b. Ahmed Ağa, Mehmed Çelebi b. ( ), es-Seyyid Ahmed Efendi b. ( ) ayak nâibi Mehmed Efendi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=5251"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5253"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o692"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>