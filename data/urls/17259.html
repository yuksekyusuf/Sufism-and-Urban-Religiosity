﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 230<br>Hüküm no: 306<br>Orijinal metin no: [33b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Taşradan izinsiz olarak İstanbul’a gelip yerleşenlerin tespiti ve düzenlenecek defterinin gönderilmesi</b><br><br>İzzetlü Bostancıbaşı ve Haslar nâibi efendi;<br><br>Rumeli ve Anadolu câniblerinden ev göçüyle Âsitâne-i aliyye ve civârında olan kasabât ve kurâya ricâl ve nisâ gelmek bâ-fermân-ı âlî memnûʻatdan olup hilâfına vâzʻ ve hareket îcâb etmez iken biraz müddetden berü zâbıtanın ve mahallât imamlarının adem-i mübâlâtlarından nâşî taşradan ev göçü ile vâfir ricâl ve nisâ gelip Haslar muzâfâtında vâkiʻ mahallâtda olan menzillere nüzûl ve duhûl ve bilâ-kisb ü kâr envâʻ-ı mefâsid îkāʻına meşgūl oldukları inhâ ve ihbâr olunduğu cihetten ol makūleler maʻrifet-i şerʻle tahrîr ve dikkat olunması mühim ve muktezî olmağla imdi mukaddemâ tahrîr ve defter olunduğu bin yüz elli sekiz senesi Cemâziyelevvel’i selhinden işbu fermân-ı âlî târîhine dek Rumeli ve Anadolu taraflarından ev göçü nâmıyla gelip birer takrîb ile Haslar ve muzâfâtında vâkiʻ mahallâtda olan menâzil ve büyûta nüzûl ve duhûl eden müzevvece ve gayrı müzevvece ricâl ve nisâ ne mikdâr ise bir neferi hâric kalmamak şartıyla maʻrifet-i şerʻ ile ve taʻyîn olunan Mübâşir Mümin ve eimme-i mahallât maʻrifetleriyle cümlesi isim ve resimleri ve vilâyetleri ismi ve geldikleri müddet tasrîh ile alâ-vechi’s-sıhha tahrîr ve defter ve defterin huzûrumuza irsâle mübâderet ve hilâfından ittikā ve mücânebet eyleyesiz deyü buyruldu.<br><br>15 Şaʻbân sene [1]160</p>          <br><a title="Önceki sayfa" style="text-decoration:none" href="./ayrmetin.php?idno=17258"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17260"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o738"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>