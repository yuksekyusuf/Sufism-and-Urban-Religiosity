﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 383<br>Hüküm no: 360<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şa‘ban Beşe’nin, vefat eden kardeşi İbrahim Efendi b. Hızır’ın satılan eşyalarından kendi hissesine düşen mikdarı Abdülfettah Ağa b. Ramazan’dan teslim aldığı</b><br><br>Vilâyet-i Rumeli’nde Kavak kazâsına ber-vech-i te’bîd mutasarrıf iken kazâ-i mezbûrda vefât eden İbrahim Efendi b. Hızır’ın verâseti zevce-i metrûkesi Meryem bt. Abdullah ile li-ebeveyn er karındaşı Şa‘ban Beşe nâm kimesneye münhasıra olduğu şer‘an sâbit ve zâhir oldukdan sonra mezbûr Şa‘ban Beşe meclis-i şer‘-i hatîr-i lâzımü’t-tevkīrde hâlâ İnöz ve Kavak memlahası emîni olan Dimitraki v. Asanya nâm zimmî tarafından zikrolunan Kavak kazâsı memlahasında vekîl olan işbu bâ‘isü’l-kitâb Abdülfettah Ağa b. Ramazan nâm kimesne mahzarında ikrâr ve takrîr-i kelâm edip mûrisim müteveffâ-yı mezbûr İbrahim Efendi ber-vech-i muharrer kazâ-i mezbûra ber-vech-i te’bîd mutasarrıf iken kazâ-i mezbûrda vefât eyledikde yanında mevcûd olan eşyâsını kassâm ma‘rifetiyle sûk-ı sultânîde bey‘ ve semenini bi’l-emâne mezbûr Abdülfettah Ağa ahz ü kabz etmekle ber-mûceb-i defter-i kassâm mezbûr Abdülfettah Ağa’nın makbûzundan benim hisse-i şer‘iyeme ancak beş bin dokuz yüz elli akçe isâbet ve intikāl etmekle ber-vech-i muharrer mezbûr Abdülfettah Ağa’nın ber-mûceb-i defter-i kassâm makbûzu olan meblağ-ı mezbûr beş bin dokuz yüz elli akçe hissemin dört bin üç yüz akçesini bi’t-tamam ve’l-kemâl mezbûr Abdülfettah Ağa’nın yedinden alıp kabz eylediğimden sonra meblağ-ı bâkīye müte‘allika âmme-i de‘âvî [ve] mutâlebâtdan mezbûr Abdülfettah Ağa’nın zimmetini ibrâ-yı âmm-ı kātı‘u’l-hisâm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min- Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: Salih Bey b. İsmail, Yusuf Bey b. Hasan tâbi‘-i mezbûr, el-Hâc Mustafa b. Yusuf Efendi, İsmail Çelebi b. Şa‘ban, Mehmed Çelebi b. Haydar.</p>          <br><a title="Önceki sayfa" style="text-decoration:none" href="./ayrmetin.php?idno=41508"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41510"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b383"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>