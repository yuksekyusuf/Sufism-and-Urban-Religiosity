﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 724<br>Hüküm no: 797<br>Orijinal metin no: [123a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hori bt. Minas’ın Mehmed b. Mustafa’nın babasından alacağı olduğu iddiasıyla açtığı davada iddiasını ispat edemediği</b><br><br>Mahmiye-i Edirne hısnı dâhilinde el-Hâc Doğan mahallesinde sâkine Huri bt. Minas nâm Ermeniye meclis-i şer‘de işbu sâhibü’l-kitâb Mehmed b. Mustafa nâm kimesne mahzarında üzerine da‘vâ ve takrîr-i kelâm edip mezkûr Mehmed’in babası olup bundan akdem vefât eden merkūm Mustafa hâl-i hayâtında bi-gayri vechin benim yedi bin akçemi ahz u kabz eylemişidi hâlâ mezbûr Mehmed oğlu ve hasran vârisi olup muhallefâtına vâzı‘u’l-yed olmağla meblağ-ı mezbûru müteveffâ-yı merkūmun tereke-i vâfiyyesinden olmak üzere mezkûr Mehmed’den taleb ederim suâl olunup alıverilmek matlûbumdur dedikde gıbbe’s-suâl mezbûr Mehmed cevâbında babam müteveffâ-yı mezbûra gāibe ani’l-meclis Âişe nâm hâtunun yedi bin akçe deyni olmağla meblağ-ı mezbûra merkūme [Hori bt.] Minas emr ve kabûlü hâviye kefâlet ile kefîl olmağın babam müteveffâ-yı mezkûr meblağ-ı merkūmu kefâleti hasebiyle merkūme [Hori bt.] Minas’dan huzûr-ı hâkimü’ş-şer‘de da‘vâ ve taleb eyledikde mezbûre [Hori bt.] Minas dahi meblağ-ı mezbûra kefâletini ikrâr edicek edâsına hükm-i şer‘î lâhık oldukdan sonra meblağ-ı mezbûrun edâsı lâzım gelmekle babam müteveffâ-yı mezbûra def‘ ve teslîm eylediği yedi bin akçe cihet-i kefâletden olan meblağ-ı mezbûrdur dedikde isre’l-istintâk merkūme [Hori bt.] Minas vech-i muharrer üzere merkūme Âişe’nin deyni olan yedi bin akçeye kefâletini inkâr edicek merkūm Mehmed’den sıdk-ı makālini mübeyyine beyyine taleb olundukda udûl-i ahrâr-ı ricâlden olup mahmiye-i mezbûrede Mezid Bey mahallesinde sâkin Hasan Beşe b. Mustafa ve Şarabdâr Hamza Bey mahallesinde sâkin Mehmed b. Abdullah nâm kimesne[ler] li-ecli’ş-şehâde meclis-i şer‘de hâzırân olup istişhâd olunduklarında fi’l-hakīka vech-i muharrer üzere müteveffâ-yı mezbûra hayâtında gāibe ani’l-meclis mezbûre Âişe’nin deyni olan yedi bin akçeye bizim huzûrumuzda mezbûre [Hori bt.] Minas emr ve kabûlü hâviye kefâlet ile kefîl oldu ve müteveffâ-yı merkūm hayâtında mezbûre [Hori bt.] Minas’a def‘ ü teslîm eylediği yedi bin akçe cihet-i kefâletden deyni olan yedi bin akçedir biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olmağın mezbûre [Hori bt.] Minas bî-vech ta‘arruzdan men‘ birle mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Zilka‘deti’ş-şerîfe li-sene semân ve sittîn ve elf.<br><br>Şühûdü’l-hâl: Mehmed [b.] Mustafa, Kutb[eddin] İsmail, Ahmed Çelebi, Bayram Beşe, Arslan Beşe, Ali Bey ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=41075"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41077"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b724"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o790"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>