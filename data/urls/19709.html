﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 133<br>Hüküm no: 144<br>Orijinal metin no: [35a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yusuf Efendi b. Abdülaziz’in terekesindeki bazı mallarda istihkak iddiası</b><br><br>Osman Çelebi b. Abdülaziz nâm kimesne meclis-i kazâda mahmiye-i Galata hâricinde Hoca Ali mahallesinde bundan akdem vefât eden merhûm-ı mebrûr Yusuf Efendi b. Abdülaziz’in zevce-i metrûkesi ve vârisesi olup ba‘zı muhallefâtına vâzı‘atü’l-yed olan Sâliha Hâtun bt. Hasan mahzarında takrîr-i da‘vâ edip zevce-i mezbûre merhûm-ı mûmâ-ileyhin zimmetinde olan otuz bin akçe mehr-i müeccelinden yirmi bin akçesi mukābelesinde ber mûceb-i defter-i kassâm cem‘an yirmi bin akçesini alıp esbâb-ı merhûm-ı mesfûrun muhallefâtından ahz u kabz edip benim dahi merhûm-ı mûmâ-ileyhin zimmetinde beynimizde ilm-i şer‘î ile harîr bahâsından sekiz bin akçe hakkım olup zevce-i mezbûrenin makbûzu olan merhûm-ı mûmâ-ileyhin yirmi bin akçe kıymetli muhallefât zevce-i mezbûre ile beynimizde taksîm-i guremâ olundukda zikr olunan sekiz bin akçe hakkım mukābelesine dört bin iki yüz on akçe kıymetli esbâb benim olmağın hâlâ zevce-i mezbûreden taleb ederim dedikde gıbbe’s-suâl zevce-i mezbûre bi’l-muvâcehe cevâbında fi’l-vâki‘ merhûm-ı mûmâ-ileyhin muhallefâtından otuz bin akçe mehr-i müeccelimden yirmi bin akçesi mukābelesinde ber mûceb-i defter-i kassâm yirmi bin akçe kıymetli esbâb ahz u kabz eyledim dedikde mezbûr Osman Çelebi yedinde olan hüccet-i şer‘iyyesi mûcebince meblağ-ı mesfûr sekiz bin akçe hakkı mukābelesinde zevce-i mesfûre ahz u kabz ettiği yirmi bin akçe kıymetli muhallefâtdan taksîm-i guremâ tarîkiyle âid olan dört bin iki yüz on akçe hakkını teslîme tenbîh olunup mâ vaka‘a gıbbe’t-taleb ketb olundu. Cerâ zâlike ve hurrire fî evâhiri Muharrem sene sitte aşere ve elf.<br><br><br>Şuhûdü’l-hâl: Mehmed Çelebi b. Cafer Bey, Mustafa b. Mehmed, Mahmud b. Mehmed el-İmâm, Mahmud b. Mustafa el-Kâtib, Ahmed Çavuş b. eş-şehîr bi Hamamcı zâde, Mehmed b. Yusuf ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19708"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19710"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o247"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>