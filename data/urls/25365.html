﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 441<br>Hüküm no: 478<br>Orijinal metin no: [59b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Efendi b. Ahmed’in Adalızâde Ahmed Efendi’deki alacağına kefil olan Hasan Efendi b. İbrahim’e borcu ödemesi için tenbihde bulunulması</b><br><br>İkrâr-ı kefâlet.<br><br>Mahmiye-i İstanbul’da Yarhisar mahallesinde sâkin bundan akdem vefât eden merhûm Halil Efendi b. Ahmed’in zevce-i metrûkesi olup kendinden sonra vefât eden Âişe Hatun’un hasran vârisi olan babası umdetü’l-emâcid ve’l-a‘yân Receb Ağa b. Ali tarafından husûs-ı câ’i’z-zikre vekîl olup vekâleti Ahmed Efendi b. Ramazan ve Mehmed Efendi b. ( ) el-imâm şehâdetleri ile şer‘an vekâleti sâbite olan Hasan Efendi b. İbrahim mahzarında bi’l-vekâle üzerlerine da‘vâ ve takrîr-i kelâm edip bundan akdem Yeniil kādısı iken vefât eden Adalızâde Ahmed Efendi zimmetinde müteveffâ-i mezbûr Halil Efendi’nin iki yüz doksan riyâlî guruş hakkı olup meblağ-ı mezbûrun cümlesine mezbûr Hasan Efendi emr ve kabûlü hâviye kefâletle kefîl oldukdan sonra kable’l-ahz mezbûr Halil Efendi vefât edip ba‘dehû vefât meblağ-ı mezbûr zevce-i metrûkesi mezbûr Âişe Hatun’un mehr-i mü’ecceli için ta‘yîn olundukdan sonra ol dahi vefât edip verâseti babası müvekkil-i mûmâ-ileyhe münhasıra olmağla meblağ-ı mezbûru kefâleti hasebiyle mezbûr Hasan Efendi’den müvekkilim için taleb ederim suâl olunsun dedikde gıbbe’s-suâl mezbûr Hasan Efendi cevâbında fi’l-vâki‘ mezbûr Halil Efendi’nin Adalızâde Ahmed Efendi zimmetinde olan iki yüz doksan riyâlî guruşu emr ve kabûlü hâviye kefâlet-i sahîha-i şer‘iye ile kefîl oldum deyü bi-tav‘ihiikrâr eylemeğin alâ-mûceb-i ikrârihî min-ciheti’l-kefâle zimmetine lâzım gelen iki yüz doksan riyâlî guruşu müvekkilim mûmâ-ileyhe edâ ve teslîm merkūm Hasan Efendi’ye tenbîh birle mâ-vaka‘a bi’t-taleb ketb olundu.<br><br>Fi’s-sânî min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Şaban Efendi b. Halil el-imâm, Ömer Çavuş b. Zülfikar el-mübâşir, Hasan Çelebi b. Halil, Abdi Çelebi b. Hüseyin, Mustafa b. Mehmed, Ahmed b. Abdülcabbar.</p>          <br><a title="Önceki sayfa" style="text-decoration:none" href="./ayrmetin.php?idno=25364"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25366"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b441"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1007"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>