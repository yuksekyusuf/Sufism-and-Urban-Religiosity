﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 175<br>Hüküm no: 204<br>Orijinal metin no: [63b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tanaş v. Nikola’nın birikmiş yağmur sularını Simo v. Cani’nin evinin önüne akıtmasına izin verilmemesi</b><br><br>Husûs-ı âti’l-beyânı mahallinde keşf ve tahrîri iltimâs olunmağın küttâb-ı mahkemeden Mevlânâ Ahmed Efendi ve hâssa mi‘mârlarından Üstâd Mustafa Bey b. Abdullah ve zeyl-i kitâbda muharreru’l-esâmî Müslimîn ile mahmiye-i Galata muzâfâtından kasaba-i Beşiktaş’a tâbi‘ Arnavud nâm karyede sâkin işbu râfi‘ü’s-sifr Simo v. Cani nâm zimmînin menziline varılup akd-i meclis-i şer‘-i şerîf eylediklerinde mezbûr Simo meclis-i mezbûrda karye-i merkūme sâkinlerinden Tanaş v. Nikola nâm zimmî muvâcehesinde üzerine da‘vâ ve takrîr-i kelâm edüp mahalle-i mezbûrede kadîmü’l-eyyâmdan nüzûl-i matârda müctemi‘ olan miyâh-ı sâyilenin hîn-i vukū‘unda miyâh-ı merkūme tarîk-i âmma cârî iken mezbûr Tanaş benim sâkin olduğum menzil önüne cârî etdirdip vâki‘ hâl ba‘de’s-suâl vukūfu olan kimesnelerden istihbâr olunup men‘ u def‘ olunmak murâdımdır dedikde mahalle-i mezbûre sâkinlerinden Lenberyo Reis v. Andreya ve Yorgo v. Dimitri ve Haralampa v. Manol ve Yorgi v. Nikola ve sâirleri li-ecli’l-ihbâr meclis-i şer‘a hâzırûn olup istihbâr olunduklarında fi’l-hakīka kadîmü’l-eyyâmdan nüzûl-i emtârda müctemi‘ olan miyâh-ı sâyilenin hîn-i vukū‘unda miyâh-ı sâyile tarîk-i âmma cârî olur iken mezbûr Tanaş müdde‘î-i merkūmun menzili önüne cereyân etdirdip tarîk-i âmma cereyânına mâni‘ olur deyü herbiri alâ-tarîki’ş-şehâde haber vermeğin mevlânâ-yı mezbûr mahallinde ketb ve ba‘dehû meclis-i şer‘de alâ-vukū‘ihî inhâ eylemeğin mâ-vaka‘a bi’t-taleb ketb olundu.<br><br>Tahrîren fî-evâili min-Ramazâni’l-mübârek li-sene isneteyn ve sittîn ve elf.<br><br>Şühûdü’l-hâl: Derviş Beşe [b.] Abdullah, Mehmed Beşe [b.] Abdullah, Mehmed Çelebi b. Ramazan, Mustafa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=10365"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10367"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o317"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>