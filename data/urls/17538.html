﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 358<br>Hüküm no: 585<br>Orijinal metin no: [57b-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Debbağ İsmail’in vârislerinin terekenin gizlendiği yolundaki iddiâlarını ispatlayamadıkları</b><br><br>Maʻrûz;<br><br>Medîne-i Eyüb’de Servi Mahallesi’nde fevt olan Debbağ İsmail’in usûbet-i nesebiyye cihetinden vârisleri olan sâhib-i arzuhâl Osman ile hâzır bi’l-meclis Abdullah nâm kimesneler derûn-ı arzuhâlde mezkûratü’l-ism müteveffâ-i mezbûrun zevce-i menkûhası Âişe Hatun terâfuʻlarında mûrisimiz müteveffâ-i mezbûrun hâric-ez defter terekesinden nakd üç bin guruş ile üç bin akçe kıymetli üç minder ve altı beledî yasdık ve iki beyaz ihrâm ve iki yorgan ve üç tencere bâ-kapak ve beş sahan ve bir tas ve iki sini ve iki kadayıf tepsisi ve üç kahve ibriği ve bir câmeşûy kazganı ve bir kürk ve bir dolama ve bir çakşırı zevce-i mezbûre Âişe Hatun ketm ve ihfâ etmişdir deyü baʻde’d-daʻvâ ve’l-inkâr müddeʻiyân-ı mezbûrân müddeʻâlarını baʻde’l-istimhâl ve’l-imhâl bir vechile isbât edemeyip ityân-ı beyyineden izhâr-ı acz, talebleriyle zevce-i mezbûre Âişe Hatun[‘a] ba‘de’t-tahlîfü’ş-şer‘î mûcebince müddeʻiyân-ı mezbûrân bilâ-beyyine-i âdile bî-vech muʻârazadan menʻ olundukları tescîl olunup mübâşirleri Şatır Hüseyin Çavuş iltimâsıyla huzûr-ı âlîlerine iʻlâm olundu. Fermân hazret-i veliyyü’l-emrindir.<br><br>Fî 20 min-Recebi’l-ferd sene 1161</p>          <br><a title="Önceki sayfa" style="text-decoration:none" href="./ayrmetin.php?idno=17537"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17539"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b358"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o714"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>