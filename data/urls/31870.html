﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 477<br>Hüküm no: 462<br>Orijinal metin no: [67a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanmış olan tütüncü dükkânının tamirini yapmak şartıyla yine eski kiracısı Tütüncü Mehmed’e mutasarrıfları tarafından kiraya verildiği</b><br><br>Tütüncü gediği mâddesi<br><br>Ma‘rûz<br><br>Sâhib-i arzuhâl Tütüncü Mehmed b. Osman nâm kimesne meclis-i şer‘-i münîrde zikr-i âtî dükkânın bi’l-icâreteyn mutasarrıfları olup kendi nefsinden asîl ve kız karındaşı Habibe Hanım bt. Cebecibaşı-i esbak el-Hâc İbrahim Ağa ve üvey vâlidesi Zeliha bt. Hüseyin nâm hatunlar taraflarından husûs-ı âtîde vekîl olduğu zâtlarını ârifân el-Hâc Ahmed b. Salih ve Ali Çavuş b. Mahmud şehâdetleriyle sâbit olan Mehmed Ağa b. el-mezbûr el-Hâc İbrahim Ağa muvâcehesinde İstanbul’da Bal Kapanı kurbünde Kādı Hanı kapısının sol tarafında ikinci bir bâb tütüncü dükkânı mezbûr Mehmed Ağa ile müvekkileleri mezbûretânın bi’l-iştirâk islâsen taht-ı tasarruflarında olup ben dükkân-ı mezkûrda beher şehr dört guruş kirâ ile müşâhereten müstecir ve derûnunda mevcûde olup Ma‘den Kalemi’nden mukayyed ve mu‘teber âlât-ı lâzıme-i ma‘lûmesi bâ-hüccet-i şer‘iye müstakıllen yedimde mülküm olmağla dükkân-ı merkūm bi-kazâillâhi te‘âlâ bundan akdem vukū‘ bulan harîkde muhterik olmağla [67b] mutasarrıfları mezbûrûn dükkân-ı mezkûrun kârgîr kemerini binâ edip lâkin tekmîl etmediğinden mâ‘adâ kadîmi üzere bana îcârdan imtinâ‘ ve hâmiş-i arzuhâlde mastûr derkenâr mantûkunca mukayyed ve mu‘teber olan tütüncü gediğimi mahv irâdesinde olmalarıyla bu keyfiyet perîşâniyetime bâ‘is ve müzâyaka-i ma‘âşa giriftâr olmaklığıma bâdî olacak hâlât-ı rediyeden olmağla suâl olunup dükkân-ı mezkûru sâbıkı vechile binâ etmek üzere kendilere ifâde ve tefhîm olunmak murâdımdır dedikde mezbûr Mehmed Ağa dahi cevâbında dükkân-ı mezkûr kârgîr binâ olduğundan kemerine külliyetlü mesârifimiz olup ve gedik sâhibi merkūm dahi kirâ-yı kadîm ile tâlib olduğu’çün îcârdan imtinâ‘ ederim deyip ol-vechile beynimizde ba‘de vukū‘i’l-münâza‘a bâ-vesâtet-i muslihîn beynimiz tevfîk ve ıslâh olunup dükkân-ı mezkûrun kirâ-yı kadîmine bir guruş zam ile beş guruşa iblâğ ve kârgîr kemer binâsına i‘ânet için rızâmla malımdan mezbûrûna teberru‘an iki yüz yirmi beş guruş nakden teslîm eylediğimden mâ‘adâ dükkân-ı mezkûrun döşeme ve tavan ve iktizâ eden beyaz sıvalarını ve kepenklerini kezâlik malımdan harc ü sarfla tekmîl etmek üzere müte‘ahhid olmamla merkūm Mehmed Ağa dahi dükkân-ı mezkûru işbu târih-i i‘lâm senesi Recebi’l-ferd’i gurresinden beher şehr beşer guruşa bi’l-asâle ve bi’l-vekâle bana îcâr ve teslîm eyledikde ben dahi ber-vech-i muharrer istîcâr ve kabûl ve mârrü’z-zikr teberru‘an medfû‘um olan iki yüz yirmi beş guruşun istirdâdına müte‘allika da‘vâdan mezbûrûnun [ibrâ-i] zimmetlerini ka[b]ullerini hâvî ibrâ ve iskāt edip bu vechile kat‘-ı münâza‘a eyledik deyü ikrâr ve tasdîkleri İstanbul Mahkemesi’nden huzûr.<br><br>Fî 3 Receb sene [12]23.</p>          <br><a title="Önceki sayfa" style="text-decoration:none" href="./ayrmetin.php?idno=31869"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31871"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b477"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>