﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 62<br>Hüküm no: 18<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ariton v. Kazer’ın haffâf dükkânı gediğini içindekilerle birlikte sattığı</b><br><br>Mahmiye-i İslambol’da Şehzâde Sultân Câmi‘-i şerîfi kurbünde vâki‘ Haffâflar sûkunda haffâf olan Ariton v. Kazer nâm zimmî meclis-i şer‘-i şerîf-i enverde köylüsü işbu hâmilü’r-rakīm Bogos v. Bedros muvâcehesinde ikrâr ve takrîr-i kelâm edip sûk-ı mezkûrda vâki‘ tasarrufumda olan haffâf dükkânı derûnunda mevcûde yedimde mâlım ve mülküm olan ber-mûceb-i defter-i müfredât cemî‘ haffâf emti‘a-i ma‘lûmemi ve gedik ta‘bîr olunur eşyâ ve bi’l-cümle sâir âlât-ı lâzımemi esnâfımız beyninde lonca ta‘bîr olunur cem‘iyetimiz ustalar ma‘rifetiyle târih-i kitâb şehri gurresinde tarafeynden [7a] îcâb ve kabûlü hâvî şürût-ı müfside ve muvâza‘adan ârî bey‘-ı kat‘î ve safka-i vâhide ile köylüm mersûm Bogos zimmîye üç yüz guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm eyledikden sonra semen-i mezkûr üç yüz guruşu köylüm mersûm yedinde ibkā edip helâkimden sonra meblağ-ı mezkûrun yüz guruşu ile âyinimiz üzere benim levâzım-ı zimmetim umûruna harc u sarf olunup mâ‘adâ iki yüz guruşu dahi veresem beyninde alâ-mâ-farazallâhu te‘âlâ tevzî‘ ve taksîm oluna deyip bey‘-ı mezkûrun gabn ve tağrîrine ve bi’l-cümle gedik husûsuna müte‘allika âmme-i da‘vâdan köylüm mersûm Bogos zimmînin zimmetini ibrâ ve ıskāt edip ol dahi ibrâyı kabûl etmeğin sâlifü’z-zikr haffâf dükkânı derûnunda mevcûde cemî‘ haffâf emti‘ası ve gedik ta‘bîr olunur eşyâ ve bi’l-cümle sâir âlât-ı lâzıme-i ma‘lûme târih-i mezkûrdan beri köylüm mersûm Bogos zimmînin mülk-i müşterâsı ve hakk-ı sırfı olup eşyâsında ve gediğinde hâlâ benim kat‘a alâka ve medhalim yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 10 min-Muharrem sene 1184.<br><br>Şuhûdu’l-hâl: Haffâflar Kethudâsı Mehmed Ağa, Kulağuz Hasan Ağa, Kahveci Ömer Efendi, Hacı Hâfız Efendi, Mustafa Ağa, Papa Kirkor zimmî, Yiğitbaşı Bağdasar, Usta Fanosti zimmî, Karabet zimmî, Ariton zimmî.</p>          <br><a title="Önceki sayfa" style="text-decoration:none" href="./ayrmetin.php?idno=29952"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29954"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b062"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>