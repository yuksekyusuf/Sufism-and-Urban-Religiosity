﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 548<br>Hüküm no: 489<br>Orijinal metin no: [159b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medine-i Münevvere Evkafı mütevellisi İsmail Çelebi’nin Sinan b. Abdullah ile eşi Amine bt. Hüsam tarafından vakfedilen evi teslim alması</b><br><br>Mahmiye-i Kostantıniyye’de vâki‘ Medîne-i Münevvere -sallallâhü te‘âlâ alâ-münevvirihâ- Evkāfı’na mütevellî olan fahrü’l-emâsil ve’l-akrân İsmail Çelebi b. Mehmed meclis-i şer‘-i lâzımü’t-tevkīrde takrîr-i kelâm edip bundan akdem mahmiye-i mezbûrede Âbid Çelebi mahallesinde sâkin iken vefât eden merhûm Sinan Bey b. Abdullah ve zevcesi Âmine bt. Hüsam ber-vech-i iştirâk mutasarrıf olup iki tarafı Mustafa b. Mehmed el-imâm sâkin olduğu menzil ve bir tarafı Haydar b. Abdullah mülkü ve bir tarafı tarîk-i hâs ile mahdûd olup bir bâb tahtânî ve iki bâb fevkānî odayı ve bir hücre ve bir kîlârı ve kenîfi ve bi’r-i mâ’î ve muhavvata-i kebîreyi müştemil olan mülk menzillerini vakf edip süknâsını evvelâ nefislerine ba‘de vefâtihimâ Cancelîb bt. Abdullah nâm Hatuna ve ba‘de vefâtihâ utekālarına ba‘de’l-inkırâz Medîne-i Münevvere fukarâsına vakf ve şart ve ta‘yîn etmişler idi, el-hâletü hâzihî utekādan menzil-i mezbûra meşrûtiyet üzere mutasarrıfe olan Servinaz fevt olup utekā dahi münkarız olmağla menzil-i mezkûr Medîne-i Münevvere Vakfı’na âid olmuşdur, savb-ı şer‘den üzerine varılıp keşf ve mesâha ve mu‘âyene olunmak matlûbumdur dedikde kıbel-i şer‘den Mevlânâ Hasan Efendi b. Abdünnebî irsâl olunup ol dahi hâssa mi‘mârlardan Üstâd Ali Çelebi b. Halil ve zeyl-i sütûrda isimleri mastûr olan Müslimîn ile üzerine varılıp mu‘âyene ve mesâha ettiklerinde fi’l-hakīka bennâ zirâ‘ıyla tûlen yirmi altı zirâ‘ ve arzen on iki zirâ‘ bâ-hesâb-ı şatrancî üç yüz on iki zirâ‘ menzil-i mezkûrun arsası olduğunu ta‘yîn ve ittifâk ettiklerini mevlânâ-yı mezbûr mahallinde tahrîr ba‘dehû meclis-i şer‘de inhâ ve takrîr etmeğin mâ-hüve’l-vâkı‘ bi’t-taleb ketb olundu.<br><br>Hurrire fi’l-yevmi’s-sâbi‘ aşer mine’l-Muharremi’l-harâm li-sene semân ve selâsîn ve elf.<br><br>Şühûdü’l-hâl: Ali Bey b. Mehmed el-cündî, Süleyman b. Mehmed el-cündî, Ahmed Bey b. Abdürrezzak el-bevvâbü’s-sultânî, İbrahim Bey b. Musa er-râcil, Muharrem b. Hızır et-tabbâh, Habib Efendi el-imâm, Osman Halîfe b. Abdülgaffar el-müezzin, Ali Bey b. Abdullah el-bevvâb ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=11819"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11821"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b548"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>