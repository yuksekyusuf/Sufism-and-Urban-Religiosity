﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 158<br>Hüküm no: 116<br>Orijinal metin no: [17b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Edirne Gümrük Kâtibi iken vefat eden Hüseyin Efendi’den küçük oğlu Ahmed Arif Molla’ya miras kalan evin vasisi tarafından Şerife Hadice’ye satılması</b><br><br>Bâ-izn-i vasî menzili bey‘<br><br>Mahmiye-i İslâmbol’da Sultan Selim Câmi‘-i şerîfi kurbünde Cebecibaşı mahallesi ahâlisinden olup mahrûse-i Edirne’de gümrük kâtibi iken bundan akdem irtihâl-i dâr-ı bekā eden Hüseyin Efendi b. Hasan nâm kimesnenin verâseti ancak sulbî sagīr oğlu Ahmed Ârif Molla’ya münhasıra olduğu tahakkukundan sonra sagīr-i mezbûrun tesviye-i umûrunu rü’yete bâ-hüccet-i şer‘iye mansûb vasîsi olan Mehmed Mahir Efendi b. Abdullah tarafından vech-i âtî üzere bey‘a ve kabz-ı semene vekîl olduğu Hafız Mehmed Efendi b. Ali ve Hüseyin Efendi b. Mustafa nâm kimesneler şehâdetleriyle sâbit olan [18a] Uncuzâde Mehmed Emin Efendi b. Mahmud nâm kimesne meclis-i şer‘-i hatîr-i lâzımü’t-tevkīrde zâtı vech-i şer‘î üzere mu‘arrefe olan işbu bâ‘isetü’l-vesîka Şerife Hadice bt. Mehmed Emin mahzarında bi’l-vekâle ikrâr-ı tam ve takrîr-i kelâm edip mahalle-i mezbûrede vâki‘ bir tarafdan Haffâf zevcesi Âişe Hatun menzili ve bir tarafdan Dürrîzâde Efendi menzili ve bir tarafdan Natur Mehmed Beşe menzili ve bir tarafdan tarîk-i âm ile mahdûd arsası merhûme Hüma Hâ[tu]n Vakfı’na senevî seksen akçe mukāta‘alı ve üzerinde mevcûd ebniye ve müştemilât-ı ma‘lûmesi mülk olan bir bâb harâb menzilin ebniye-i mevcûde ve müştemilât-ı ma‘lûmesi müteveffâ-yı mezbûr Hüseyin Efendi’nin hayatında ile’l-vefât yedinde mülkü ve arsası dahi bâ-ma‘rifet-i mütevellî taht-ı tasarrufunda olup ba‘de vefâtihî ancak müvekkilim mezbûr Mehmed Mahir Efendi’nin vasîsi olduğu sagīr-i mezbûr Ahmed Ârif Molla’ya mevrûs ve isâbet edip lâkin menzil-i mahdûd-ı mezkûr mürûr-ı eyyâm ile müşrif-i harâb ve mâil-i türâb olup hâsılı harcına vefâ etmeyip bekāsı sagīr-i mezbûra muzır olmağla menzil-i mezkûr semen-i misli ve bâ-ma‘rifet-i mütevellî âhara bey‘ ve kabz-ı semen olunup sagīr-i mezbûr içün hıfz olunmak sagīr-i mezbûr hakkında evlâ ve enfa‘ olduğunu zeyl-i kitâbda muharrerü’l-esâmî Müslimîn meclis-i şer‘a ihbâr ve müvekkilim vasîyy-i mezbûr Mehmed Mahir Efendi kıbel-i şer‘den mezûn oldukdan sonra menzil-i mezkûr bey‘a arz ve müzâyede olunup rağabât-ı nâs munkatı‘a oldukdan sonra mezbûre Şerife Hadice Hanım üzerinde iki yüz guruşa karâr ve ziyâde ile tâlib-i âharı zuhûr etmeyip ve meblağ-ı merkūm iki yüz guruşu menzil-i mezkûrun semen-i misli idiğini Müslimûn-ı merkūmûn ihbâr etmeleriyle ben menzil-i mahdûd-ı mezkûrun ebniye ve müştemilât-ı ma‘lûme-i memlûkesini tarafeynden îcâb ve kabûlü hâvî bey‘-i bâtt-ı sahîh-i şer‘î ile semen-i misli idiği ihbâr olunan meblağ-ı merkūm iki yüz guruşa mezbûre Şerife Hadice Hanım’a bi’l-vekâle bey‘ ve temlik ve teslîm ve arsasını bâ-ma‘rifet-i mütevellî meccânen ferâğ ve tefvîz eylediğimde ol dahi ber-vech-i muharrer iştirâ ve temellük ve tesellüm ve tefevvüz ve kabûl eyledikden sonra semen-i merkūm iki yüz guruşu mezbûre Şerife Hadice Hanım yedinden bi’l-vekâle bi’t-tamam ve’l-kemâl ahz ü kabz eyledim, fîmâ-ba‘d menzil-i mahdûd-ı mezkûrda müvekkilim mezbûr Mehmed Mahir Efendi’nin vasî olduğu sagīr-i mezbûr Ahmed Ârif Molla’nın aslâ alâka ve medhali kalmayıp mezbûre Şerife Hadice Hanım’ın mülk-i müşterâsı ve dâhil-i havza-i tasarrufu olmuşdur dedikde gıbbe’t-tasdîk.<br><br>Fî 3 min-Zilhicce sene 1196<br><br>Şühûdü’l-hâl: Mevâlî-i i‘zâmdan Şeyhzâde Sunullah Efendi b. Abdurrahim Efendi, Sultan Selim Câmi‘-i şerîfi imâmı es-Seyyid Osman Efendi b. es-Seyyid Ahmed, Mustafa Efendi b. Mehmed Efendi, es-Seyyid Mehmed Şakir Efendi b. Salih Efendi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10658"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10660"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>