﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 257<br>Hüküm no: 346<br>Orijinal metin no: [38b-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Abdülazîz b. Ömer’in, Süleyman b. Yahya’ya olan borcunu havale usulüyle ödediği</b><br><br>Demircilerden Süleyman b. Yahya mahfil-i kazâda hâmilü’l-kitâb Abdülazîz b. Ömer el-Mevlâ mahzarında üzerine da‘vâ edip, bundan akdem beynimizde vasf ve kadri ilm-i şer‘î ile ma‘lûm bin beş yüz akçelik eski enseri, mezbûr Abdülazîz’e bey‘ ve teslîm edip, ol dahi tesellüm etmişdi. Hâlâ semenin taleb ederim dedikde, gıbbe’s-suâl mezbûr Abdülaziz cevâbında, fi’l-vâki‘ mezbûr Süleyman’dan vech-i merkūm üzre bin beş yüz akçelik enseri iştirâ ve teslîm almış idim. Lâkin semen-i merkūmu mezbûr Süleyman Mesud b. ( ) nâm kimesneye üçü mahall-i vâhidde hâzır iken hâvâle-i şer‘iyye ile havâle edip, ol dahi havâle-i merkūmeyi kabûl etmeğin, mezbûr Süleyman’ın semen hakkı kalmamışdır deyicek gıbbe’l-inkâr ve akībü’l-istişhâd, udûl-i Müslimînden Hüseyin b. Hamid ve Salim b. Süleyman ve Piyâle b. Abdullah nâm kimesneler mahfil-i kazâya li ecli’ş-şehâde hâzırûn olup, fi’l-vâki‘ mezbûr Süleyman mezbûr Abdülazîz zimmetinde enser bahâsından olan bin beş yüz akçe hakkını mezbûr Mesud’a üçü meclis-i vâhidde hâzırlar iken bizim her birimize havâle-i şer‘iyye ile havâle edip, ol dahi havâle-yi merkūmeyi kabûl etti. Bu husûsa şâhidleriz, şehâdet dahi ederiz deyû edâ-i şehâdet-i şer‘iyye ettiklerinde, gıbbe’t-ta‘dîl ve’t-tezkiye şehâdetleri makbûle olup, mûcebiyle ile mezbûr Süleyman mütâlebeden men‘ olundu. Tahrîren fî 24 Cemâziyelevvel li sene 1027. Şuhûd[ü’l-hâl]: Osman b. Abdullah Hasan b. Memi, Ahmed b. Hüseyin, Yusuf b. Bayram, Eyüb b. Hamid.</p>          <br><a title="Önceki sayfa" style="text-decoration:none" href="./ayrmetin.php?idno=24450"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24452"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b257"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>