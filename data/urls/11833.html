﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 559<br>Hüküm no: 502<br>Orijinal metin no: [162a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haleb’li Ahmed Çelebi b. Hüseyin’in vakfiyesi</b><br><br>Elhamdülillâhi rabbi’l-âlemîn ve’s-salâtü ve’s-selâmü alâ-hâtemi’l-enbiyâi ve’l-mürselîn seyyidünâ Muhammed el-meb‘ûsü bi’l-âyâti’l-kātı‘a ammâ ba‘d. İşbu mazmûnunda vakıf ikrârından bahseden sahîh ve şer‘î bir hüccettir. Aslen Haleb’li olub Dârü’s-saltanati’s-seniyye mahmiye-i Kostantıniyye’de Mahmud Paşa Hanı’nda sâkin fahrü’l-emsâl Ahmed Çelebi b. Hüseyin meclis-i şer‘-i şerîf-i şâmihü’l-imâd ve mahfil-i dîn-i münîf-i râsihü’l-evtâdda hâzır olup âti’z-zikr vakfa tescîl maksadıyla mütevellî nasbettiği fahrü’l-müderrisîn Abdulbâki Efendi b. Ahmed mahzarında şöyle ikrâr ve i‘tirâf eyledi ki, işbu vakıf ikrârının kendisinden sudûruna kadar mâliki olduğu ve taht-ı tasarrufunda bulundurduğu, mahrûse-i Haleb mahallâtından Süveykiyye Ali mahallesinde vâki‘, altında kiler bulunan fevkānî bir hâneyi, murabba‘ ta‘bîr edilen hâneyi, tahtânî bir bâb hâneyi, mutfağı, mutfağın içinden geçen mâ-i cârîyi, havuzlu bahçeyi, eşcâr-ı müsmire ve gayri müsmireli diğer bir bahçeyi hâvî, hudûdu şarken ve şimâlen tarîk-ı hâs ile, kıbleten ba‘zan Kutmanî mülkü ba‘zan Attâr el-Hâc Mehmed mülkü ile mahdûd bulunan cemî‘ menzilini cümle tevâbi‘i ve levâhıkı ve muzâfâtı ve kâffe-i menâfi‘i ve merâfıkı ve mensûbâtı ile niyet-i sâfiye ve taviyyet-i vâfiye üzere habs ve vakfetti. Menzil-i mezbûrda süknâyı mâdâm ki hayâtda ola evvelâ nefs-i nefîsesine, sonra evlâdına, evlâd-ı evlâdına batnen ba‘de batnin ve karnen isre karnin şart etti. Ba‘de’l-inkırâz, menzil-i mezkûrun Haremeyn-i şerîfeyn evkāfı mütevellîsi yediyle ecr-i misille icâreye verilip hâsıl olan ücret-i kirânın Haremeyn-i şerîfeyn evkāfı mahsûlüne ilhâkını ve Haremeyn-i şerîfeyn fukarâsına irsâlini şart etti. Menzil-i mezbûru tescîl maksadıyla mütevellî nasbettiği mezbûr Abdulbâki Efendi’ye teslîm etti. O dahi tesellüm edip sâir mütevellîler evkāfda nasıl tasarruf ettiler ise öyle tasarruf eyledi. Mütevellî-i mezbûr vâki‘ ikrârı vicâhen ve şifâhen tasdîk etti. Emr-i vakf-ı mezbûr vech-i mastûr üzere tamâm olduğunda vâkıf-ı mezkûr İmâm-ı a‘zam Ebû Hanîfe katında vakfın adem-i lüzûmuna mütemessiken vakfiyyetten rücû‘ edip menzilin mülk-i sahîhine ilhâkını talep ve istirdâd eyledi. Mütevellî, imâmeyn-i hümâmeynin re’ylerine tevfîkan redden imtinâ‘ edince hâkim-i muvakki‘ü’l-kitâb huzûrunda murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ-semi‘ahû fe-innemâ ismühû ale’llezîne yübeddilûnehû inna’llâhe semî‘un alîm. Ve ecrü’l-vâkıf ale’l-hayyi’l-cevâdi’l-kerîm.<br><br>Cerâ zâlike ve hurrire fi’l-yevmi’s-sâbi‘ ve’l-ışrîn min-Cemâziyelâhire li-sene semân ve selâsîn ve elf min-hicreti men lehü’l-izzü ve’ş-şeref.<br><br>Şühûdü’l-hâl: Fahrü’l-cüyûş Bekir Çavuş b. Şehâbeddin?, fahrü’l-cüyûş Bekir Çavuş, fahrü’l-akrân Hasan Bey b. Ömer el-cündî, el-Hâc Bahâüddin el-kādî, el-Hâc Atâullah b. el-Hâc Mehmed el-yesârî, el-Hâc Mehmed b. râcil, Şeyh Hasan Efendi el-imâm, Mustafa Efendi b. Mirza el-müderris, Ahmed Efendi b. Mustafa, Hasan Bey b. Abdülmennan nâtur (gözcü), Mehmed Çelebi b. merhûm Ömer Efendi el-yesârî, Hasan Bey b. Abdullah el-bevvâbü sultânî, Mehmed Beşe b. Durak er-râcil ve gayrühüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=11832"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11834"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b559"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o665"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>