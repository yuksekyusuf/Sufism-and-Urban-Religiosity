﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 118<br>Hüküm no: 43<br>Orijinal metin no: [15a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Ağa b. İbrahim’in Ahmed Ağa b. Osman’daki alacağının ödenmesi</b><br><br>Vilâyet-i Anadolu’da medîne-i Kayseriye müzâfâtından Çırlavuk nâm karyede sâkin olup sâbıkā vilâyet-i mezbûrda vâki‘ Güherçile Mukāta‘ası emîni olan Mahmud Ağa b. İbrahim nâm kimesne tarafından husûs-ı âti’l-beyâna vekîl olduğu es-Seyyid Mehmed Çelebi b. es-Seyyid Receb ve Halil Çelebi b. Ali nâm kimesneler şehâdetleriyle hasm-ı câhid mahzarında şer‘an sâbit ve sübût-ı vekâletine hükm-i şer‘î lâhık olan li-ebeveyn er karındaşı Hasan Ağa meclis-i şer‘-i şerîf-i enverde Ahmed Ağa b. Osman mahzarında bi’l-vekâle üzerine da‘vâ ve takrîr-i kelâm edip bin yüz altı senesinde şıkk-ı evvel defterdârı olan umdetü erbâbü’t-tahrîr ve’l-kalem Câbî Ahmed Efendi tarafından mezbûr Ahmed Ağa müvekkilim mezbûru taraf-ı Saltanat-ı aliyye’ye ihzâr için karye-i mezbûreye geldikde karındaşım mezbûr Mahmud Ağa’yı ahz u habs ve bi-gayr-ı hakkın altı yüz guruşunu ahz ve kendi mesârifine sarfla istihlâk etmeğin hâlâ mezbûr Ahmed Ağa’ya suâl olunup meblağ-ı mezbûr altı yüz elli guruşun bi’l-vekâle bana alıverilmesi matlûbumdur dedikde gıbbe’s-suâl mezbûr Ahmed Ağa cevâbında fi’l-hakīka ber-vech-i muharrer müvekkil-i mezbûr Mahmud Ağa yedinden bi-gayr-ı hakkın altı yüz elli guruşunu ahz ve istihlâk etdiğini ikrâr lâkin meblağ-ı mezbûr altı yüz elli guruşu mahrûse-i Edirne’de müvekkil-i mezbûr Mahmud Ağa’ya bi’t-tamam teslîm eyledim deyü def‘le mukābele [15b] edicek gıbbe’l-istintâk ve’l-inkâr mezbûr Ahmed Ağa’dan def‘-i mezbûrunu mübeyyene beyyine taleb olundukda ityân-ı beyyine için bir ay mikdârı istimhâl etmekle mehl-i şer‘î birle ba‘de’l-imhâl müddet-i mehl tamam olup ityân-ı beyyineye bir vechile kādir olmayıp müvekkil-i mezbûr dahi hazır olmamağla mevkūfen ale’l-yemîn mûcebiyle meblağ-ı mezbûr altı yüz elli guruşu vekîl-i mezbûra edâ ve teslîme mezbûr Ahmed Ağa’ya tenbîh birle mâ vaka‘a bi’t-taleb ketb olundu.<br><br>Fi’l-yevmi’s-sânî aşer min-Recebi’l-ferd li-sene seb‘a ve mie ve elf.<br><br>Şuhûdü’l-hâl: Fahrü’l-müderrisîn İbrahim Efendi b. el-merhûm Mustafa Paşa, fahrü’l-eşbâh Telhîsî Ramazan Ağa, İbrahim Çelebi b. Ahmed, Mustafa b. Şaban, Receb b. Süleyman, Mehmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28458"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28460"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o901"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>