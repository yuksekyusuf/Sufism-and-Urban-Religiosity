﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 125<br>Hüküm no: 42<br>Orijinal metin no: [4b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata Voyvodası Pîrî Çavuş b. Abdullah’ın Sultan Ahmed Han Vakfı’na 471.776 akçe borcu olduğunu ikrar ettiği</b><br><br>Merhûm ve mağfûrun-leh Sultan Ahmed Han aleyhi’r-rahmetü ve’l-gufrân hazretlerinin evkāfı mütevellîsi umdetü’l-a‘yân Hüseyin Bey tarafından vakf-ı mezbûra müte‘allik cemî‘ umûruna vekîli olup bi-mâ [hüve] nehcü’s-sübût şer‘an vekâleti sâbite olan vakf-ı mezbûrun imâretinde vekîl-i harc olan fahrü’l-akrân Mustafa Ağa b. Mahmud dîvân-ı âlî dâme mahfûfen li’l-e‘âlîde kāimmakām-ı sadrazamîde akd olunan meclis-i şer‘-i hatîrde bin yetmiş bir senesinde vakf-ı mezbûr tevâbi‘inden mahrûse-i Galata’da voyvoda olan Pîrî Çavuş [b.] Abdullah mahzarında üzerine takrîr-i da‘vâ edip mahrûse-i mezbûrenin sene-i mezbûrede vâki‘ olan mahsûlât ve sâir avâidini ve her sene olageldiği üzere kırk iki yük otuz bin akçeye der-uhde olunup ol dahi ba‘de’l-kabûl meblağ-ı mezbûrun iki yük elli bin akçesini Haremeyn-i Şerîfeyn için bundan akdem Dârü’s-sa‘âde ağası hazretlerine def‘ ü teslîm ve câbî‘-i vakf-ı mezbûra â’id olan meblağ-ı bâkī otuz dokuz yük seksen bin akçeden dahi mezbûr Pîrî Çavuş yedinden bi’d-defa‘ât ahz u kabz olunup ba‘de küllî hesâb dört yük yetmiş bir bin yedi yüz yetmiş altı akçesi zimmetinde bâkī kalmış idi hâlâ vekâletim hasebiyle cânib-i vakf için taleb ederim suâl olunsun dedikde gıbbe’s-suâl mezbûr Pîrî cevâbında fi’l-vâki‘ mezkûr voyvodalık mâlından ba‘de küllî hesâb zimmetimde meblağ-ı merkūm dört yük yetmiş bir bin yedi yüz yetmiş altı akçe lâzımü’l-edâ deynimdir deyü ikrâr ve i‘tirâf edecek mûcebince meblağ-ı mersûm dört yük yetmiş bir bin yedi yüz yetmiş altı akçeyi vekîl-i mezbûr Mustafa Ağa’ya def‘ [ü] teslîme tenbîh birle mâ-vaka‘a bi’t-taleb kaydolundu.<br><br>Fi’l-yevmi’l-âşir min-Recebi’l-ferd sene [10]72.<br><br>Şuhûdu’l-hâl: el-Hâc Ömer el-cündî ve Mehmed Ağa Çavuşbaşı, Hayrullah Ağa, Ali Çelebi, el-Hâc Yusuf b. Abdullah, Mehmed Çavuş, [b.] Mehmed Ağa, el-Hâc Mehmed [b.] Hâmid.</p>          <br><a title="Önceki sayfa" style="text-decoration:none" href="./ayrmetin.php?idno=24928"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24930"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1062"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>