﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 306<br>Hüküm no: 471<br>Orijinal metin no: [94b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma bt. Ali'nin, bağını Musa Odabaşı'ya sattığı</b><br><br>Medîne-i Üsküdar muzâfâtından Adalar nâhiyesine tâbi‘ Yakacık nâm karye sâkinlerinden Fâtıma bt. Ali tarafından vekîl olup vekâleti Ali Beşe b. Halil ve Mustafa b. Bekir nâm kimesneler şehâdetleriyle sâbit ve sübût-ı vekâletine hükm-i şer‘î lâhık olan Ali b. Ahmed nâm kimesne meclis-i şer‘-i şerîf-i enverde bâ‘isü’l-kitâb Musa Odabaşı b. Mustafa tarafından vekîl-i müsecceli Hasan Beşe b. el-Hâc Mehmed mahzarında ikrâr ve takrîr-i kelâm edip akd-i âti’z-zikrin sudûruna değin yedimde ve taht-ı tasarrufumda mülküm ve hakkım olup karye-i mezbûre bağları hilâlinde Abdurrahman Ağa arazisinde vâki‘ olup bir tarafı Hızıroğlu Mehmed Beşe bağı ve bir tarafı müşteri-i mezbûr bağı ve iki tarafı tarîk-i âm ile mahdûd olup tahmînen iki bin beş yüz çubuk bağını cümle-i tevâbi‘ ve levâhıkı ve kâffeti’l-hukūk ve’l-merâfıkıyla tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile mezbûr Musa Odabaşı’ya kırk guruşa bey‘ ve temlîk edip ol dahi ber-vech-i muharrer iştirâ ve temellük ve tesellüm ve kabûl edip semeni olan meblağ-ı mezbûr kırk guruşu yedinden tamâmen ahz u kabz edip bağ-ı mahdûd-ı mezkûru mahâllinde kabza taslît eyledim, fîmâ-ba‘d bağ-ı mahdûd-ı mezkûr merkūm Musa Odabaşı’nın mülk-i müşterâsıdır, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn fî-şehri Zilka‘deti şerîfe li-sene selâse ve selâsîn ve mi'e ve elf mine’l-hicreti men [lehü]’l-izzü ve’ş-şeref.<br><br>Şuhûdü’l-hâl: İmâm Mehmed Efendi b. Mustafa, Seyyid Hasan Çelebi b. Yusuf, Mehmed Beşe b. Mustafa, el-Hâc Mustafa b. Veli, Hasan Beşe b. Mehmed, Hüseyin Halil b. el-Hâc Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=36922"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36924"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o320"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>