﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 89<br>Hüküm no: 24<br>Orijinal metin no: [4b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahya Çelebi b. Hacı Abdülkerim’in Ereğli’nin Kuraş ve Koçaklar köylerindeki değirmen yeri, tarla ve dağdaki hissesini İbrahim Efendi b. Musa’ya sattığı</b><br><br>Mahmiye-i İstanbul’da Âşıkpaşa Mahallesi sâkinlerinden Yahya Çelebi b. el-Hâc Abdülkerim nâm kimesne meclis-i şer‘-i şerîf-i enverde işbu bâ‘isü’r-rakīm İbrahim Efendi b. Musa mahzarında ikrâr ve takrîr-i kelâm edip akd-i âtî sudûruna değin yedimde mülküm olup vilâyet-i Anadolu’da Ereğli kazâsına tâbi‘ Kuraş nâm karyede vâki‘ Oğuzlar Deresi demekle ma‘rûf nehir suyu üzerinde dâir lede’l-ahâlî ve’l-cîrân ma‘lûmü’l-hudûd bir ocak mülk değirmen yerini tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr İbrahim Efendi’ye otuz guruşu bey‘ ve teslîm ve yine karye-i mezbûre sınırı dâhilinde vâki‘ Koçaklar köyü demekle ma‘rûf mevzi‘de lede’l-ahâlî ve’l-cîrân ma‘lûmü’l-hudûd tahmînen beş keyl tohum istî‘âb eder üç kıt‘a tarlamı ve yine mahall-i mezbûrda olan dağda olan hisse-i şâyi‘amı bâ-izn-i sâhib-i arz dokuz guruş bedel mukābelesinde ferağ ve tefvîz ol dahi ber-vech-i muharrer iştirâ ve temellük ve tefevvüz ve kabûl eylediğinden sonra semen-i merkūm ve bedel-i mezbûrun dört guruşunu mezbûr İbrahim Efendi yedinden baʻde’l-kabz bâkī otuz beş guruşunu mezbûr İbrahim Efendi’ye otuz beş guruş deynim olmağla semen-i bâkī-i mezbûru deyn-i merkūma takās eylediğimde ol dahi mukāssa ve kabûl edip semen-i merkūm cem‘an otuz dokuz guruşu ol vechile mezbûr İbrahim Efendi yedinden ahz ve istîfâ eyledim baʻde’l-yevm zikr olunan değirmen yerinde ve tarlada ve dağda alâkam kalmayıp zikri mürûr eden değirmen yeri ve tarla ve dağ mezbûr İbrahim Efendi’nin mülk-i mahzı ve hakk-ı müfevvazı olmuşdur mahallerinde kabza mezbûr İbrahim Efendi’yi taslît eyledim keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu<br><br>Fî 10 min-şehri Rebîʻülâhir sene 1121<br><br>Şuhûdü’l-hâl: Navluncu el-Hâc Hasan b. Mustafa, el-Hâc Mehmed b. Hüseyin, Hüseyin Çelebi b. İsmail, Süleyman Çelebi b. Musa, Halil Çelebi b. Abdülkerim, Halil Efendi b. Mustafa el-İmâm, Mehmed Efendi el-Hatîb, Mustafa Efendi kethüdâ-yı hazret-i efendi, Mustafa Çelebi b. Şa‘ban ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4302"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4304"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>