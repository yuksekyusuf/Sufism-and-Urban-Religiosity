﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 585<br>Hüküm no: 402<br>Orijinal metin no: [96a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Hüseyin’den varislerden Ayşe’ye intikal eden ev hissesinin yine diğer varislerden Musa’ya satıldığı</b><br><br>Mahmiye-i Galataˈya tâbi‘ kasaba-i Tophâne mahallâtından İlyas Çelebi mahallesinde sâkin iken bundan akdem fevt olan el-Hâc Hüseyinˈin verâseti zevce-i metrûkesi Zamâne bt. Abdullah ile sulbî kebîr oğlu el-Hâc Musaˈya ve sulbiye kebîre kızı Fatmaˈya münhasıra olup kableˈl-kısme mezbûre Fatma müteveffât olup verâseti sadrî sagīr oğlu Mustafaˈya ve sadriye kebîre kızı Âişe ve Ümmühaniˈye münhasıra olduğu şer‘an zâhir ve mütebeyyin oldukdan sonra mahalle-i mezbûrede vâki‘ bir tarafı el-Hâc Musa mülkü ve bir tarafı ba‘zan Ali Çelebi ve ba‘zan el-Hâc Piyale ve ba‘zan Emine Hatun mülkleri ve bir tarafı mezbûr el-Hâc Musa mülkü ve bir tarafı tarîk-i hâs ile mahdûd iki bâb fevkānî ve iki sofayı ve matbahı ve iki bâb tahtânî odaları ve kilârları ve bi’r-i mâ’i ve sarnıç ve bağçeyi müştemil menzil müteveffâ-yı evvelin mülkü olup menzil-i mezbûr alâ-tarîkıˈl-münâsaha mes’eleleri doksan altı sehimden i‘tibâr olunup sihâm-ı mezkûreden elli altı sehmi merkūm el-Hâc Musaˈya ve on iki sehmi mezbûre Zamâneˈye ve yedi sehmi mezbûre Âişeˈye kezâlik yedi sehmi mezbûr Ümmühaniˈye ve on dört sehmi sagīr-i merkūm Mustafaˈya isâbet eylediği mütebeyyin olmağla kasaba-i mezbûre mahallâtından el-Hâc Durmuş ve el-Hâc Piyale nâm kimesneler ile zâtını mu‘arrefe olan mezbûre Âişe meclis-i şer‘-i hatîr-i lâzımüˈt-tevkīrde işbu bâ‘isüˈl-kitâb merkūm el-Hâc Musa mahzarında bi-tav‘ihâ ikrâr ve takrîr-i kelâm menzil-i mahdûd-ı mezkûrdan yedi sehim hisse-i şâyi‘amı yetmiş üç kıt‘a esedî guruşa merkūm el-Hâc Musaˈya bey‘-ı bâtt-ı kat‘î ile bey‘ edip ol dahi iştirâ ve kabûl eyledikden sonra semeni olan meblağ-ı mezbûr yetmiş üç kıt‘a esedî guruşu merkūm el-Hâc Musa biˈt-tamam veˈl-kemâl ahz u kabz eyledim ba‘deˈl-yevm menzil-i mahdûd-ı mezkûrda olan [96b] yedi sehim hisse-i şâyi‘amı mülk-i müşterâsıdır keyfe mâ yeşâ’ mutasarrıf olsun dedikde gıbbeˈt-tasdîk-i şer‘î mâ vaka‘a biˈt-taleb ketb olundu.<br><br>Hurrire fiˈl-yevmiˈs-sâmin-i aşer min-Zilka‘detiˈş-şerîfe li-sene erba‘a ve semânîn ve elf.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21465"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21467"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b585"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o932"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>