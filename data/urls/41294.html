﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 178<br>Hüküm no: 145<br>Orijinal metin no: [37a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuzattan Ömer Efendi’nin Halil Bey b. Hasan’a olan borcunu ikrar etmesinden sonra Ömer Efendi’nin zevcesi Fâtıma’nın ilgili meblağa kefil olduğu</b><br><br>Mahmiye-i İstanbul’da Pirinççi Sinan Mahallesi’nde sâkin zümre-i kuzâtdan Ömer Efendi b. el-Hâc Ali meclis-i şer‘-i hatîr-i lâzımü’t-tevkīrde re’fetlü ve sa‘âdetlü Hadîce Sultân -dâmet ismetühâ- hazretlerinin teberdârlarından işbu bâ‘isü’l-kitâb Halil Bey b. Hasan mahzarında bi’t-tav‘i’s-sâf ikrâr-ı tâm ve takrîr-i kelâm edip mezbûr Halil Bey bana iki yüz seksen esedî guruş ikrâz ve teslîm ben-dahi iktirâz ve kabz ve tesellüm eyledim meblağ-ı mezbûr iki yüz seksen esedî guruş zimmetimde lâzımü’l-edâ ve vâcibü’l-kazâ deynim olup meblağ-ı mezbûru târih-i kitâbdan seksen bir gün tamamında edâ ve teslîme ta‘ahhüd eyledim dedikde gıbbe’t-tasdîkı’ş-şer‘î mukırr-ı mezbûrun hâlâ zevcesi Fâtıma bt. Abdullah nâm hatun tarafından zikri âtî husûsa vekîl olup zât-ı mezbûreyi ma‘rifet-i şer‘iye ile ârifân olan yine mahalle-i mezbûre ahâlîsinden Mustafa b. Ali ve Mehmed b. Abbas şehâdetleriyle şer‘an vekâleti sâbite olan Hasan Çelebi b. Mustafa meclis-i şer‘de merkūm Halil Bey mahzarında bi’l-vekâle ikrâr ve i‘tirâf edip müvekkilem mezbûre Fâtıma Hatun meblağ-ı mezbûr iki yüz seksen esedî guruşa emir ve kabûlü hâvî kefâlet-i sahîha-i şer‘iye ile kefîl oldu dedikde mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Mehmed Efendi b. Abdullah, Hasan Çelebi b. Mehmed, Derzi Mehmed Beşe, Ahmed Çelebi b. Haydar, Mehmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41293"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41295"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o464"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>