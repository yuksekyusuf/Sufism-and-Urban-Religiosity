﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 267<br>Hüküm no: 384<br>Orijinal metin no: [42a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gürcü asıllı Tamarya’nın köle olmayıp hür olduğu yolundaki iddiâsını ispatlayamadığı</b><br><br>Maʻrûz;<br><br>Gürciyyetü’l-asl Tamarya, Yahûdiye libâsı lâbise olduğu hâlde târîh-i iʻlâmdan üç gün mukaddem meclis-i şerʻa gelip şeref-i İslâm ile müşerrefe ve Emine ismiyle tesmiye olunmağla islâmı sâbit olan mevsûfe-i mezbûre Emine udûl-i Müslimînden Yusuf b. Mehmed ve Mustafa b. Osman ve Mehmed b. Ahmed şehâdetleriyle kendine rıkka inkıyâdı ve vazʻ-ı yedi sâbit olan işbu bâʻisü’l-iʻlâm Esirci Süleyman Beşe nâm kimesne ile terâfuʻlarında bundan akdem ben Artin zimmî nâm gāibin yedinde câriye-i memlûkesi iken beni malından âzâd edip hürre olmuş iken Esirci-i mezbûr Süleyman Beşe bana fuzûlî vazʻ-ı yed ve beyʻ içün Hasköy mütemekkinlerinden işbu hâzırati bi’l-meclis Kerape Yahûdi’yeye teslîm eylemişdir deyü hürre olduğunu baʻde’d-daʻvâ mezbûr Süleyman Beşe kendine rıkkını muʻterife olan mevsûfe-i mezbûreyi gāib ani’l-meclis Mehmed nâm kimesneden semen-i maʻlûma iştirâ ve kabz ve ol vechile mülkümdür deyip vech-i muharrer üzere muʻtaka olduğunu inkâr etdikde mevsûfe-i mezbûre Emine müddeʻâsını isbâta kādire olmayıp mezbûr Süleyman Beşe ba‘de’t-tahlîfü’ş-şer‘î mezbûr Süleyman Beşe’nin câriye-i mevsûfe-i mezbûre mülkü olduğu mübeyyin oldukdan sonra mezbûr Süleyman Beşe mübâşir Hasan Çavuş kulları ve esirciler kethüdâsı maʻrifetleriyle câriye-i mevsûfe-i mezbûreyi ehl-i İslâmdan muʻtemedün-aleyh racül-i maʻrûfa beyʻ etmek üzere taʻahhüd eylediğini Eyüb mahkemesinde tescîl olunup bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâbiʻ ve’l-ışrîn min-Zilhicceti’ş-şerîfe li-sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17336"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17338"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o730"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>