﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 284<br>Hüküm no: 273<br>Orijinal metin no: [51a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kıyıcı Anaştaş’ın kereste dükkânındaki gedik hissesini Akçaşehirli Keresteci Mehmed Salih Ağa’ya satıp dükkân kirasından kalan alacağını da tahsil ettiği</b><br><br>Keresteci Fatih’de<br><br>Mahmiye-i İstanbul hısnı ebvâbından Fener Kapısı dâhilinde Tevkī‘î Cafer mahallesinde mütemekkin Kıyıcı Anaştaş v. Dimitri meclis-i şer‘-i hatîrde keresteci esnâfından işbu bâ‘isü’l-kitâb Akçaşehirli el-Hâc Mehmed Salih Ağa b. el-Hâc Mehmed mahzarında ikrâr-ı tâm ve takrîr-i kelâm edip mahmiye-i mezbûrede Ebulfeth Sultan Mehmed Han-ı Gāzî -tâbe-serâhu- hazretlerinin câmi‘-i şerîfi avlusu ebvâbından Boyacıkapısı hâricinde doğramacı ve boyacı dükkânları beynlerinde kâin bir bâb keresteci dükkânı derûnunda mevcûde Başmuhâsebe kaleminde mukayyed beyne’l-esnâf gedik ta‘bîr olunur bir akçe tahtası ve bir minder ve bir dolab ve sâir âlât-ı lâzıme-i ma‘lûmenin yüz yirmi sehm i‘tibârıyla altmış sehmi merkūm el-Hâc Mehmed Salih Ağa’nın ve altmış sehmi dahi akd-i âti’z-zikrin sudûruna değin benim iki kıt‘a hüccet-i şer‘iyye mantûkunca yedimizde şâyi‘an mülkümüz olmağla gedik-i mezkûrdan ben ber-minvâl-i muharrer mâlik olduğum altmış sehm hisse-i şâyi‘amı tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile merkūm el-Hâc Mehmed Salih Ağa’ya üç bin beş yüz guruşa bey‘ ü temlîk ve vech-i lâyıkı üzere teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr üç bin beş yüz guruşu müşteri-i merkūm bana tamâmen def‘ ü teslîm ve ben dahi yedinden ahz u kabz edip mebî‘-i mezkûrun tağrîr ve gabnine müte‘allika ve mezbûr el-Hâc Mehmed Salih Ağa nısf hisse-i mebî‘a-i mezkûremde mukaddemâ şehriye on sekizer guruş kirâ tesmiyesiyle müstecirim olmağla ücret-i mezkûreden zimmetinde mütebâkī üç yüz guruşu işbu meclis-i şer‘de bana tamâmen def‘ ü teslîm ve ben dahi yedinden ahz ve tesellüm etmemle bi’l-cümle husûs-ı mezkûra ve işbu târîh-i vesîkaya gelince sâir cemî‘ hukūk-ı şer‘iyyeye müte‘allika âmme-i de‘âvî ve kâffe-i mutâlebâtdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve iskāt ve her birimiz ber-minvâl-i meşrûh âharın ibrâsını kabûl etmemizle fîmâ-ba‘d benim dükkân-ı mezkûr gediğinde aslâ ve kat‘â alâka ve medhalim kalmayıp mecmû‘u el-Hâc Mehmed Salih Ağa’nın mülk-i mahzı ve hakk-ı sırfı olmuşdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 8 R sene 1247<br><br>Şuhûdü’l-hâl: Keresteciler Kethüdâsı Ali Bey, Kâtib Mustafa Ağa b. Osman, Yiğitbaşı Süleyman Efendi, Keresteci Hafız Mehmed Ağa b. Mehmed, Odacı Hüseyin Çelebi b. Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=34450"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34452"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o513"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>