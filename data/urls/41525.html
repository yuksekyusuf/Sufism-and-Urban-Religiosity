﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 395<br>Hüküm no: 376<br>Orijinal metin no: [82b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Osman’ın Ebûbekir Ağa b. Mehmed’e açtığı alacak davasının reddedildiği</b><br><br>Mahmiye-i İstanbul’da Davudpaşa kurbünde Sultân [Bâ]yezid-i Cedîd Mahallesi’nde sâkin Ahmed Ağa b. Osman Dîvân-ı Hümâyûn-ı sa‘âdet-makrûnda ma‘kūd meclis-i şer‘-i şerîfde işbu sahibü’l-kitâb zahru’l-eşbâh Ebûbekir Ağa b. Mehmed mahzarında üzerine da‘vâ ve takrîr-i kelâm edip bin seksen iki senesinde Girid’de vâlî olan İbrahim Paşa merhûmun ben kethudâsı iken İstanbul’da dâyinlerime götürüp teslîm etmek üzre etbâ‘ımdan işbu hazır bi’l-meclis el-Hâc Ali b. Ahmed ile beş bin esedî irsâl eylediğimde merkūm Ebûbekir Ağa meblağ-ı mezbûrdan üç bin esedî guruşu mezbûr el-Hâc Ali yedinden bi-gayr-ı hakkın ahz ü kabz etmişdir suâl olunup meblağ-ı mezbûr üç bin esedî guruşu bana red ve teslîme mezbûr Ebûbekir Ağa’ya tenbîh olunmak matlûbumdur dedikde gıbbe’s-suâl mezbûr Ebûbekir Ağa cevâbında müdde‘î-i mezbûr mezkûr el-Hâc Ali yediyle târih-i [mezkûrda] irsâl eylediği meblağ-ı mezbûru ol târihde harâc muhâsebecisi olan Ali Efendi nâm kimesneye müdde‘î-i mezbûrun deyni mukābelesinde bi’t-tamam teslîm edip hatta mezkûr el-Hâc Ali meblağ-ı mezkûru götürüp merkūm Ali Efendi’ye teslîmini alâ-ruûsi’l-işhâd ikrâr ve merkūm Ahmed Ağa dahi tasdîk edip bu vechile da‘vâ-yı mezkûreden berî olmuşumdur deyücek husûs-ı mezbûr merkūmân el-Hâc Ali ve Ahmed Ağa’dan istihbâr olundukda mezbûr el-Hâc Ali müdde‘î-i mezbûrun hâlâ mesfûr Ebûbekir Ağa’dan iddi‘â eylediği meblağ-ı mezbûr üç bin esedî guruşu sâir irsâl eylediği meblağ ile ma‘an târih-i mezkûrda harâc muhâsebecisi olan merkūm Ali Efendi’ye bi’t-tamam merkūm Ahmed Ağa ile beynlerinde olan hesâbları için teslîmini ikrâr ve müdde‘î-i mezbûr Ahmed Ağa <<meblağ-ı mezbûru>> dahi merkūm el-Hâc Ali’nin kelimât-ı meşrûhasını tasdîk ve tahkīk etmeğin mezkûr Ahmed Ağa meblağ-ı mezbûru mezkûr el-Hâc Ali’nin târih-i mezkûrda merkūm Ali Efendi’ye teslîm eylediğini mu‘terif iken vech-i meşrûh üzre olan iddi‘âsı müvecceh ol[ma]mağla mûcebiyle merkūm Ahmed Ağa meblağ-ı mezbûr mutâlebesiyle ol vechile ta‘arruzdan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: Umdetü erbâb Ali Efendi Tezkire-i Evvel, zübdetü ashâb Mustafa Efendi Tezkire-i Sânî, umdetü eşbâh Çavuşbaşı Mehmed Ağa, umdetü’l-ekârim Muhzır Mehmed Ağa, umdetü eşbâh Ahmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=41524"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41526"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b395"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>