﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 107<br>Hüküm no: 72<br>Orijinal metin no: [15b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Ahmed’e kendisini terk eden eşi tarafından nafaka ödenmesi</b><br><br>Mahmiye-i İstanbul’da Emir Buhârî kurbünde sâkine olup zatı Mehmed Efendi b. Musa ve Abdullah Çavuş b. Hasan nâm kimesneler ta‘rîfleriyle mu‘arrefe olan Fâtıma bt. Ahmed nâm hatun mahmiye-i mezbûrede meclis-i şer‘-i hatîr-i lâzımü’t-tevkīrde takrîr-i kelâm ve ta‘bîr ani’l-merâm edip Kalyoncu demekle ma‘rûf Hüseyin Beşe nâm kimesne zevcim olup beni bilâ-nafaka ve lâ-kisve bırakıp diyâr-ı âhara gitmekle hâlâ zevcim gāib-i mezbûr üzerine kadr-ı kifâye nafaka ve kisve-baha farz ve takdîr olunmak matlûbumdur dedikde mezbûre Fâtıma gıbbe’t-tahlîfi’ş-şer‘î hâkim-i muvakkı‘-ı sadr-ı kitâb tûbâ-lehû ve hüsnü-meâb hazretleri dahi mezbûre Fâtıma’nın nafaka ve kisve-baha ve sâir levâzım-ı zarûriyesi için zevc-i gāibi mezbûr Hüseyin Ağa üzerine onar sağ akçe nafaka farz ve takdîr edip meblağ-ı mefrûz-ı mezbûru merkūme Fâtıma nafaka ve kisve ve sâir levâzım-ı zarûriyesine harc u sarfa ve vakt-i zarûretde istidâne ve lede’z-zafer zevc-i gāibi mezbûr Hüseyin Beşe’ye rücû‘a mezbûre Fâtıma’ya izin vermeğin mâ-vaka‘a bi’t-taleb ketb olundu.<br><br>Fi’l-yevmi’r-râbi ve’l-ışrîn min-Muharremü’l-haram li-sene sitte aşere ve mi’e ve elf.<br><br>Şuhûdü’l-hâl: Mehmed Efendi el-kādı bi-Samako sâbıkā, Mehmed Efendi b. Musa el-imâm, Mehmed Efendi b. Mehmed el-müezzin, Abdullah Çavuş b. Hasan</p>          <br><a title="Önceki sayfa" style="text-decoration:none" href="./ayrmetin.php?idno=41601"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41603"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o677"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>