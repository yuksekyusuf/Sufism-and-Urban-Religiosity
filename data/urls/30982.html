﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 218<br>Hüküm no: 228<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İpekçi Bedros v. Avadik’in, Bağdisar v. Hanem ve kardeşi Aleksan’a olan borcunu ödemesine tenbih</b><br><br>Bedel-i sulh bin guruş edâsına tenbîh<br><br>Ma‘rûz<br><br>Sarraf tâifesinden Bağdisar v. Hanem ve şerîki karındaşı Aleksan nâm zimmîler meclis-i şer‘-i münîrde İpekçi Bedros v. Avadik nâm zimmî muvâcehesinde mersûm Bedros zimmî zimmetinde mal-ı şirketimizden olmak üzere cihet-i karzdan bir kıt‘a temessük mantûkunca bin guruş ve âhar bir kıt‘a temessükle dahi üç yüz guruş ki cem‘an bin üç yüz guruş alacağımız olmağın hâlâ taleb ederiz deyü da‘vâya tasaddî eylediğimizde ol dahi cevâbında ber-vech-i muharrer müdde‘âlarımızı ikrâr lâkin meblağ-ı mezkûr bin üç yüz guruşun bilâ-devr ribhi olarak on üç buçuk senede iki bin yedi yüz on üç buçuk guruş vermemle meblağ-ı mezkûr deynim olan bin üç yüz guruşdan fürû-nihâde oldukda bâkīsi olan bin dört yüz on üç buçuk guruş ile bin iki yüz bir senesi hilâlinde iktirâz ve kabz ve ba‘dehû edâ eylediğim beş yüz guruşun bilâ-devr ribhi olmak üzere verdiğim yedi yüz elli guruşu istirdâd ederim deyü bizden da‘vâ biz dahi ancak yüz seksen sekiz guruş ribh ahzımızı ikrâr ziyâde ribâ müdde‘âsını inkâr etmemizle beynimizde ba‘de vukū‘ı’l-münâza‘a bâ-tavassut-ı muslihîn biz tasaddî eylediğimiz bin üç yüz guruş da‘vâmızdan mesfûr Bedros zimmî ile kat‘an li’n-nizâ‘ bin guruşa sulh olduğumuzda ol dahi sulh-i mezkûru ba‘de’l-kabûl ziyâde müdde‘âmıza ve bi’l-cümle husûs-ı mezkûra ve işbu târih-i i‘lâma gelince sâir hukūk-ı şer‘iyyeye müte‘allika âmme-i de‘âvî ve mütâlebât ve kâffe-i eymân ve muhâsamâtdan biz mersûm Bedros zimmî ile oğlu işbu hâzır bi’l-meclis zimmîden her birinin zimmetlerini ibrâ ve iskāt eylediğimizde mesfûr Bedros zimmî dahi bizden mütâlebe eylediği ribh-i müstehlike-i mezkûreye vesâir hukūk-ı şer‘iyyeye müte‘allika âmme-i da‘vâdan bizim zimmetimizi ibrâ ve iskāt ve her birimiz ber-vech-i muharrer âharın ibrâsını kabûl eyledik deyü ba‘de’l-ikrâr ve’t-tasdîk bedel-i sulh-i mezkûr bin guruş müdde‘iyân-ı mersûmân Bağdısar ve Aleksan zimmîlere deyni olduğunu mersûm Bedros zimmî ikrâr u i‘tirâf etmeğin mûcebince meblağ-ı mezkûr bin guruşu müdde‘îyân-ı mersûmâna edâ ve teslîme mersûm Bedros zimmîye tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-5 min-Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30981"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30983"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>