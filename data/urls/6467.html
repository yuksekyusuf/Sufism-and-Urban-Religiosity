﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 265<br>Hüküm no: 251<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Ahmed’in tasarrufundaki vakıf arsasını Ali Çelebi’ye ferağ ettiği</b><br><br>Keşf<br><br>Husûs-ı âti’z-zikrin mahallinde ketb ü tahrîri için bâ-fermân-ı âlî savb-ı şer‘[den] bi’l-iltimâs irsâl olunan keşif nâibi Mevlânâ Hıfzı el-Hâc Mehmed Efendi hâssa mimârlarından Mustafa Halîfe b. Ahmed ve Halil Halîfe b. İbrahim ile mahmiye-i İstanbul’da Kapan-ı dakīk dâhilinde Üskübî mahallesinde vâki‘ zikri âtî arsa üzerine varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i hatîr ettikde Ali b. Ahmed nâm kimesne meclis-i ma‘kūd-ı mezkûrede sâhib-i hâze’l-kitâb es-Seyyid Ali Çelebi b. (°) nâm kimesne mahzarında ikrâr-ı tâm ve takrîr-i kelâm edip ashâb-ı hayrâtdan merhûm Defterdâr Kara Süleyman Efendi Evkāfı’ndan olup mahalle-i mezbûrede vâki‘ bir tarafdan yine vakf-ı mezbûrdan el-Hâc Mehmed tasarrufunda olan menzil ve iki tarafdan Öküz Mehmed Paşa Evkāfı’ndan mezbûr es-Seyyid Ali Çelebi ve kız karındaşı Zeliha nâm hatun tasarruflarında olan menzil ve bir tarafdan ba‘zan su hazînesi ve ba‘zan tarîk-i âm ile mahdûd arsa-i hâliye mütevellî-yi vakf Hasan Ağa b. Abdullah ve Öküz Mehmed Paşa Vakfı mütevellîsi kāimmakāmı Keresteci Ali Ağa hazır oldukları halde mimârân-ı mezbûrân mesâhaları üzere mezbûr Öküz Mehmed Paşa Vakfı olan mezbûr es-Seyyid Ali Çelebi tarafından tûlen yedi zirâ‘ ve arzen altı zirâ‘ bi-hesâb-ı terbî‘î kırk iki zirâ‘ ve çitlenbik ağacı tarafından tûlen altı zirâ‘ ve arzen iki buçuk zirâ‘ bi- hesâb-ı terbî‘î on beş zirâ‘ ki cem‘an elli yedi zirâ‘ arsa-i hâliyeyi bundan akdem ber-mûceb-i temessük otuz beş guruş icâre-i mu‘accele ve beher şehr beş akçe icâre-i müeccele ile bi’t-tevliye bana îcâr ben dahi ber-minvâl-i muharrer istîcâr ve kabûl etmiş idim, hâlâ zikr olunan elli yedi zirâ‘ arsa-i hâliyemi mezbûr es-Seyyid Ali Çelebi’ye otuz yedi guruş bedel mukābelesinde bâ-ma‘rifet-i mütevellî ferâğ ve tefvîz eylediğimde ol dahi minvâl-i meşrûh üzere tefevvüz ve kabûl eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ve ma‘an mürsel Çukadâr Musa b. Mehmed ve Muhzır Mustafa b. Mehmed ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-âşir min-Saferi’l-hayr sene 1153.<br><br>Şuhûdü’l-hâl: Müezzin Süleyman Halîfe b. Ahmed, es-Seyyid Ebubekir Çelebi b. (°) kayyım, Mustafa Ağa b. Ahmed, el-Hâc Mahmud Ağa, Hammâmî el-Hâc Mustafa, es-Seyyid Mehmed Emin Efendi</p>          <br><a title="Önceki sayfa" style="text-decoration:none" href="./ayrmetin.php?idno=6466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>