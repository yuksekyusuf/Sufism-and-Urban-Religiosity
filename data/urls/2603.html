﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 258<br>Hüküm no: 285<br>Orijinal metin no: [56a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mahmud Ağa’nın varislerinden kızı Ayşe Hatun’un alacak iddiasında anlaşma sağlanması</b><br><br>Mahmiye-i İstanbul’da Molla Şeref mahallesi ahâlîsinden olup Dergâh-ı âlî -dâme merci‘an li’l-e‘âlî- yeniçerileri ocağında Küçük Çavuş iken vefât eden Mahmud Ağa b. Abdullah’ın verâseti zevce-i metrûkesi Saliha Hatun bt. Hamza Ağa ile sulbiye kebîre kızı Âişe nâm hatuna münhasıra olduğu şer‘an mütehakkık oldukdan sonra merkūme Âişe Hatun meclis-i şer‘-i şerîf-i enver ve mahfil-i dîn-i münîf-i ezherde dergâh-ı âlî -dâme mahfûfen bi’l-me‘âlî- Yeniçerilerinden doksan dokuzuncu cemâ‘at yoldaşlarına mahsûs odada sâbıkā odabaşı olan Abdi Beşe b. Rasûl nâm kimesne mahzarında bi’t-tav‘i’s-sâf ikrâr u i‘tirâf edip merkūm Abdi Beşe müteveffâ-yı mezkûrun terekesinden yüz elli kıt‘a esedî guruşu bi-gayr-ı hakkın kabz etmekle bundan akdem meblağ-ı mezkûr yüz elli kıt‘a esedî guruşdan hisse-i irsiye-i şer‘iyyemi merkūm Abdi Beşe’den taleb ve da‘vâ eylediğimde merkūm Abdi Beşe dahi müteveffâ-yı mezkûrun sülüs malından meblağ-ı mezkûr ile vefâtından sonra rûhu için pilav ve zerde tabh etdirip fukarâya it‘âm ve beş hatm-i şerîf tilâvet etdirile [56b] deyü vasiyet eyleyip beni vasiyy-i muhtâr nasb [ve] ihtiyâr etmiş idi deyü iddi‘â eyleyip ben dahi inkâr eylediğimde muslihûn tavassut edip merkūm Abdi Beşe ile beynimizde otuz kıt‘a esedî guruş üzerine inşâ-i akd-i sulh etdiklerinde ben dahi sulh-ı mezbûru kabûl ve bedel-i sulh olan meblağ-ı mezkûr otuz kıt‘a esedî guruşu merkūm Abdi Beşe yedinden tamâmen alıp kabz edip husûs-ı mezkûra müte‘allıka da‘vâdan merkūm Abdi Beşe’nin zimmetini ibrâ-i âmm-ı kâtı‘u’n-nizâ‘ ile ibrâ eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb ü imlâ olundu.<br><br>Fî 8 min-Şa‘bâni’l-mu‘azzam sene 1081<br><br>Şuhûdü’l-hâl: Mahmud Efendi b. Şa‘bân el-imâm, Mustafa Beşe b. Süleyman sâkin-i mahalle-i Davudpaşa, Ömer Beşe b. Muharrem 99. C[emâ‘at], Yusuf Beşe b. İbrahim 99. C[emâ‘at), Ali Beşe b. Mustafa 99. C[emâ‘at].</p>          <br><a title="Önceki sayfa" style="text-decoration:none" href="./ayrmetin.php?idno=2602"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2604"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>