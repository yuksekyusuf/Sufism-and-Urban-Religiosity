﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 72<br>Hüküm no: 21<br>Orijinal metin no: [6a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>At hamallarından Osman’ın kaybolan ve Yusuf’un elinde olan atının kendisine teslimi</b><br><br>Mahmiye-i İstanbul’da Unkapanı kapısı hâricinde at hamallarından bâ‘isü’l-kitâb Osman b. Ahmed nâm kimesne mahmiye-i mezbûrede meclis-i şer‘-i hatîrde zikri âtî bargire vâzı‘ü’l-yed olan Yusuf b. Ali nâm kimesne mahzarında üzerine da‘vâ ve takrîr-i kelâm edip işbu meclis-i şer‘de mevcûd ve müşâhede olan çil iğdiç bargir mülküm olup târîh-i kitâbdan dört sene mukaddem mülkümden zâyi olmuş idi. Hâlâ mezbûr Yusuf’un yedinde bulup taleb eylediğimde bana teslîmden imtinâ‘ eder suâl olunup bi’l-istihkāk alıverilmek matlûbumdur dedikde, gıbbe’s-suâl mezbûr Yusuf cevâbında zikr olunan bargiri târîh-i kitâbdan beş gün mukaddem ismi ma‘lûmum olmayan bir Arnavud’dan altı guruş ve üç rub‘ semen-i medfû‘a iştirâ etdim, ol vechile vaz‘-ı yed ederim deyip müdde‘î-i mezbûrun mülkü olduğunu inkâr edicek müdde‘î-i mezbûrdan müdde‘âsına beyyine taleb olundukda udûl-i Müslimînden ve yine hamal tâifesinden Mahmud b. Mehmed ve Musa b. Mehmed nâm kimesneler li-ecli’ş-şehâde meclis-i şer‘e hâzırân olup istişhâd olundukda fi’l-hakīka işbu meclis-i şer‘de mevcûd ve müşâhede olunan çil iğdiç bargir müdde‘î-i mezbûr Osman’ın mülkü olup târîh-i kitâbdan dört sene mukaddem mülkünden zâyi‘ eyledi, müdde‘î-i mezbûr için sâlifü’z-zikr bargiri mezbûr Yusuf’dan bi’l-istihkāk hakk-ı taleb ve ahz vardır. Biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde, gıbbe’t-ta‘dîl ve’t-tezkiye şehâdetleri makbûle olmağın müdde‘î-i mezbûr Osman tahlîf-i şer‘î ile tahlîf olunup mûcebiyle ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 12 min-Muharremü’l-haram sene 1116.<br><br>Şuhûdü’l-hâl: Mehmed Efendi [b.] Ahmed, Ömer Efendi b. Ali, İsmail Efendi b. Siyavuş, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41550"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41552"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o687"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>