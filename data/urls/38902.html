﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 442<br>Hüküm no: 522<br>Orijinal metin no: [81a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Palazoğlu Haralam’ın vârislerinin Yazıcıoğlu Bedros’a olan borçlarını ödemeleri</b><br><br>Bu hüccetde sehven vâki‘ olmağla üç kâğıd aşağıda sahîh kayd olunmuşdur.<br><br><<Medîne-i Kayseriye’ye tâbi‘ Zencidere karyesi re‘âyâsından olup Trabzon’da hâlik olan Palazoğlu Haralam v. Sivadros zimmînin verâseti zevce-i metrûkesi Despino bt. Hüdaverdi ile babası mersûm Sivadros v. Adam zimmîye inhisârı tahakkukundan sonra mersûmân Despino ve Sivadros taraflarından bir kıt‘a isbât-ı vekâlet hücceti nâtıka olduğu üzere meclis-i hükümde bulunan İsmail b. Osman ve Ali b. Cafer şehâdetleriyle sâbit olan Mıgırdıç v. Bogos zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm Manuk v. Bogos zimmî muvâcehesinde bi’l-vekâle ikrâr-ı tam ve takrîr-i kelâm edip müvekkillerim mersûmânın mûrisleri hâlik-i mersûm Haralam zimmînin dâyini olup medîne-i mezbûrede mütemekkin Yazıcıoğlu Bedros zimmîye sağlığında zimmetinde bâ-temessük dört yüz yirmi guruş deyni olmağla hâlik-i mersûmun malı olup gāib ani’l-meclis Poladoğlu Yuvan zimmînin yed ve hıfzında olup benim gāib ani’l-meclis Poladoğlu Yuvan zimmetinden makbûzum olan on dört çuval bin yirmi üç kıyye penbeyi mersûm Manuk zimmîye üç bin dört yüz seksen guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı [81b] mezbûr üç bin dört yüz seksen guruşu müşteri-yi mersûm bana def‘ ü teslîm ben dahi yedinden tamamen ahz ü kabz eyledim fîmâ-ba‘d sâlifü’l-beyân penbe mersûm Manuk zimmînin mâl-ı müşterâsı ve hakk-ı sırfı olup müvekkillerim mersûmânın kat‘a alâka ve medhalleri kalmamağla semen-i mezkûrdan zikr olunan penbeyi gāib-i mersûmdan kabz ve bu âna dek masrûfum olan iki yüz yirmi beş guruşu ba‘de’t-tenzîl bâkīsi olan yedi yüz doksan sekiz guruşu Hafız Ali Paşa hazretlerinin babalarından Mehmed Tatar yediyle hâlik-i mersûmun dâyini mersûm Yazıcıoğlu Bedros zimmîye irsâl ve teslîm edip mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br><<Fî 12 L sene [1]242.<br><br><<Şühûdü’l-hâl: Muhzır Ebûbekir Çelebi, Hüseyin Ağa b. Osman, el-Hâc Ali Ağa b. Ebûbekir, Muhzır Abdulfettah Çelebi.>></p>          <br><a title="Önceki sayfa" style="text-decoration:none" href="./ayrmetin.php?idno=38901"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38903"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b442"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>