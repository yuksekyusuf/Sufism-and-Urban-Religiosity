﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 307<br>Hüküm no: 300<br>Orijinal metin no: [43b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife bt. Ahmed ile boşandığı eşi İsmail’in birbirlerinin zimmetini ibra ettikleri</b><br><br>Ferâgat<br><br>Mahmiye-i İstanbul’da Debbâğ Yunus mahallesi sâkinelerinden olup zâtı umdetü’l-müderrisîni’l-kirâm Ahmed Efendi b. Yusuf Efendi ve Mustafa Ağa b. Abdurrahman nâm kimesneler ta‘rîfleriyle mu‘arrefe olan Afife bt. Ahmed nâm hatun meclis-i şer‘-i hatîr-ı lâzımü’t-tevkīrde zevc-i sâbıkı bâ‘is-i hâze’l-kitâb İsmail Efendi b. Abdullah nâm kimesne mahzarında ikrâr-ı tâm ve takrîr-i kelâm edip mezbûr İsmail Efendi zimmetinde mütekarrer ve ma‘kūdün-aleyh otuz iki guruş mehr-i müeccelimi ve nafaka-i iddet-i mu‘ayyene-i ma‘lûmemi tamâmen bana edâ ve teslîm ben dahi ber-vech-i muharrer yedinden ahz u kabz eylediğimden sonra menzil icâresinden ve cihet-i karzdan ma‘lûmü’l-mikdâr hakkım vardır deyü taleb ve da‘vâ sadedinde olup beynimizde münâza‘ât-ı kesîre cereyân etmiş idi, el-hâletü hâzihi beynimizde muslihûn tavassut edip da‘vâ-yı mezkûremden beni mezbûr İsmail Efendi ile yüz guruş üzerine inşâ-i akd-i sulh eylediklerinde ben dahi sulh-ı mezkûru kabûl eylediğimden sonra mezbûr İsmail Efendi Hatîb Muslihiddin Vakfı’ndan olup mahalle-i mezbûrede vâki‘ bir tarafdan Zeyneb Hatun menzili ve bir tarafdan Hasan Dede menzili ve bir tarafdan es-Seyyid Mehmed Emin Ağa bahçesi ve bir tarafdan tarîk-i âm ile mahdûd ma‘lûmü’l-müştemilât bir bâb vakıf menzilden üç sehm i‘tibâriyle mutasarrıf olduğu iki sehm hisse-i şâyi‘anın bir sehm-i şâyi‘ini bâ-ma‘rifet-i mütevellî yüz guruş bedel mukābelesinde bana ferâğ ve tefvîz ben dahi ber-vech-i muharrer tefevvüz ve kabûl eylediğimde mezbûr İsmail Efendi bedel-i ferâğ-ı mezkûr yüz guruşu bedel-i sulh olan meblağ-ı mezbûr yüz guruşa takas ve mahsûb eyledikde ben dahi mukāssa ve kabûl edip husûs-ı mezkûra ve târîh-i kitâba gelince sâir beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allıka âmme-i de‘âvî ve kâffe-i mutâlebâtdan her birimiz âharın zimmetini ibrâ-i âm ile ibrâ ve ıskāt eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 20 S sene 1153.<br><br>Şuhûdü’l-hâl: Mustafa Efendi b. Ali Efendi, İbrahim b. Ali, Mustafa Ağa b. Abdurrahman, umdetü’l-müderrisîni’l-kirâm Ahmed Efendi b. Yusuf Efendi, el-Hâc Abdurrahman Efendi b. Musli, Mehmed Ağa b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6515"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6517"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>