﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 70<br>Hüküm no: 35<br>Orijinal metin no: [7b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Deronoğlu Mıgırdıç’ın Everek’de bahçesine bitişik ve Gözüböyükoğlu Asvador tarafından satın alınan bahçe için şüf‘a hakkını kullanmak istemesi</b><br><br>Ma‘rûz,<br><br>Sâdır olan fermân-ı âlîlerine imtisâlen arzuhâle nazar olundukda arzuhâl eden Deronoğlu Mıgırdıç nâm zimmînin Niğde sancağında Devreli [Develi] kazâsında Re‘âyâ Everek nâm mahâlde kâin bir bâb menziline kurb ve civâr olan bahçede mersûmun hakk-ı şüf‘ası var iken mersûm diyâr-ı âharda iken bahçe-i mezkûru Gözübüyükoğlu Asador nâm zimmî iştirâ ve temellük etmekle mersûm Mıgırdıç zimmî bahçe-i mezkûre şefî‘ olup ve yedinde da‘vâsına muvâfık fetvâ-yı şerîfesi olduğunu bahisle bahçe-i mezkûrenin bi-hükmi’ş-şüf‘a kendüye alıverilmesi bâbında Niğde nâibine hitâben <<Mıgırdıç zimmî bahçe-i mezkûre şefî‘>> bir kıt‘a emr-i âlî ısdârını mersûm Mıgırdıç zimmî istid‘â-yı inâyet eylediği arzuhâli meâlinden müstefâd olup ancak mersûm Mıgırdıç zimmî bahçe-i mezkûre şefî‘ olduğu hâlde bey‘-i mezkûra vâkıf olduğu anda taleb ve ittihâz-ı şüf‘a edip iskāt-ı hakk-ı şüf‘a etmemiş ise lede’s-sübût îcâb ve iktizâsının icrâsı bi’l-muvâcehe terâfu‘-i şer‘-i şerîfe muhtâc olmağla bu sûretde tarafeyn mahâllinde bi’l-muvâcehe ber-nehc-i şer‘î terâfu‘-i şer‘-i şerîf ve ihkāk-ı hak olunmak bâbında ber-vech-i istid‘â kazâ-i merkūm nâibine hitâben bir kıt‘a emr-i âlîşân i‘tâsı menût-ı re’y-i âlî idüğü huzûr-ı [âlîlerine i‘lâm olundu].<br><br>Fî 5 C sene [12]53.</p>          <br><a title="Önceki sayfa" style="text-decoration:none" href="./ayrmetin.php?idno=937"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=939"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o358"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>