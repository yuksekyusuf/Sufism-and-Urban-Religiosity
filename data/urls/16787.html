﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 224<br>Hüküm no: 173<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Papa Dimitri’nin ölümüyle küçük oğlu Yanaki’ye intikal eden ev ve dükkanın vasisi tarafından Kostantin ve Foti’ye satılması</b><br><br>Havâss-ı Refîʻa kazâsına tâbi‘ Burgos karyesinde mütemekkin iken bundan akdem hâlik olan Papa Dimitri v. Tarandafil’in sulbî sagīr oğlu Yanaki zimmînin tesviye-i umûruna bâ-hüccet-i şer‘iyye mansûb vasîsi olan Yorgo v. Tarandafil meclis-i şer‘-i şerîf-i enverde işbu râfiʻayü’s-sifr Kostantin ve Foti veledey Toroş nâm zimmîler muvâcehelerinde bi’l-vesâye ikrâr-ı tâm ve takrîr-i kelâm edip vasîsi olduğum sagīr-i mezbûrun babası hâlik-i mezbûr Papa Dimitri nâm zimmîden müntakil mülk-i mevrûsu olup karye-i mezbûrede vâki‘ bir tarafdan Bogana zimmî menzili ve bir tarafdan Pençoğulları menzili ve bir tarafdan Kara Nikola menzili ve bir tarafdan tarîk-i âm ile mahdûd iki bâb fevkānî oda ve altında ahır ve sundurma ve ittisâlinde bir bâb dükkânı âhar[a] beyʻa kıbel-i şer‘den bâ-hüccet-i şer‘iyye me’zûn olduğuma binâen menzil-i mahdûd-ı mezkûr ile ittisâlinde vâki‘ dükkânı sûk-ı sultânîde müddet-i medîde müzâyede olunup ragabât-ı nâs bi’l-külliye münkatıʻa oldukdan sonra mezbûrân Kostantin ve Foti nâm zimmîler üzerlerinde dört yüz guruşda karâr edip ziyâde ile tâlib-i âhar zuhûr etmeyip ve meblağ-ı mezbûr menzil-i mezkûr ile dükkân-ı merkūmun el-yevm semen-i misli olduğunu zeyl-i kitâbda muharrerü’l-esâmî Müslimîn ihbârıyla lede’ş-şer‘i’l-enver zâhir ve mukarrer oldukdan sonra tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile semen-i misli olan meblağ-ı mezbûr dört yüz guruşa sâlifü’z-zikr menzil ile dükkânı mezbûrân Kostantin ve Foti nâm zimmîlere ale’l-iştirâki’s-seviyy bi’l-vesâye beyʻ ve temlîk ve teslîm eylediğimde ânlar dahi ber-vech-i muharrer iştirâ ve temellük ve tesellüm ve kabûl ve kabz eylediklerinden sonra semen-i misli olan meblağ-ı mezbûr dört yüz guruşu mezbûrân Kostantin ve Foti nâm zimmîlerin yedlerinden bi’l-vesâye ahz u kabz eyledim, baʻde’l-yevm menzil-i mahdûd-ı mezkûr ile ittisâlinde vâki‘ dükkânı mezbûrân Kostantin ve Foti nâm zimmîlerin ale’l-iştirâki’s-seviyy mülk-i müşterâları ve hakk-ı sırfları olmuşdur, mutasarrıfân olsunlar dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Zilkaʻde sene semân ve hamsîn ve mi’e ve elf.<br><br>Şuhûdü’l-hâl: Mehmed Çavuş Ağa, Mollâ Ali b. Mehmed, Mustafa Beşe [b.] Abdülkerim, es-Seyyid Mehmed [b.] es-Seyyid Mustafa, Halil Efendi el-Mukayyid, es-Seyyid Ahmed [b.] es-Seyyid Mehmed.<br><br>Toroş v. Kosta, Hürmüz v. Tardoş, Manol v. Andre, Kosta v. Hıristo, İskerlet v. Lanbo, Andre v. Zoli.</p>          <br><a title="Önceki sayfa" style="text-decoration:none" href="./ayrmetin.php?idno=16786"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16788"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o452"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>