﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 228<br>Hüküm no: 217<br>Orijinal metin no: [29a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Seyyid Mehmed b. İsa’nın geçinemediği kocası Mustafa b. Mehmed’den boşandığı</b><br><br>Mahmiye-i İstanbul’da İskender Ağa Mahallesi’nde sâkine Hadice nâm sagīrenin babası ve velîsi es-Seyyid Mehmed b. İsa nâm kimesne mahfil-i kazâda sagīre-i mezbûrenin zevc-i dâhili işbu râfi‘u’l-kitâb Mustafa b. Mehmed mahzarında bi’l-velâyeti ikrâr ve takrîr-i kelâm edip kızım sagīre-i mezbûre ile zevci mezbûr Mustafa’nın beynlerinde hüsn-i zindegāneleri olmamağla zimmetinde mütekarrer ve ma‘kūdün-aleyh olan iki bin dört yüz akçe mehr-i müecceli ve nafaka-i iddet-i mu‘ayyene-i ma‘lûmesi üzerlerine ve bedel-i hul‘ olmak üzere kendiye medfû‘um olan iki tuç sahan ve bir yemenî yorgan ve bir minder ve iki yasdık üzerlerine ve meûnet-i süknâsı dahi kendi üzerine olmak üzere bi’l-velâye muhâla‘a-i sahîha-i şer‘iyye ile hul‘ olduğumda ol dahi ber-vech-i muharrer hul‘-ı mezbûru kabûl eylediğinden sonra kızım işbu sagīre-i mezbûre baʻde’l-bülûğ zevci Mustafa’dan mehr-i mezkûrundan ve sâir hukūkundan bir nesne taleb ve da‘vâ ve bir şey ahz eder ise me’hûzuna ben kefîl ve dâmin oldum dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 13 min-Cumâdelûlâ sene 1121<br><br>Şuhûdü’l-hâl: Ömer Çelebi b. Ahmed, Ali Beşe b. İsmail, İbrahim Çelebi b. İsmail, Ahmed b. Mehmed, Mehmed b. Ramazan, Ali b. Ramazan, es-Seyyid Mustafa b. Ali, Mehmed Efendi b. Abdullah, Mustafa b. Şa‘ban, Ali b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4495"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4497"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>