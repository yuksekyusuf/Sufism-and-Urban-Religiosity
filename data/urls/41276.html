﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 165<br>Hüküm no: 127<br>Orijinal metin no: [33b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tanaş v. Yorgi’nin evini borcuna takas olarak Dimitri ve Apastol kardeşlere sattığı</b><br><br>Medîne-i Gelibolu piskoposu olup hâlâ mahmiye-i İstanbul’da Bahçekapısı kurbünde müsâferet vechi üzre sâkin Tanaş v. Yorgi nâm râhib tarafından husûs-ı câi’z-zikre vekîl olduğu Mustafa Bey b. Hasan el-Bostânî ve Abdullah b. Hızır şehâdetleriyle şer‘an sâbit olan Papa Kostanti v. Kosta nâm râhib meclis-i şer‘-i hatîrde mahmiye-i mezbûrede Abdi Subaşı Mahallesi’nde sâkin iken bundan akdem hâlik olan İstemat’ın sulbî kebîr oğulları ve vârisleri olan Dimitri ve Apastol nâm zimmîler muvâcehelerinde bi’l-vekâle ikrâr ve takrîr-i kelâm edip müvekkilim merkūmun silk-i mülkümde münselik olup medîne-i mezbûrede Ayayorgi Mahallesi’nde vâki‘ bir tarafdan Mihal mülkü ve bir tarafdan Yorgi mülkü ve bir tarafdan Kiryaloz nâm râhib mülkü ve bir tarafdan tarîk-ı âm ile mahdûd iki bâb fevkānî odayı ve bir sofa ve bir tahtânî mahzen ve zât-ı eşcâr-ı müsmire ve gayr-ı müsmire hadîkayı müştemil mülk menzilini cümle tevâbi‘ ve levâhıkı ile mezbûrân Dimitri [ve] Apasdol’a müvekkil-i merkūm Tanaş iki yüz doksan beş esedî guruşa tarafeynden îcâb ve kabûlü [hâvî] bey‘-ı kat‘î ile bey‘ edip onlar dahi ale’l-iştirâk iştirâ ve kabûl eyleyip semeni olan meblağ-ı mezbûr iki yüz doksan beş guruşu müvekkil-i merkūmun hâlik-i merkūma yedlerinde olan moleve? ta‘bîr olunur memhûr iki kıt‘a deyn temessükleri mûcebince zimmetlerinde edâsı lâzım deyni olan iki yüz doksan beş guruşa takās onlar dahi mukāssa ve kabûl [edip] menzil-i mahdûd-ı mezbûru mahâllinde zabt ve tasarrufa mezbûrân Dimitri ve Apastol’u taslît eyledi ba‘de’l-yevm menzil-i mezbûr merkūmânın mülk-i müşterâlarıdır keyfe mâ yeşâ’ mutasarrıflar olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Muharremi’l-harâm li-sene ihdâ ve tis‘în ve elf.<br><br>Şuhûdü’l-hâl: Mustafa Çavuş b. Abdullah el-Mübâşir, Ömer Bey b. Osman, Mehmed Çelebi b. Haydar, Fettah Efendi b. el-kâtib.</p>          <br><a title="Önceki sayfa" style="text-decoration:none" href="./ayrmetin.php?idno=41275"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41277"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o467"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>