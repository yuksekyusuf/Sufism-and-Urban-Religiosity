﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 125<br>Hüküm no: 90<br>Orijinal metin no: [20a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamamcı Mehmed Ârif Ağa b. İbrahim’in kira meselesinde Hekim İsak v. Yanto ile sulh olduğu</b><br><br>Mu‘ârazadan men‘<br><br>Ma‘rûz[-ı dâ‘î-i devlet-i aliyyeleridir ki]<br><br>Merhûme Haseki Sultan vakfından İstanbul’da Ayasofya-i Kebîr Hamamı kurbünde vâki‘ ma‘lûmü’l-hudûd bir bâb menzil ve tahtında kâin bir bâb hekim dükkânının bâ-temessük-ı mütevellî bi’l-icâreteyn mutasarrıfı arzuhâlde mezkûrü’l-ism Hammâmî Mehmed Ârif Ağa b. el-Hâc İbrahim meclis-i şer‘-i münîrde dükkân-ı mezkûrun şehriye altı guruş kirâ ile müsteciri arzuhâl eden Hekim İsak v. Yanto Yahûdi muvâcehesinde mersûm İsak Yahûdi dükkân-ı mezkûrda vech-i muharrer üzere müşâhereten müstecirim olup mersûm ile işbu târih-i i‘lâm şehri gāyetine muzâfen fesh-i akd-i icâre etmemle mersûm İsak Yahûdi dükkân-ı mezkûru tahliye ve sene-i âtiye gurre-i Muharreminde bana teslîme ta‘ahhüd ettikden sonra mersûm İsak Yahûdi dükkân-ı mezkûru sene-i âtiye-i mezkûre Muharremi gurresinden on gün tamamına değin şehriye iki guruş kirâ ile mütemekkine olmak üzere istîcâra tâlib olmağla ben dahi dükkân-ı mezkûru gurre-i merkūmeden on gün tamamına değin Yahûdi-i mersûma iki guruş kirâ kavliyle îcâr ve teslîm eylediğimde ol dahi istîcâr ve tesellüm ve kabûl-birle dükkân-ı mezkûru şehr-i Muharrem-i mezkûrun onuncu günü hâliyeten bana teslîme ben dahi âhar temessük ile bi’l-icâreteyn mutasarrıf olduğum mahâll-i mezkûrda hamam-ı mezkûrun külhanı kapısına muttasıl bir bâb cerrah dükkânımı sene-i âtiye-i mezkûre Muharremi’l-harâmı gurresinden aded-i şehr beyân olunmaksızın beher şehr altı guruş kirâ tesmiyesiyle mersûm İsak Yahûdi’ye îcâr ve teslîm ol dahi ber-vech-i muharrer istîcâr ve tesellüm ve kabûl etmekle mâlından dükkân-ı evvel-i mezkûrda olan hekim gediği âlâtını işbu dükkâna nakl ve vaz‘a Yahûdi-i mersûma izin verüp mâlımdan dahi kendisine elli guruş teberru etmek üzere ve mesfûr İsak Yahûdi dükkân-ı mezkûrun kirâ-yı mezkûrunu bilâ-ezâ mâh be-mâh bana edâ ettikçe kendisini dükkân-ı mezkûrdan bilâ-mûceb ihrâc teklîfiyle rencîde etmemeğe rızâmla ta‘ahhüd edüp bu vechile kat‘-ı nizâ‘ eyledik dediğini mersûm İsak Yahûdi tasdîk eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 27 Zilhicce sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32515"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32517"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>