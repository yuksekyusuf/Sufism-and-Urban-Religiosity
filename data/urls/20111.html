﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 85<br>Hüküm no: 62<br>Orijinal metin no: [25a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Macar asıllı Müşerref bt. Abdullah isimli câriyenin Ümmühâni Hâtun bt. Abdülkâdir’in mülkü olduğu ve vasî Mehmed Efendi b. Hemdem’in muârazadan men edildiği</b><br><br>Medîne-i Hazret-i Eyyûb’da Kasımpaşa mahallesinde vefât eden merhûm İbrahim Bey b. Mehmed’in bint-i sulbiyesi Fâtıma nâm sagīrin savb-ı şer‘den mansûb vasîsi olan Mehmed Efendi b. Hemdem mahfil-i şer‘-i şerîfde merhûm-ı mezbûrun zevce-i metrûkesi ve vârisesi olup âti’z-zikr olan câriyeye vâzı‘atü’l-yed idiği şer‘an sâbit olan Ümmühâni Hâtun bt. Abdülkādir muvâcehesinde üzerine takrîr-i da‘vâ edip işbu hâzıratü’l-meclis olan orta boylu açık kaşlı gök elâ gözlü Macariyyetü’l-asl Müşerref bt. Abdullah nâm câriye mezbûr İbrahim Bey’in terekesinden olup bir sehmi mezbûre Ümmühâni Hâtun’a ve mâ‘adâsı sagīre-i mezbûreye intikāl eylemişken câriyeyi mezbûrenin cümlesine mülkiyyet üzre vaz‘-ı yed eder suâl olunup sagīre-i mezbûrenin hisse-i şer‘iyyesinin alıverilmesini taleb ederim deyip gıbbe’s-suâl mezbûre Ümmühâni Hâtun cevâbında fi’l-vâki‘ evsâf-ı mezkûre ile mevsûfe olan mezbûre Müşerref zevcim merhûm-ı mezbûrun mülkü olup lâkin hâl-i hayâtında mezbûre câriyeyi bana verip mukābelesinde benim dahi mülküm olan câriyemi ona verip mezbûr ile vech-i muharrer üzre mukāyaza etmişdik, mezbûre Müşerref ol cihetden benim mülküm olmuşdur, ona binâ’en vaz‘-ı yed ederim deyip vasiyy-i mezbûr istintâk olundukda vech-i meşrûh üzre olan mukāyazayı münkir olup mezbûre Ümmühâni Hâtun’dan beyyine taleb olundukda udûl-i müslimînden mahalle-i mezbûre sükkânından Mehmed Bey b. Cafer ve Mehmed Çelebi b. Mansur nâm kimesneler li ecli’ş-şehâde mahfil-i şer‘-i şerîfe hâzırân olup ba‘de’l-istişhâd fi’l-vâki‘ mezbûre Müşerref merhûm-ı mezbûrun mülkü iken hâl-i hayâtında zevcesi mersûme Ümmühâni Hâtun’un câriye-yi mezkûresiyle vech-i meşrûh üzre mukāyaza eylediğini bizim huzûrumuzda i‘tirâf eyledi, biz bu husûsa bu minvâl üzre şâhidleriz şehâdet dahi ederiz dediklerinde ba‘de’t-ta‘dîl şehâdetleri makbûle olmağın mûcebi ile hükm olundukdan sonra vasiyy-i mezbûr mu‘ârazadan men‘ olunup [25b] câriye-yi mezbûre merkūme Ümmühâni Hâtun yedinde ibkā olundu. Hurrire fi’l-mezbûr<br><br><br>Şuhûdü’l-hâl: Kemâ sebeka</p>          <br><a title="Önceki sayfa" style="text-decoration:none" href="./ayrmetin.php?idno=20110"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20112"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o198"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>