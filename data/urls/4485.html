﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 219<br>Hüküm no: 206<br>Orijinal metin no: [27b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Mehmed Ağa b. Hacı Ali ve hanımı Hadice bt. Abdullah’ın oturdukları menzilin altındaki Fazlı Efendi Vakfı’na ait arsanın biriken bir yıllık mukataa bedelini vakfa ödemeleri</b><br><br>Husûs-ı âti’l-beyânın mahallinde ketb ü tahrîri ve fasl u hasmı için sâdır olan fermân-ı şerîfe imtisâlen savb-ı şer‘-i enverden Mevlânâ es-Seyyid Mustafa Efendi b. Abdülkerim ta‘yîn ve irsâl olunup ol dahi hâssa mi‘mârlarından Dede Mehmed Halîfe b. İshak ile Mahmiye-i İstanbul’da Muhtesib Karagöz Mahallesi’nde vâki‘ bir tarafdan Kethüdâyeri Hüseyin Ağa menzili ve bir tarafdan Müezzinzâde Ahmed Çelebi menzili ve bir tarafdan menzil-i mahdûd-ı mezkûrun ber-vech-i iştirâk mutasarrıfları olan Derviş Mehmed Ağa b. el-Hâc Ali ve zevcesi Hadice bt. Abdullah’ın mülk bahçeleri ve bir tarafdan tarîk-i âm ile mahdûd menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî eyledikde ashâb-ı hayrâtdan merhûm Fazlı Efendi nâm sâhibü’l-hayrın vakfı mütevellîsi olan işbu râfi‘u’l-kitâb Mehmed Çelebi b. Veliyüddin nâm kimesne meclis-i ma‘kūd-ı mezkûrda mezbûrân Derviş Mehmed Ağa ve zevcesi Hadice Hatun mahzarlarında üzerlerine bi’t-tevliye da‘vâ ve takrîr-i kelâm edip mi‘mâr-ı mezbûr mesâhası üzere menzil-i mezkûrun ebniyesi tahtında olan tûlen ve arzen bi-hesâb-ı terbî‘î iki yüz kırk dört zirâ‘ arsa vakf-ı mezbûrdan olup yevmî birer akçe mukāta‘a-i kadîme ile mezbûrân Derviş Mehmed Ağa ve zevcesi Hadice tasarruflarında olmağla târih-i kitâb senesi gurre-i Cumâdelûlâ’sı ibtidâsına gelince bir senede zimmetlerinde üç yüz altmış akçe müctemi‘ olmağın bi’t-tevliye taleb eylediğimde bana edâdan imtinâ‘ ederler suâl olunup vakıf için edâya mezbûrâna tenbîh olunmak matlûbumdur dedikde gıbbe’s-suâl mezbûrân Derviş Mehmed Ağa ve zevcesi Hadice Hatun hâl bâlâda tafsîl olunduğu üzere olup arsa-yı mahdûde-i mezbûre mukāta‘asından târih-i merkūma gelince bir senede zimmetlerinde vakıf için üç yüz altmış akçe müctemi‘ olduğunu her biri ikrâr u i‘tirâf etmeğin alâ-mûcibi i‘tirâfihimâ meblağ-ı mezbûru ve baʻde’l-yevm müctemi‘ olan mukāta‘ayı dahi vakıf için mütevellî-i mezbûra edâ ve teslîme mezbûrân Derviş Mehmed Ağa ve zevcesi Hadice Hatun’a tenbîh eylediğini mevlânâ-yı mezbûr mahallinde ketb ü tahrîr ve ma‘an ba‘s olunan Çukadâr el-Hâc Mehmed b. Ahmed ve Muhzır Hüseyin b. Hasan ile meclis-i şer‘a gelip alâ-vukū‘ihî inhâ ve takrîr etmeğin ba‘de’t-tenfîz mâ-vaka‘a bi’t-taleb ketb olundu.<br><br>Fî 11 min-Cumâdelûlâ sene 1121<br><br>Şuhûdü’l-hâl: Fahrü’l-eimme Murad Efendi b. Hüseyin Ağa, Osman Ağa b. Ali, Hüseyin Çelebi b. Musa, Mehmed Efendi b. Hüseyin, Ali Çelebi b. Mehmed, Abdullah Efendi b. el-Hâc Mehmed, Mustafa b. Mehmed, İbrahim Çelebi b. Veli, Abdullah Çelebi b. Receb, Ali Çelebi b. Ahmed, es-Seyyid Mustafa Efendi b. Ömer, Ya‘kub Beşe b. Mehmed, Mehmed Beşe b. Hasan ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4484"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4486"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>