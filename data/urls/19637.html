﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 85<br>Hüküm no: 72<br>Orijinal metin no: [17a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âişe Hâtun bt. el-Hâc Ali’nin mehir alacağı</b><br><br>Mahmiye-i Galata hâricinde vâki‘ Mustafa Ağa mahallesi imâmı Murad Halîfe b. Abdullah ve mahalle-i mezbûre müezzini Ali b. Hasan nâm kimesneler meclis-i şer‘de hâzırân olup, hâl-i hayâtında mahmiye-i Galata hâricinde vâki‘ Süheyl Bey mahallesinde sâkin iken denizde boğularak vefât eden merhûm el-Hâc Mustafa b. Şaban’ın Mehmed nâm sagīr oğluna ve Kamer ve Asiye nâm sagīre kızlarına kıbel-i şer‘den mansûb vasî olan ve husûs-ı âti’l-beyânı inkâr eden hasm-ı câhid Pîrî b. Abdi nâm kimesne mahzarında, merhûm-ı mezbûrun zevce-i metrûkesi ve kendisinin de kızı olan Âişe Hâtun nâm hâtun kıbelinden âti’z-zikr mehr-i müeccelinin isbâtına vekâleti nehc-i şer‘î üzre sâbit olan hâmil-i hâze’l-kitâb Solak el-Hâc Ali b. ( )’den bi’l-vekâle sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, merhûm-ı mezbûrun zimmetinde, müvekkile-i mezbûre Âişe Hâtun’un nikâhı esnâsında ma‘kūd-i aleyh olan mehr-i müecceli cihetinden râyicü’l-vakt on bin akçe hakkı vardır. Zevce-i mezbûreye meblağ-ı mezbûru merhûm-i mesfûrdan tamâmen veya kısmen, asâleten veya vekâleten almadığına, bi vechin mine’l-vücûh ve sebebin mine’l-esbâb zimmetini ibrâ etmediğine dâir yemîn verilmesinden sonra şehâdetleri ba‘de şerâiti’l-kabûl inde’ş-şer‘ mu‘teber ve makbûl olmağın hâkim şehâdetleri mûcebince hükm etti. Cerâ zâlike ve hurrire fî evâili Zilka‘deti’ş-şerîfe sene hamse aşere ve elf.<br><br><br>Şuhûdü’l-hâl: Ahmed Reis b. Eyüb, Mustafa b. Abdi, Ramazan b. Yusuf, Allahverdi b. Mehmed, Mehmed b. Mustafa ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19636"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19638"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o265"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>