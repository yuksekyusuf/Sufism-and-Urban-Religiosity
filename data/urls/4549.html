﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 273<br>Hüküm no: 270<br>Orijinal metin no: [37a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Baba Ali Şâh-ı Zengî Zaviyesi zaviyedarlığını haksız yere ele geçiren Şeyh İsmail’in yerine bir önceki zaviyedar Şeyh Hasan Efendi b. Ahmed’e zaviyedarlığın tevcih edildiği</b><br><br>Ashâb-ı hayrâtdan merhûm Baba Ali Şâh-ı Zengî Zâviyesi’nde zâviyedâr olan işbu râfi‘u’l-kitâb eş-Şeyh Hasan Efendi b. Ahmed meclis-i şerîf-i enverde takrîr-i kelâm ve tâʻbir ani’l-merâm edip merhûm-ı mezbûrun mahmiye-i İstanbul’da Mahmudpaşa kurbünde vâki‘ bir tarafdan Bâzirgân Hayreddin mülkü olan <<odalar>> ve bir tarafdan <<baʻzan merhûm Hoca Hayreddin Vakfı ve bazen>> tarîk-i hâs ve iki tarafdan tarîk-i âm ile mahdûd zâviyeye kendi mâlım ile nefsimiʼçün mülküm olmak üzere iki bâb dükkân ve iki oda binâ edip berât-ı şerîf-i âlî-şân ile zâviye-i mezbûreye zâviyedâr iken hacc-ı şerîfe âzim olduğumdan sonra tarîk-i hacc-ı şerîfde vefât etti deyü işbu hâzır bi’l-meclis eş-Şeyh İsmail nâm kimesne zâviye-i mezbûreyi hilâf-ı inhâ üzerimden alıp berât ettirmekle ahvâlimi der-i devlet-medâra arzuhâl eylediğimde İstanbul kādısı fazîletlü efendi şer‘le tefahhus ve i‘lâm eyleyesiz deyü fermân-ı âlî sâdır olmağın hâkim-i muvakki‘-ı sadr-ı kitâb tûbâ-lehû ve hüsnü-meâb efendi hazretleri dahi vukūfu olan on beş nefer bî-garaz Müslimînden istihbâr ve haberlerini tahrîr ve hasmım dahi i‘tirâf eylediğini i‘lâm eyledikde mezbûr eş-Şeyh İsmail ref‘inden yedime tuğra-yı garrâ-yı cihân-mutâ‘ ile muhallâ berât-ı şerîf-i âlî-şân sadaka ve ihsân olunmağla kıbel-i şer‘den dahi hüccet-i şer‘iyye olunmak matlûbumdur deyü bir kıt‘a berât-ı şerîf-i âlî-şân ibrâz edip nazar olundukda hâl bi’l-cümle bâlâda mezbûr eş-Şeyh el-Hâc Hasan Efendi’nin takrîr-i meşrûhu [üzere] olduğu zâhir ve nümâyân olmağın kıbel-i şer‘den işbu hüccet tahrîr olunup mezbûr eş-Şeyh el-Hâc Hasan Efendi yedine def‘ ve i‘tâ olundu.<br><br>Fî 25 min-Cumâdelûlâ sene 1121<br><br>Şuhûdü’l-hâl: Müezzin Halil Efendi b. Mustafa, Ahmed Efendi b. Mustafa, el-Hâc Musa b. Hasan, el-Hâc Halil b. Veliyüddin, Hüseyin Beşe b. Hasan, Ahmed b. Hacı Hüseyin, Süleyman b. Mustafa, Hamza b. Hasan, el-Hâc Hüseyin Ağa b. Muslu, Ali Efendi b. Halil, Ahmed Çelebi b. Mehmed, Veli Efendi b. Mehmed, Mustafa b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4548"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4550"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>