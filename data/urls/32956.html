﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 101<br>Hüküm no: 58<br>Orijinal metin no: [12b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa b. Hacı Mustafa’nın manav dükkânını Seyyid İbrahim b. Mehmed’e sattığı</b><br><br>Manav<br><br>Mahmiye-i İstanbul hısnı ebvâbından Topkapı dâhilinde Bâyezid Ağa mahallesinde sâkine olup zâtı Bâb-ı âlî tulumbacılarından el-Hâc Mustafa Ağa b. el-Hâc Mustafa ve mahalle-i mezbûre sâkinlerinden Hancı Hasan Ağa b. Hüseyin nâm kimesneler ta‘rîfleriyle mu‘arrefe olan Zeliha Hatun bt. Ali meclis-i şer‘-i şerîf-i enverde manav tâifesinden işbu bâ‘isü’l-kitâb es-Seyyid İbrahim b. Mehmed nâm [kimesne] mahzarında ikrâr-ı tam ve takrîr-i kelâm edip mahmiye-i mahkiyede Kapan-ı dakīk kapısı hâricinde ma‘lûmü’l-hudûd bir bâb manav dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin yüz altmış sehm i‘tibâriyle yirmi bir sehmi Saide Hanım’ın ve on yedi sehmi Mehmed Tâhir nâm sagīrin ve mâ‘adâ yüz yirmi iki sehmi benim bâ-hüccet-i şer‘iye yedimizde iştirâken mâlımız ve mülkümüz olmağla ben âlât-ı lâzıme-i merkūmeden ber-i‘tibâr-ı mezkûr akd-i âti’z-zikrin sudûruna değin ber-vech-i muharrer mâlike olduğum yüz yirmi iki sehm hisse-i şâyi‘a-i mezkûremi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve âhar şerîklerim izin ve icâzetleriyle bin beş yüz guruşa es-Seyyid İbrahim’e bey‘ ve temlik ve vech-i lâyıkı üzere teslîm eylediğimde ol dahi yedimden ber-vech-i muharrer iştirâ ve temellük ve tesellüm ve kabz ü kabûl ve semeni olan meblağ-ı merkūm bin beş yüz guruşu bana def‘ ü teslîm eylediğinde ben dahi yedinden tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d sâlifü’l-beyân yüz yirmi iki sehm hisse-i şâyi‘ada benim kat‘a alâka ve medhalim kalmayup merkūm es-Seyyid İbrahim’in mâl-ı müşterâsı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 11 M sene [1]238.<br><br>Şühûdü’l-hâl: Pazarbaşı es-Seyyid İbrahim [b.] Sârım Bey, Musa Yazıcı, Bâb-ı âlî tulumbacıları reisi Abdullah b. İshak, Manav Mehmed b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=32955"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32957"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o463"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>