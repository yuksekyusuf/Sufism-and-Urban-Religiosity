﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 421<br>Hüküm no: 539<br>Orijinal metin no: [110a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Panayot v. Kostantin ile Osman Efendi’nin birbirleri aleyhine alacak iddiası</b><br><br>Bâ-mühr-i efendi,<br><br>Ma‘rûz,<br><br>Arzuhâl eden Nasrâniyenin zevci Panayot v. Kostantin meclis-i şer‘-i münîrde sâbık Dârüssa‘âde Ağası Kâtibi derûn-ı arzuhâlde ismi mezkûr Osman Efendi b. Salih mahzarında mezbûr Osman Efendi bin yüz altmış dört senesi Zilhiccesi gurresinde gāib ani’l-meclis Franko Firo v. Franko Bâzergân’dan iştirâ ve kabz eylediği bir mücevher arakan? zarf bahâsı olan beş bin guruşdan zimmetinde bâkī deyni olan iki bin seksen dört guruşun edâsına ben bi’l-emr ve’l-kabûl kefîl ve zâmin olduğuma binâen mesfûr Franko Firo bin yüz yetmiş bir senesi Ramazanı’nın on yedinci günü Galata kādısı huzûrunda meblağ-ı bâkī-i mezkûru benden da‘vâ ve bir kıt‘a i‘lâm mantûkunca bi-hükmi’l-kefâle hükm-i hâkimü’ş-şer‘le benden tamâmen ahzetmeğin ben dahi târîh-i mezkûrda bi’l-mürâca‘a mezbûr Osman Efendi’den taleb eylediğimde meblağ-ı bâkī-i mezkûr ber-vech-i muharrer bana deyni olduğunu ikrâr ve işbu deyn temessükünü yedime i‘tâ ve istimhâl etmekle târîh-i temessükden bir ay tamâmında bana edâ etmek üzere te’cîl etmiş idim. Ecel hulûl etmekle meblağ-ı bâkī-i mezkûr iki bin seksen dört guruşu mezbûr Osman Efendi’den hâlâ taleb ederim deyü da‘vâ ve mezbûr Osman Efendi cevâbında müdde‘î-i mezbûrun ber-vech-i muharrer müdde‘âsını ikrâr, lâkin meblağ-ı mezkûrun elli guruşunu kendüye edâ edip ve meblağ-ı mezkûru beher sene tamâmında kendüye edâ etmek üzere te’cîl etmiş idi deyü def‘, mesfûr Panayot elli guruşu ahz[ını] ikrâr lâkin bir kıt‘a âhar temessük mantûkunca eşyâ bahâsından kendüde alacağım olan ma‘lûmü’l-mikdâr meblağın ol mikdârı için vermiş idi deyü elli guruşda def‘ ve def‘ini mezbûr Osman Efendi ve ziyâde ecel da‘vâsını mezbûr Panayot inkâr etmekle mesfûr Panayot def‘ ve def‘ini beyâna havâle olunup ve mezbûr Osman Efendi ziyâde ecel da‘vâsını isbâtdan izhâr-ı acz ile mesfûr Panayot tahlîfe dahi tâlib olmamağın alâ-mûcibi i‘tirâfihî meblağ-ı bâkī-i mezbûrun iki bin otuz dört guruşunu müdde‘î-i mesfûr Panayot zimmîye edâ ve teslîme mezbûr Osman Efendi’ye tenbîh olunduğu huzûr-ı âlîlerine i‘lâm olundu.<br><br>Fî 11 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42644"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42646"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b421"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>