﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 264<br>Hüküm no: 223<br>Orijinal metin no: [66a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden Râziye bt. Hızır’ın vakfettiği üçte bir malına müdahale edilmemesi</b><br><br>Mahmiye-i [Galata] hâricinde vâki‘ kasaba-i Kasımpaşa’da Bedreddin Bey mahallesinde sâkin işbu râfi‘ü’l-kitâb Ahmed Çelebi b. Mansur nâm kimesne mahfil-i şer‘-i şerîfde mahmiye-i mezbûrede beytülmâl-i âmme ve hâssa emîni olan umdetü’l-ekâbir ve’l-eşbâh Ali Ağa’nın vekîl-i sâbitü’l-vekâlesi es-Seyyid Musa Çelebi b. Mustafa mahzarında takrîr-i da‘vâ edip bundan akdem mahalle-i mezbûrede vefât eden Râziye Hâtun bt. Hızır sülüs mâlını vücûh-ı hayrâta vasiyyet edip tenfîzine beni vasiyy-i muhtâr nasb ve ihtiyâr edip bu hâl üzere musırra olduğu hâlde vefât etmişdi. Hâlâ mûmâ-ileyh es-Seyyid Musa Çelebi cümle muhallefâtını kabz edip sülüsünü bana teslîmden imtinâ‘ eder suâl olunup alıverilmesi matlûbumdur dedikde, gıbbe’s-suâl ve akībe’l-inkâr mezbûr Ahmed Çelebi’den da‘vâsına mutâbık beyyine taleb olundukda udûl-i müslimînden Osman Halîfe b. Siyâmi el-İmâm ve Mustafa Halîfe b. Mehmed el-Müezzin nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd fî nefsi’l-emr müteveffât-ı mezbûre Râziye Hâtun bizim huzûrumuzda sülüs mâlını vücûh-ı hayrâta vasiyyet edip tenfîzine mezbûr Ahmed Çelebi’yi vasiyy-i muhtâr nasb ve ihtiyâr edip bu hâl üzere musırraten vefât eyledi biz bu husûsa bu vech üzere şâhidleriz şehâdet dahi ederiz deyû her biri şehâdet-i şer‘iyye ettiklerinde ba‘de ri‘âyeti şerâiti’l-kabûl şehâdetleri makbûle oldukdan sonra müteveffât-ı mezbûre Râziye Hâtun’un cümle muhallefâtı ( ) bin akçeye bâliğ olduğu müte‘ayyin olmağla sülüsü olan ( ) akçeyi vasiyy-i mezbûr Ahmed Çelebi’ye edâya mezbûr Musa Çelebi’ye teslîme tenbîh birle mâ vaka‘a bi’t-taleb ketb olundu. Fi’l-yevmi’l-hâmis aşer min Şa‘bâni’l-mu‘azzam li sene isneteyn ve hamsîn ve elf.<br><br><br>Şuhûdü’l-hâl: Rıdvan [b.] Abdullah, Hamza [b.] Abdullah, Oruc [b.] İbrahim, Mahmud b. İlyas ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20426"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20428"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>