﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 70<br>Hüküm no: 16<br>Orijinal metin no: [9-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Bey b. Ebûbekir’in vefat eden Mehmed b. Abdullah’taki alacağını kızının vasîsinden talep ettiği, bir kısmını tahsil edip kalanından vazgeçtiği</b><br><br>Dergâh-ı âlî dâmet mahfûfen bi’l-me‘âlî sipâhilerinden Mehmed Bey b. Ebûbekir nâm cündî meclis-i şer‘-i hatîr-i lâzımü’t-tevkīrde yine karye-i mezkûre mahallâtından el-Hâc Şaban mahallesinde sâkin iken bundan akdem vefât eden Mehmed b. Abdullah[‘ın] sagīre kızı Ümmühânî nâm sagīrenin vasîyy-i şer‘îsi olan Derviş Murad b. Hızır nâm kimesne mahzarında ikrâr ve takrîr-i kelâm edip bundan akdem vefât eden merhûm Mehmed’de karz-ı şer‘îden on iki bin akçe hakkım olup meblağ-ı merkūmdan sekiz bin akçeyi isbât ettikden sonra vasîyy-i mezbûr yedinden merkūmü’l-mikdâr akçeyi alıp kabz eylediğimden sonra bâkī kalan dört bin akçeyi da‘vâ ve talebden vasîyy-i mezbûrun zimmetini ibrâ-i âm ile ibrâ ve ıskāt-ı tâm ile ıskāt eyledim ba‘de’l-yevm husûs-ı mezbûra müte‘allik da‘vâ ve nizâ‘dan benden veyâhud vekîlimden sudûr ve zuhûr ederse lede’l-hükkâmi’l-kirâm mesmû‘a ve makbûle olmaya dedikde mukırr-ı merkūmun ikrâr-ı meşrûhunu el-muka[rru leh] vasîyy-i mezbûr dahi vicâhen tahkīk edicek mâ hüve’l-vâki‘ bi’t-taleb ketb olundu. Tahrîren fî evâhiri Şevvâli’l-mükerrem sene 1038.<br><br><br>Şuhûdü’l-hâl: Ahmed Efendi [b.] Abdi el-İmâm, Ali Beşe [b.] İshak, Ali b. Hüseyin, el-Hâc Ali [b.] Kasım, el-Hâc Yahya b. Mustafa, Ebûbekir b. Ömer, Hasan b. Uğurlu, Ahmed [b.] İlyas, Mehmed b. Mustafa ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23243"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23245"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>