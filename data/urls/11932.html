﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 53<br>Hüküm no: 14<br>Orijinal metin no: [7-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kaptan-ı derya Kayserili Ahmed Paşa’nın vefatıyla küçük çocukları Mustafa ve Gâlib Beylere intikal eden mahzen hisselerinin satışına izin verilmesi</b><br><br>Nazmi, izin: 1 kıt‘a<br><br>Numara: 116, 153 guruş<br><br>Mahmiye-i İstanbul’da Süleymaniye kurbünde Molla Hüsrev mahallesinde mukīm iken bundan akdem irtihâl-i dâr-ı bekā eden kapudan-ı deryâ esbak Kayserili Ahmed Paşa b. el-müteveffâ Mehmed Ağa’nın sulbî sagīr mahdûmları Mustafa ve Gālib Beylerin tesviye-i emirlerine vasîyy-i muhtârları sa‘âdetlü Hüseyin Hamid Beyefendi hazretleri b. el-merhûm Salih Efendi m. bi’l-vesâye takrîr-i kelâm ve ta‘bîr ani’l-merâm edüp Evkāf-ı Hümâyûn Hazînesi’nden mazbût Cağalzâde merhûm Rüstempaşa Vakfı musakkafâtından mahmiye-i mezbûrede Tahte’l-kal‘a civârında vâkıf-ı mûmâ-ileyhin câmi‘-i şerîfi kurbünde Çukurhan demekle ma‘rûf hanın hâricinde kâin mehâzînlerden mahkeme karşısında tulumba dibinden ta‘dâd olundukda üç ve beş ve yedi numaralar ile murakkam ma‘lûmü’l-hudûd ve’l-müştemilât beher şehr altmışar akçe icâre-i müeccelelü üç bâb mahzenlerin nısf hisse-i şâyi‘ası müteveffâ-yı mûmâ-ileyhin hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīrân-ı mûmâ-ileyhimâ ile sulbî kebîr mahdûmu Mehmed Latif Bey ve sulbiye kebîre kerîmeleri Hayriye ve Münire ve Âdile hanımlara isdâsen intikāl edüp lâkin mahzen-i mezkûrlar ânen fe-ânen müşrif-i harâb olarak hâsılı harcına vefâ etmeyip bekāsı gayr-ı nâfi‘ olduğundan mâ‘adâ kibâr-ı mûmâ-ileyhim hisse-i şâyi‘alarını âhara ferâğ edeceklerinden sagīrân-ı mûmâ-ileyhimânın hisseleri dahi kibâr-ı mûmâ-ileyhimin hisseleriyle ma‘an bedel-i misilleriyle bâ-re’y-i mütevellî âhara ferâğ ve bedelleri ahz ü kabz birle i‘mâl ve istirbâh olunup hâsıl olan nemâsıyla ma‘an hıfz olunmak sagīrân-ı mûmâ-ileyhimâ haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Birinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı mûmâ-ileyhimânın mahzen-i mezkûrlarda olan iki südüs hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misilleri idiği bi’l-ihbâr zâhir olan lira-yı Osmânî yüz guruş hesâbıyla on bin iki yüz guruş mukābelesinde bâ-re’y-i mütevellî âhara ferâğa kıbel-i şer‘den izin taleb şüd.<br><br>Fî 9 Şevvâl sene [1]300<br><br>Şühûdü’l-hâl: Kısmet-i askeriye muhzırlarından Hasan Efendi b. Abdullah, el-Hâc Hasan Efendi b. İbrahim ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11931"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11933"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b053"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o366"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>