﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 752<br>Hüküm no: 912<br>Orijinal metin no: [117b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. Mehmed’in mehir ve nafaka hususunda boşandığı kocası Mehmed Bey b. İbrahim ile sulh olup zimmetini ibra ettiği</b><br><br>İbrâ.<br><br>Vilâyet-i Anadolu’da Rize kasabasında Fatoğlu mahallesi sâkinlerinden olup mahmiye-i İstanbul’da müsâfereten ( ) mahallede sâkine olan Sâliha Hatun bt. Mehmed meclis-i şer‘-i hatîrde zevc-i mutallıkı işbu râfi‘u’l-kitâb Mehmed Bey b. İbrahim mahzarında tâyi‘aten ikrâr ve takrîr-i kelâm edip mezbûr Mehmed Bey zevcim olup beni talâk-ı bâyin ile tatlîk etmeğin zimmetinde mütekarrir ve ma‘kūdün-aleyh olan dört bin akçe mehr-i mü’eccelimi ve sagīre kızı Havva’nın yedimde olan hüccet-i şer‘iye nâtıka olduğu üzere yevmî beşer akçeden on iki senede nafaka-i müstedânesinden müctemi‘ olan yirmi bir bin altı yüz akçe ki cem‘an yirmi beş bin altı yüz [akçe] hakkımı bundan akdem mezbûrdan taleb eylediğimde iki bin akçesini hazır bi’l-meclis Hasan Beşe yediyle bana teslîm edip bâkīsi olan yirmi üç bin altı yüz akçesini dahi taleb eylediğimde ol dahi mehr-i mü’eccelin ancak beş yüz akçedir deyü ziyâdesi ile nafaka-i mezkûreyi inkâr ve ben dahi müdde‘âmı şuhûd-ı udûl şehâdetleri ile isbât sadedinde olmağla beynimizde münâza‘ât-ı kesîre ve muhâsamât-ı şedîde ve ekîde vâkı‘a olmuş idi el-hâletü hâzihî mâ-beynimize Müslimûn ve muslihûn vesâtet ile mezbûr Mehmed Bey benimle meblağ-ı mezbûr da‘vâsından iki bin beş yüz akçe üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûru tamamen yedinden alıp kabz edip mâ‘adâsından zimmetini ibrâ-i âm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-işrîn min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mustafa Beşe b. Haydar el-hayyât, Hasan Beşe b. Ahmed, Ali Çavuş b. Şaban, Fazlı Bey b. Hüseyin, Mehmed b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25798"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25800"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b752"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o948"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>