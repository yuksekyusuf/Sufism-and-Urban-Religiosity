﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 232<br>Hüküm no: 146<br>Orijinal metin no: [47b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bergos kazasının Balihoca-i sagir köyünden vefat eden Halil Ağa b. Durmuş’un terekesinin üçte biri kölelerine taksim edildiği.</b><br><br>Vilâyet-i Rumeli’nde Bergos kazâsına tâbi‘ Balihoca-i sagīr nâm karye ahâlîsinden iken bundan akdem vefât eden Halil Ağa b. Durmuş nâm kimesnenin âzâdlılarından İbrahim b. Abdullah ve Ömer b. Abdurrahman ve Süleyman b. Abdülmennan nâm kimesneler asâleten ve müteveffâ-yı mezbûrun âhar mu‘takı Hasan ve mu‘takası Belkıs taraflarından husûs-ı âti’l-beyâna vekîl olduğu mezbûre Belkıs’ın zâtını ârifân Yunus b. Nurullah ve mezbûr Süleyman şehâdetleriyle sâbit olan Abbas b. Mehmed nâm kimesne vekâleten ve müteveffâ-yı mezbûrun müdebberi Şahin nâm kimesne asâleten ve âhar mu‘takaları Ayşe ve Anberbûy nâm hatunlar taraflarından husûs-ı câi’z-zikre vekîl-i müseccelleri olup mezbûre Ayşe zevci ve müdebberleri diğer Ayşe ile Yako nâm nasrâniye taraflarından dahi vekîl olduğu es-Seyyid Hüseyin b. Mehmed ve Mustafa b. Mehmed nâm kimesneler şehâdetleriyle sâbit olan Abdullah b. Hasan nâm kimesne dahi vekâleten ve kezâlik müteveffâ-yı mesfûrun mu‘takası Şahbaz bt. Abdullah nâm hatun tarafından dahi husûs-ı âti’z-zikre vekîl olduğu mezbûrân Yunus ve Abbas şehâdetleriyle sâbit olan mezbûr Süleyman dahi vekâleten ve kezâlik müteveffâ-yı mezbûrun müdebberesi Timurhan Hatun bt. Abdurrahman nâm hatun tarafından dahi vekîl-i müsecceli olan mezkûr Yunus vekâleten meclis-i şer‘-i şerîf-i enverde müteveffâ-yı mezbûrun ber-mûceb-i hüccet sülüs mâlını kabz ve vesâyetini tenfîze kıbel-i şer‘den mansûb vasîsi olan işbu râfi‘u’l-kitâb Abdullah Efendi b. Muslihiddin nâm kimesne mahzarında herbiri ikrâr-ı tâm ve takrîr-i kelâm edip müteveffâ-yı mezkûr bundan akdem hayatında deynimde ve düyûnumdan bâkī kalan mâlımın sülüsünü utekā ve atîkatıma verilip beynlerinde taksîm oluna deyü vasiyyet edip musırrân fevt olmağla müteveffâ-yı mezbûrun vesâyâ-yı mezkûresini tenfîze mezbûr Abdullah Efendi kıbel-i şer‘den vasî nasb olunmağla müteveffâ-yı mezbûrun sülüs mâlını bi’l-vesâye kabz ve sülüs-i mezbûrdan herbirimize isâbet eden otuz beşer buçuk guruşu vasîyy-i mezbûr bize teslîm biz dahi herbirimiz asâleten ve vekâleten bi’t-tamam yedinden ahz u kabz eyledik dediklerinde gıbbe’t-tasdîk ve’l-mu‘teber mâ vaka‘a bi’t-taleb ketb olundu.<br><br>Fi’l-yevmi’s-sâdis min-Şa‘bâni’l-mu‘azzam li-sene seb’a ve mie ve elf.<br><br>Şuhûdü’l-hâl: Hasan Efendi b. Mustafa, el-Hâc Hüseyin Ağa b. Muharrem, el-Hâc Mustafa Çelebi b. Mehmed, Abbas Ağa b. ( ), İbrahim Çelebi b. Mehmed, Murtaza Efendi el-kâtib, Mehmed b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28561"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28563"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b232"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o868"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>