﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 763<br>Hüküm no: 1268<br>Orijinal metin no: [104b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alemdar Mehmed Ağa’nın atının iadesi</b><br><br>Ma‘rûz<br><br>Medîne-i Üsküdar’a muzâfe Gekbûze nâhiyesine tâbi‘ Hereke karyesinde sâkin Alemdâr Mehmed Ağa b. Ahmed medîne-i mezbûrede mahfil-i Bâb’da meclis-i şer‘-i hatîrde zikri âtî bir re’s al ata vâzı‘ü’l-yed olan Ahmed Beşe b. İbrahim mahzarında ben işbu târih-i i‘lâmdan altı sene mukaddem zikr olunan al atı İznikmid kazâsı sükkânından el-Hâc Ahmed ve el-Hâc Süleyman nâm şerîklerden semen-i ma‘lûme iştirâ ve kabûl edip yedimde mülküm iken [iki] sene mukaddem işbu hâzır bi’l-meclis Mehmed Emin b. Osman nâm kimesneye elli guruş semen-i makbûza bey‘ ve teslîm etmişdim lâkin mezbûr Ahmed târih-i i‘lâmdan bir sene mukaddem ben işbu al atı iki sene mukaddem yedimde mülküm iken zâyi‘ eyledim deyü müstahıkk çıkıp ba‘de’d-da‘vâ ve’l-isbât mezbûr Mehmed Emin yedinden ahz etmekle ben dahi meblağ-ı merkūmu mezbûr Mehmed Emin’e edâ ve teslîm etmemle hâlâ zikr olunan al at mezbûr Ahmed Beşe yedinde olup istirdâda zafer bulmamla taleb ederim deyü mukaddem târih beyânıyla ba‘de’d-da‘vâ ve’l-istintâk mezbûr Ahmed cevâbında zikr olunan al atı mezbûr Mehmed Emin yedinden ber-vech-i muharrer târih-i merkūmda istihkākan ahzını ikrâr lâkin müdde‘î-i mezbûrun altı sene mukaddem şerîkân-ı mezbûrândan mâlik olup müddet-i merkūmeden beri mülkünde olduğunu inkâr etmeğin müdde‘î-i mezbûr ber-vech-i muharrer müdde‘âsını udûlden Hüseyin b. Ali ve Ali b. Mahmud nâm kimesneler şehâdetleriyle isbât etmeğin mûcibiyle zikr olunan atı müdde‘î-i mezbûra teslîme mezbûr Ahmed Beşe’ye tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 25 min-L sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54292"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54294"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b763"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o994"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>