﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 440<br>Hüküm no: 441<br>Orijinal metin no: [63b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Kiremitçi Fodi v. Covan’ın terekesi hususunda oğul ve kızları Bedros, Bogos, Herob ve Meryem tarafından amcaları ve babalarının ortağı Arzuman’ın zimmetinin ibra olunduğu</b><br><br>Kiremidci tâifesinden olup Vilâyet-i Anadolu’da Divriği kasabasında bundan akdem hâlik Fodi v. Covan nâm Ermeni’nin verâseti sulbî kebîr oğulları Bedros ve Bogos nâm Ermeniler ile sulbiye kebîre kızları Herob ve Meryem nâm Nasrâniyelere münhasıra olduğu şer‘an mütehakkık oldukdan sonra mezbûr Bedros kendi tarafından asâleten ve kız karındaşları mezbûre Herob ve Meryem taraflarından husûs-ı âti’z-zikri da‘vâ ve talebe ve lâzım gelirse sulh ve ibrâya vekîl olup vekâleti hüccet-i şer‘iyye ile hasm-ı câhid-i âtî mahzarında şer‘an sâbite oldukdan sonra vekâleten ve mezbûr Bogos dahi asâleten meclis-i şer‘-i hatîrde li-ebeveyn ammileri olup hayâtında babaları hâlik-i mezbûr ile kiremidcilik san‘atında müfâvazaten şerîk olan râfi‘ü’s-sifr Arzuman v. Covan nâm Ermeni muvâcehesinde herbiri tav‘an ikrâr ve i‘tirâf edip [64a] mûrisimiz hâlik-i mezbûr Fodi ile hayâtında mezbûr Arzuman kiremidcilik san‘atında şerîkler olup babamız hâlik oldukda re’s-i mâl ve fâideden zimem-i nâsda mevcûd olandan mâ‘adâ mezbûr Arzuman yedinde re’s-i mâl ve fâideden yüz altmış bin akçe olmağla meblağ-ı mezbûrun nısfı olan seksen iki bin beş yüz akçesi bize isâbet ve intikāl etmeğin meblağ-ı mezbûru bundan akdem mezbûr Arzuman’dan taleb ve da‘vâ eylediğimizde ol dahi cevâbında vech-i muharrer üzere hayâtında hâlik-i mezbûr ile şerîkler olduğunu ve zimem-i nâsda olandan mâ‘adâ yedinde re’s-i mâl ve fâideden yüz altmış beş bin akçe olduğunu ikrâr edip lâkin mezbûr Fodi’nin helâkinden sonra mahmiye-i İstanbul’da ma‘lûmü’l-esâmi kimesneler hâlik-i mezbûr ile altmış iki bin akçe deynimiz olmağla meblağ-ı mezbûr altmış iki bin akçeyi ve Eğin kasabasında sâkin el-Hâc Ali nâm kimesneye olan yüz kırk riyâlî guruş deynimizi Mustafa Beşe’ye kezâlik yüz kırk guruş deynimizi ve Hasan b. Semendire [nâm kimesneye] dahi yüz yirmi guruş deynimizi ve Hüseyin Beşe b. Hasan nâm kimesneye dahi seksen guruş deynimizi ve Mehmed Çelebi’ye seksen altı guruş ve Ömer b. Kanber’e yetmiş ve müste’ciri olduğumuz fırın sâhibine fırın icâresinden müctemi‘ olan on bin akçe ki cem‘an akçe hesabınca yüz yirmi dokuz bin iki yüz kırk akçe hâlik-i mezbûr ile müşterek olan deynimizi edâ eylediğimden sonra yedimde meblağ-ı mezbûrdan otuz beş bin yedi yüz altmış akçe bâkī kaldığından mâ‘adâ zimmetimde olup Eğinli Mahmud Çavuş zimmetinde seksen guruş ve Kara Aluş nâm kimesne veresesi zimmetlerinde on dört bin akçe ve a‘lemü’l-ulemâ’i’l-izâm Ahmed Efendi zimmetinde yirmi beş bin akçe ve Eyüb Ağa zimmetinde dört bin akçe ve merhûm Bahâyî Efendi hazînedârı Mehmed Çorbacı zimmetinde altı bin akçe vardır deyip ve yedinde olan meblağ-ı mezbûrun yüz yirmi dokuz bin iki yüz kırk akçesini def‘le mukābile edip biz dahi inkâr etmekle beynimizde münâza‘ât-ı kesîre vâkı‘a olmuşidi hâlâ biz mezbûr Arzuman’ın vech-i muharrer üzere ashâb-ı düyûna edâ eylediği cem‘an meblağ-ı mezbûr yüz yirmi dokuz bin iki yüz kırk akçeyi asâleten ve vekâleten kabûl eylediğimizden sonra mezbûr Arzuman yedinden mevcûd olan dört yüz riyâlî guruş hesabınca meblağ-ı mezbûr otuz beş bin yedi yüz altmış akçeden nısfı olup bizim hissemize isâbet eden iki yüz riyâlî guruşu mezbûr Arzuman hâlâ nakid bize def‘ ve teslîm biz dahi asâleten ve vekâleten ba‘de’l-ahz ve’l-kabz zimem-i nâsda olup bâlâda zikrolunan kimesneler zimmetlerinde olan meblağ-ı mezbûrdan mâ‘adâ mûrisimiz hâlik-i mezbûr ile merkūm Arzuman şerîkler olmağın ve gerek fâideye ve hâlik-i mezbûr ile târih-i helâkine gelince beynlerinde cereyân eden ahz u i‘tâ ve mu‘âmelât-ı şettâya ve bi’l-cümle hukūk-ı ma‘lûme ve mechûleye müte‘allika cemî‘ de‘âvî ve mutâlebâtdan mezbûr Arzuman’ın zimmetini ibrâ-i âm ile ibrâ ve ıskāt eyledik min ba‘d mezbûr Arzuman üzerine bâlâda zikr olunduğu üzere zimem-i nâsda olan meblağdan mâ‘adâ mâl-ı şirkete ve fâideye müte‘allika da‘vâ bizden asâleten ve vekâleten veyâ müvekkilelerimizden asâleten sudûr ederse lede’l-hükkâmi’l-kirâm mesmû‘a olmaya dediklerinde mezbûr Arzuman dahi mezbûrân Bedros ve Bogos muvâcehelerinde takrîr-i kelâm edip mâl-ı şirketden olup bâlâda zikrolunan zimem-i nâsda olan meblağ-ı mezbûru ba‘de’l-yevm tahsîl olundukça mezbûrûn Bedros ve Bogos ve Herob ve Meryem’e hisselerini def‘ ve teslîm etmeğe ben dahi müte‘ahhid olup hâlik-i mezbûr Fodi ile şirkete ve gayra müte‘allika cemî‘ de‘âvâdan verese-i mezbûrûnun zimmetlerini ibrâ-i âm ile ibrâ ve ıskāt eyledim min ba‘d da‘vâ ve nizâ‘ım kalmadı dedikde gıbbe’t-tesâdukı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Ahmed Bey b. Murad el-cündi, Âdem Bey b. Ali el-cündi, Mehmed Bey b. Hüseyin el-cündi, Hasan b. Abdullah, Süleyman b. Nasrullah, Debbâğzâde Mustafa, Mehmed b. Şa‘ban, Osman Beşe çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=40719"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40721"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b440"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o849"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>