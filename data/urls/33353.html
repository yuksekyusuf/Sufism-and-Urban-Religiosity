﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 103<br>Hüküm no: 69<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Halil Ağa b. es-Seyyid İbrahim’in evinin duvarlarını yapan duvarcı ustalarının, Halil Ağa’da kalan alacaklarını alamadıkları</b><br><br>Sulh ve mâ‘adâdan ibrâ 700 guruş<br><br>Ma‘rûz<br><br>Sâdır olan fermân-ı âlîlerine imtisâlen husûs-ı âtiyyü’l-beyânın mahallinde ketb ve tahrîri’çün cânib-i şerî‘at-ı garrâdan me’zûnen irsâl olunan kâtib Hasan Şükrü Efendi İstanbul’da Lâleli Câmi‘-i Şerîfi kurbünde Molla Kestel mahallesinde vâki’ hâlâ ser-mi‘mâr-ı hâssa ağa konağında huzûr-ı müslimînde akd-i meclis-i şer‘-i âlî ettikde duvarcı tâifesinden sâhib-i arzuhâl Danyel v. Kirkor ve şerîki Artin v. Kabril nâm zimmîler meclis-i ma‘kūd-ı mezkûrda nakkāş esnâfından derûn-ı arzuhâlde mezkûrü’l-ism Mehmed Sâdık b. Mustafa b. Mehmed nâm kimesne tarafından ber-vech-i âtî sulh ve ibrâya vekîl olduğu zeyt yağcı İbrahim Edhem Ağa b. el-Hâc Ömer ve Tütüncü Nuh Nuri Ağa b. Mustafa nâm kimesneler şehâdetleriyle ber-nehc-i şer‘î sâbit olan Çinili Hamam hamamcısı es-Seyyid Halil Ağa b. es-Seyyid İbrahim nâm kimesne muvâcehesinde biz bundan akdem müvekkil-i merkūm Mehmed Sâdık’ın bi-şarti’r-rücû‘ emriyle Sultan Ahmed Hân aleyhi’r-rahmeti ve’l-gufrân hazretleri câmi‘-i şerîfi civârında Cündî Meydanı’nda Akar Çeşme nâm mahalde vâkı‘ mutasarrıf olduğu bir bâb menzilinin etrâf-ı erba‘asına olan duvarını binâ ve inşâ etmemizle gerek bizim ve gerek sâir duvarcı ve rençberân yevmiyeleriyle eyyâm-ı ma‘lûmede müşterek malımızdan verip ol-vechile müvekkil-i mezbûrun zimmetinde bi’l-mürâca‘a alacağımız olan bin dokuz yüz altmış guruşun bin altmış guruşunu müvekkil-i mezbûr mukaddemâ bize edâ ve teslîm biz dahi yedinden ahz ve kabz etmemizle bâkīsi olan dokuz yüz guruşu müvekkil-i merkūma izâfetle vekîl-i mezbûrdan hâlâ taleb ederiz deyu tasaddî eylediğimiz da‘vâmızdan bâ-tavassut-ı muslihîn vekîl-i merkūm es-Seyyid Halil Ağa ile bi’tav‘ ve’r-rızâ yedi yüz guruş üzerine sulh olduğumuzda ol-dahi sulh-i mezbûru bi’l-vekâle ba‘de’l-kabûl bedel-i sulh mezkûr yedi yüz guruşdan mâ‘adâ meblağ-ı mezbûr dokuz yüz guruşa varınca ziyâdesi olan ancak iki yüz guruşa müte‘allıka da‘vâdan müvekkil-i mezbûrun zimmetini kabûlü hâvî ibrâ ve ıskāt eyledik deyu ba‘de’l-ikrâr ve’t-tasdîk ibrâdan müstesnâ bedel-i sulh mezkûr yedi yüz guruş müvekkil-i mezbûrun müdde‘iyân-ı şerîkân-ı mersûmân zimmetinde sahîhan deyni olduğunu vekîl-i merkūm es-Seyyid Halil Ağa bi’l-vekâle tâyi‘ân ve kat‘iyyen ikrâr ve i‘tirâf etmeğin alâ-mûcebi i‘tirâfihî bedel-i sulh-i mezkûr yedi yüz guruşun müdde‘iyân-ı mersûmâna edâ ve teslîmiyle vekîl-i merkūm es-Seyyid Halil Ağa’yı ilzâm eylediklerini kâtib-i merkūm mahallinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihi inhâ ve takrîr eylediği ba‘de’t-tenfîz İstanbul <<Bâb>> Mahkemesi’nden huzûr.<br><br>Fî 5 Z sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33352"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33354"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o186"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>