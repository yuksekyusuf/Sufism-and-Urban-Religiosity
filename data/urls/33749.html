﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 376<br>Hüküm no: 322<br>Orijinal metin no: [62a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal kasabasındaki uncu taifesinin, Kapan-ı dakikden gelen unun nakliye esnasında ıslandığında dair şikâyetleri</b><br><br>Kartal kasabasında olan habbâza dâir dakīk maddesi<br><br>Ma‘rûz<br><br>Medîne-i Üsküdar’a muzâfe Kartal kasabasında mütemekkin uncu tâifesinden Filibos v. Kukas ve şerîki Vartan v. Atam nâm zimmîler lisânen sâdır olan fermân-ı âlîlerine imtisâlen evvelen Çarşamba günü Arz Odası’nda huzûr-ı lâmi‘u’n-nûr-ı âsafânelerinde ve ba‘dehû dâ‘îhânelerinde hâlâ zahîre nâzırı ricâl-i Devlet-i Aliyye’den Mehmed Ârif Efendi bendeleri ve Kapan-ı dakīk nâibi Mehmed Nuri Efendi dâ‘îleri ve habbâzân kethudâsı Ali Ağa ve uncular kethudâsı Abdülbaki Ağa ve reisler kethudâsı es-Seyyid el-Hâc Veliyüddin Ağa ve bi’l-cümle kapan tüccârı ve habbâzân nizâm ustaları ve uncu esnâfı hazır oldukları hâlde akd olunan meclis-i şer‘-i münîrde kasaba-i mezbûrede mütemekkin habbâz esnâfından Yorgi v. Yani ve Dimitri v. Yorgi ve Kiryako ve Petro veledey Hristo nâm zimmîler muvâcehelerinde mersûmûnun yedlerinde olup işbu sene-i mübâreke Saferü’l-hayrının on birinci günü târihiyle müverrah Çarşamba günü Arz Odası’nda mürâfa‘adan verilen bir kıt‘a i‘lâmda tasrîh olunduğu üzre zikrolunan Kartal kasabası ahâlîsinin zarûretden vikāyeleri’çün Kapan-ı dakīkden narh üzre uncusuna buğday verilip uncu dahi ba‘de’t-tahn kezâlik narh üzre ekmekçiye bey‘ ve ekmekçi dahi Âsitâne narhı üzre nân-ı azîz i‘mâl ve tabh ve ibâdullâha bey‘ etmek kadîmden beri bâ-fermân-ı âlî mer‘î ve mu‘teber şurût-ı nizâmımızdan olup lâkin Kartal kasabasının Âsitâne-i aliyyeye hayli bu‘du olduğundan zahîre nakli külliyetli maguna [mavna] ücretine muhtâc olduğundan başka emvâlimiz gâh fırtınaya rast gelip kazâ-zede ve gâh bârâna tesâdüfle ıslanıp fenâ-pezîr olarak dâimâ mutazarrır ve rahne-dâr olup ve nân-ı azîzin narhı kurudan olmağla su ile tahmîr olundukda zımnında olan menâfi‘ ekmekçiye âid olduğuna nazaran nakliye mesârifini mesfûrunun ta‘ahhüd etmeleri zahîr-i hâle mutâbık olmak hasebiyle masraf-ı mezkûra medâr ve aralıkda vukū‘ bulan ıslanma ve sâir terettüb eden zararı cebr ve tekmîl için fîmâ-ba‘d dakīkin beher vakıyyesinde narh-ı cârîsinden üçer akçe ziyâde verecek olduklarında biz dahi râzı olup nâzır-ı mûmâ-ileyh ve sâirleri istisvâb eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 22 B sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33748"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33750"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>