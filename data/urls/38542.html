﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 171<br>Hüküm no: 162<br>Orijinal metin no: [33b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. İsmail’in Mehmed İlmî Efendi’yi vasi tayin eylemesi ve vakıf tescili</b><br><br>Husûs ile vasiyet ve vakfiye<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Kâtib Mehmed Necmeddin Efendi mahmiye-i İstanbul’da Kırkçeşme kurbünde Sekbânbaşı İbrahim Ağa mahallesinde vâki‘ Âişe Hanım bt. İsmail’in menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i âlî ettikde zâtı Müslimûn-ı merkūmûn ta‘rîfleriyle mu‘arrefe olan mezbûre Âişe Hanım meclis-i ma‘kūd-ı mezkûrda zikri âtî vesâyâsını tenfîze vasîyy-i muhtâr nasb ü ihtiyâr eylediği işbu bâ‘isü’l-vesîka Mehmed İlmî Efendi b. İsmail mahzarında ikrâr-ı tam ve takrîr-i kelâm edip ben bi-emrillâhi te‘âlâ vefât eylediğimde cemî‘ terekemi ve zimem-i nâsda olan hukūkumu mezbûr Mehmed İlmî Efendi ahz ü kabz edip ben zât-ı zevc olmadığım ecilden sünnet-i seniyye üzere techîz ve tekfînim görüp düyûn-ı müsbetem zuhûr eder ise ba‘de’l-edâ bâkī kalan terekemin sülüsünü ifrâz ve sülüs-i mezkûrdan beşyüz guruş iskāt-ı salât ve kefâret-i savm ü yemîn ve nüzûrât ve bâkī kalmış zükûtum için devr ve fukarâ-yı Müslimîne tasadduk oluna ve sülüs-i mezkûrdan yüz guruşdan dört yüz guruşa dört cild mushaf-ı şerîf iştirâ olunup müstahıkkīnden bir tâlib-i ulûma verile ve vefâtım gecesi bir hatm-i şerîf kırâet olunup sevâbını rûhuma ihdâ eyleyeler. Hatm-i şerîfi kırâet eden kimesnelere bi-tarîki’s-sıla yüz guruş verile ve bana rıkkıyyetlerini mu‘terifler olup yedimde câriye-i memlûkelerim olan ma‘lûmetü’l-vasf Rumiyyetü’l-asl Müslime Revnak ile zenciye Nefî câriyelerimi tedbîr-i mutlak ile müdebbere edip mezbûretânın üzerlerine lâbise ve isti‘mâl eyledikleri birer beledî döşek ve ikişer İstanbul çiti yorgan ve birer baş yasdığı ve ikişer şalî entari ve ikişer basma entari ve dörder gömlek ve dörder don ve dörder şalvar ve birer fes ve birer yemeni ve birer çuka ferâce ve birer hamam takımından mâ‘adâ sülüs-i mezkûrdan beherine iki yüz ellişer guruş verile ve beşyüz guruş seng-i mezar ve ta‘mîr-i kabrime harc ü sarf oluna ve sülüs-i mezkûrdan beş yüz guruş vasîm mezbûr kendi nefsi için ahz eyleye ve sülüs-i mezkûrdan vasiyet-i mezkûruma nâzır nasb eylediğim işbu hâzır bi’l-meclis Mehmed İffet Beyefendi’ye beş yüz guruş verile ve sülüs-i mezkûrdan fazla kalır ise fazla-i mezkûr [34a] fevtimden sonra vakf-ı sahîh-i şer‘î ile vakıf olup meblağ-ı mezbûr rehn-i kavî ile onu on bir buçuk hesâbı üzere alâ-vechi’l-helâl ma‘rifet-i şer‘le âhara idâne olunup mahalle-i mezbûrede vâki‘ Revânî Çelebi Câmi‘-i şerîfinde müezzin olan kimesne beş vakitde benim rûhuma bir fâtiha kırâet eyleye, mukābelesinde hâsıl olan nemâsından beher mâh beşer guruş müezzin olan kimesneye vazîfe verilip bâkīsi asl-ı mâla zam oluna ve vakf-ı mezkûruma merkūm İlmi Efendi mütevellî olup ba‘de vefâtihî sâlifü’z-zikr Revânî Çelebi Câmi‘-i şerîfinde imâm olan kimesneler mütevellî ola deyü vasiyet ve tenfîzine mezbûr Mehmed İlmî Efendi’yi vasîyy-i muhtâr nasb ü ta‘yîn ve üzerine hâzır-ı merkūm Mehmed İffet Beyefendi’yi nâzır nasb ü ta‘yîn eyledim dedikde onlar dahi ber-vech-i muharrer vesâyet ve nezâret-i mezkûreleri kabûl ve merâsimini kemâ-yenbagī edâya ta‘ahhüd ve iltizâm eylediler dedikde gıbbe’t-tasdîki’ş-şer‘î vâki‘ hâli merkūm mahâllinde ketb ü tahrîr ve ma‘an mürsel ümenâ-i şer‘le mahâllinde şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 21 Ra sene [1]242<br><br>Şühûdü’l-hâl: Abdullah Efendi b. Salih, el-Hâc Halil Efendi b. el-Hâc Ahmed, es-Seyyid Mehmed Tâhir Efendi b. Mustafa Kâzım, es-Seyyid Mehmed Ali Ağa b. Ali, Mustafa Ağa b. Ali, Hüseyin Ağa b. İsmail, Mehmed Nuri Efendi b. İsmail</p>          <br><a title="Önceki sayfa" style="text-decoration:none" href="./ayrmetin.php?idno=38541"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38543"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>