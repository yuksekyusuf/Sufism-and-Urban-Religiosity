﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 507<br>Hüküm no: 801<br>Orijinal metin no: [91a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un boşandığı kocası Mustafa Efendi’den para talep etmesinin uygun olmadığı</b><br><br>Maʻrûz-ı dâʻî-i Devlet-i aliyyeleridir ki;<br><br>Medîne-i Hazret-i Ebâ Eyüb el-Ensârî’de Çavuş Kasım Mahallesi sâkinelerinden zâtı taʻrîf-i şerʻî ile muʻarrefe derûn-ı arzuhâlde mastûrü’l-ism Fâtıma bt. Mustafa nâm hatun zevc-i sâbıkı sâhib-i arzuhâl Kadı Mustafa Efendi ile terâfuʻlarında mahalle-i mezbûrede vâkiʻ maʻlûmü’l-hudûd menzilimin nısfını bundan akdem benden iki yüz guruş semen-i medfûʻa bâ-hüccet-i şerʻiyye iştirâ etdikden sonra ba‘dehû sekiz yüz guruşa bana beyʻ ben dahi iştirâ ve kabûl etmişdim semen-i evvelden ziyâde kabz olan meblâğ-ı mezbûru taleb ederim deyü mütesaddiye olduğu ziyâde daʻvâsı mezbûr Mustafa Efendi’nin yedinde olan fetvâ-yı şerîfe mûcebince meşrûʻa olmadığından mâʻadâ zevciyetden mufârakātlarında hukūk-ı zevciyete ve hukūk-ı şerʻiyye-i sâireden beynlerinde cereyân eden ahz u iʻtâ ve muʻâmelât-ı şettâya müteʻallika âmme-i deʻâvî ve mutâlebâtdan ve kâffe-i muhâsamâtdan merkūm Mustafa Efendi’nin zimmetini ibrâ-i âmm ve kātıʻu’n-nizâʻla ibrâ ve iskāt eylediğini mukırra ve muʻterife olmağın mûcebiyle müddeʻiye-i mezbûre Fâtıma Hatun Mustafa Efendi ile bî-vech muʻâraza ve mutâlebeden menʻ olunup tescîl olunduğu huzûr-ı âlîlerine irsâl olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâlis min-Muharremi’l-harâm li-sene selâse ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17753"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17755"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b507"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o681"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>