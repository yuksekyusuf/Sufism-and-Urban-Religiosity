﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 164<br>Hüküm no: 146<br>Orijinal metin no: [37b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadîce Hatun ve Mehmed Ağa’nın muhâlaa yoluyla boşandıkları</b><br><br>El-emrü hasbemâ hurrire fîhi nemekahü’l-fakīr ileyhi sübhânehû ve te‘âlâ Abdurrahman el-kādî bi-medîneti Kostantıniyyeti’l-mahmiye ufiye anhü.<br><br>Fi’l-asl Mısr-ı Kāhire ahâlîsinden olup mahmiye-i İstanbul’da Silivrikapısı kurbünde İbrahim Paşa mahallesinde mütemekkine ve zâtı ta‘rîf-i şer‘î ile mu‘arrefe Hadîce Hatun bt. Ömer meclis-i şer‘-i şerîf-i enverde zevc-i muhâlı‘ı râfi‘u’l-vesîka Mehmed Ağa b. İbrahim mahzarında ikrâr-ı tâm ve takrîr-i kelâm edip zevcim mezbûr Mehmed Ağa ile beynimizde hüsn-i imtizâc müyesser olmayıp şikāk vâki‘ olmağla zimmetinde mütekarrir ve ma‘kūdün-aleyh olan sekiz bin para mehr-i müeccelimden fâriğa ve nafaka-i iddet-i ma‘lûmem ve me’ûnet-i süknâm dahi kendi üzerime olmak üzere zevcim mezbûr Mehmed Ağa ile muhâla‘a-i sahîha-i şer‘iye ile hul‘ olduğumda ol dahi hul‘ mezbûru kabûl eylediğinden sonra târih-i kitâb gelince beynimizde cereyân eden ahz u i‘tâ ve mu‘âmelât-ı şettâ ve bi’l-cümle hukūk-ı zevciyete ve gayra ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve eymân ve muhâsamâtdan mezbûr Mehmed Ağa’nın zimmetini ibrâ-i âmm-ı kātı‘u’n-nizâ‘ ve râfi‘u’l-hısâm ile ibrâ ve ıskāt eylediğimde ol dahi âmme-i da‘vâdan benim zimmetimi ibrâ ve ıskāt etmekle min-ba‘d ehadühümânın âhar ile vechen mine’l-vücûh ve sebeben mine’l-esbâb da‘vâ ve nizâ‘ ve husûmetimiz yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 10 Zilka‘de sene [1]143.<br><br>Şuhûdü’l-hâl: Mehmed Çelebi kethudâ-yı muhzırân, Salih Çelebi b. Süleyman muhzır, el-Hâc Yakub b. Mehmed, el-Hâc Yusuf Çelebi b. Abdullah, İbrahim Çavuş b. Rasûl, Abdullah Çelebi b. Mehmed, Sarrâc Ebûbekir b. el-Hâc Abdullah, Şamlı Mehmed Çukadâr b. Ahmed, el-Hâc Mehmed b. Hüseyin, el-Hâc Halil b. İsmail, Mustafa Ağa b. Şahin-i Bosnavî tâbi‘-i Kasım Bey.</p>          <br><a title="Önceki sayfa" style="text-decoration:none" href="./ayrmetin.php?idno=5899"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5901"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>