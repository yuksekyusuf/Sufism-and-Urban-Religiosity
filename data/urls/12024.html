﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 153<br>Hüküm no: 106<br>Orijinal metin no: [70-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasil v. Kosta’nın kızları Eleniko, Anaştaşya ve Espirpe’nin Espiro v. Anaştaş tarafından el konulan gedik âletleri hisselerini almak üzere Kostantin v. Tanaş’a vekâlet vermeleri</b><br><br>Sıddık, isbât-ı vekâlet: 1 kıt‘a<br><br>Numara: 128, 40 guruş<br><br>Yanya vilâyetinde Leskovik sancağında Çarşuda karyesinde sâkineler Devlet-i Aliyye teba‘asının Rum milleti nisvânından Eleniko ve Anaştaşya ve Espirpe benât-ı el-müteveffâ Vasil v. Kosta taraflarından ber-vech-i âtî vekâlet iddi‘â eden teba‘a-i Devlet-i Aliyye’nin millet-i merkūmesinden işbu bâ‘isü’r-rakīm Kostantin v. Tanaş m. zikri âtî gedik âlâtı hissesine bi’l-emâne vâzı‘ü’l-yed olan teba‘a-i merkūmenin millet-i merkūmesinden Espiro v. Anaştaş muvâcehesinde üzerine da‘vâ ve takrîr-i kelâm edüp medîne-i Üsküdar’da Bülbülderesi nâm mahâlde vâki‘ ma‘lûmü’l-hudûd İslâm Bahçesi demekle ma‘rûf bir bâb bağçe derûnunda mevcûde Hudâvendigâr-ı esbak cennet-mekân Sultan Mahmud Hân-ı Sânî -tâbe serâhû- Hazretleri Evkāf-ı celîleleri müstegallâtından gedik ta‘bîr olunur yevmî altı akçe icâre-i müeccelelü âlât-ı lâzıme-i ma‘lûmenin nısf hisse-i şâyi‘asının altı sehm i‘tibârıyla üç sehm hisse-i şâyi‘ası gāibât-ı merkūmâtın bâ-temessük-i nizâm bi’l-icâreteyn taht-ı tasarrufunda ve merkūm Espiro üç sehm hisse-i şâyi‘a-i mezkûreye gāibât-ı merkūmâtın teslîmleriyle bi’l-emâne vâzı‘ü’l-yed olup ancak gāibât-ı merkūmât ber-vech-i muharrer mutasarrıf oldukları hisse-i şâyi‘a-i mezkûrelerini merkūmun yedinden nez‘ ü kabza ve ba‘de’l-kabz mahâllinde makbûzu olan otuz aded lira-yı Osmânî bedel mukābelesinde karye-i mezkûre ahâlisinden Hıristaki v. Kostanti’ye ferâğını memûru huzûrunda takrîre ve husûs-ı mezkûr mütevakkıf olduğu umûrun küllîsine yedimde olup sene-i sâbıkā Zilhicceti’ş-şerîfesinin yirmi sekizinci günü târihiyle müverraha zikr olunan Leskovik sancağı nâibi es-Seyyid Abdurrahim Efendi’nin imzâ ve hâtemini hâviye bir kıt‘a vekâlet hücceti ve zahrında muharrer livâ-i mezkûr Bidâyet Mahkemesi’nin memhûr mazbatası mantûklarınca mahkeme-i mezkûrede taraflarından beni gıyâbımda kabûlüme mevkūfe vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup hisse-i şâyi‘a-i mezkûreden keff-i yed ve bana teslîme merkūm Espiro’ya tenbîh olunmak bi’l-vekâle murâdımdır dedikde gıbbe’s-suâl ol dahi cevâbında hisse-i şâyi‘a-i mezkûreye gāibât-ı merkūmâtın ber-vech-i muharrer bi’l-icâreteyn taht-ı tasarruflarında olup kendüsünün dahi gāibât-ı merkūmâtın teslîmleriyle bi’l-emâne vaz‘-ı yedini ikrâr mâ‘adâ müdde‘î-i merkūmun vekâlet müdde‘âsını ba‘de’l-inkâr hüccet ve mazbata-i mezkûrlar mütâla‘a olundukda hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği fetvâhâneden tahşiye ve temhîr kılındığı ve mazmûnu müdde‘î-i merkūmun takrîr-i meşrûhuna muvâfık bulunduğu ve mazbata-i mezkûre dahi mazmûn-ı hüccet-i mezkûreyi müeyyid ve musaddık olarak tezvîr ve tasnî‘den sâlim olduğu münfehim ve Mecelle-i Ahkâm-ı Adliye’nin bin sekiz yüz yirmi birinci mâddesi hükmünce bu makūle tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hüküm câiz bulunmuş olmağla mûcebince müdde‘î-i merkūmun vekâletine ba‘de’l-hükm hisse-i şâyi‘a-i mezkûreden keff-i yed ve vekîl-i merkūm Kostantin’e teslîme merkūm Espiro’ya tenbîh olunmağın mâ-vaka‘a bi’t-taleb ketb olundu.<br><br>Fî 12 Safer sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12023"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12025"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o335"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>