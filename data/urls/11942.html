﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 63<br>Hüküm no: 24<br>Orijinal metin no: [13-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gabril ile hanımı Felik’in ölümleriyle küçük kızlarına intikal eden ev hissesinin satışına izin verilmesi</b><br><br>İbrahim, izin: 1 kıt‘a<br><br>Numara: 149, 16 guruş<br><br>Medîne-i Eyyûb mahallâtından Baba Haydar mahallesinde sâkinler iken bundan akdem müte‘âkıben fevt olan Devlet-i Aliyye teba‘asının Ermeni milletinden Gabril v. Toros ve zevcesi Felik bt. Manuk’un sulbiye ve sadriye sagīre kızları Nadine’nin? li-ebeveyn er karındaşı ve tesviye-i umûruna bâ-hüccet-i şer‘iye vasîyy-i mansûbu işbu bâ‘isü’r-rakīm Naşik v. el-merkūm Gabril m. bi’l-vesâye takrîr-i kelâm edüp nezâret-i Evkāf-ı Hümâyûn’a mülhak evkāfdan merhûm Hamza Ağa Vakfı musakkafâtından mahalle-i mezbûrede Mekteb sokağında vâki‘ iki numara ile murakkam ma‘lûmü’l-hudûd ve’l-müştemilât beher şehr on akçe icâre-i müeccelelü bir bâb menzil zevcân-ı müteveffiyân-ı merkūmânın hayatlarında bâ-temessük-i mütevellî bi’l-icâreteyn münâsafeten taht-ı tasarruflarında olup ba‘de vefâtihimâ sagīre-i merkūme ile bana ve sulbiye ve sadriye kebîre kızları teba‘a-i merkūme nisvânından Dercik? ve Turfanda’ya hasbe’l-âde irbâ‘an intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāları sagīre-i merkūme hakkında muzır ve gayr-ı nâfi‘ olduğundan mâ‘adâ sagīre-i merkūmenin nafaka ve kisveye eşedd-i ihtiyâcı olmağla sagīre-i merkūmenin menzil-i mezkûrda olan rub‘ hissesi bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīre-i merkūme hakkında her vechile enfa‘ ve evlâ olduğuna binâen işbu yedimde olup Havâss-ı Refî‘a kādısı fazîletlü es-Seyyid Hüseyin Neşet Efendi ile İkinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīre-i merkūmenin menzil-i mezkûrda olan rub‘ hisse-i şâyi‘asını bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla bin yüz otuz guruş mukābelesinde âhara ferâğa izin taleb şüd.<br><br>Fî 22 Şevvâl sene [1]300<br><br>Şühûdü’l-hâl: Ataullah Efendi b. İbrahim, el-Hâc Nuri Efendi b. Üveys ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11941"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11943"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b063"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o363"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>