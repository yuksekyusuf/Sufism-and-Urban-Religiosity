﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 72<br>Hüküm no: 43<br>Orijinal metin no: [13a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Ahmed’in damadı tarafından tüfek kurşunuyla yaralandığının tespit edildiği</b><br><br>Husûs-ı âti’l-beyânın mahallinde ketb ü tahrîri’çün savb-ı şer‘-i enverden me’zûnen irsâl olunan Mevlânâ Ahmed Efendi b. Hüseyin Efendi medîne-i Üsküdar’da Davudpaşa mahallesinde vâki‘ Abdi Reis menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘ ettikde menzil-i merkūmda ber-vech-i âtî mecrûh bulunan el-Hâc Hasan b. Ahmed b. Hasan meclis-i şer‘-i ma‘kūd-ı mezkûrda bast-ı kelâm ve ifâde-i merâm edip gāib ani’l-beled dâmâdı[m] Balabanoğlu İbrahim kızım ile işbu menzilde müste’ciren sâkin olmalarıyla dâmâdım mezbûr kızım mezbûreye cevr ü eziyet eylediğine binâen târîh-i kitâb günü menzil-i merkūma gelip niçin [birbirinizle]? kavgalısınız dediğimde dâmâdım an-gāib-i merkūm Balabanoğlu İbrahim târîh-i kitâb günü tüfenk ile üzerime hücûm ve tüfenk kurşunu ile nehâren işbu sağ elim ve göbeğim altına amden darb ve cerh ve hâlâ mecrûh eylemişdir cerh-i mezkûrdan müteessiren bi-emrillâhi te‘âlâ fevt olursam gerek menzil-i merkūm sâhibi ve gerek menzil-i merkūmda olunan [kavga] ile husûs-ı merkūma müte‘allıka vechen mine’l-vücûh da‘vâ ve husûmetim olmayıp cârihim dâmâdım Balabanoğlu gāib-i merkūm İbrahimdir dedikde mecrûh-ı mezbûrun a‘zâsına nazar eylediklerinde fi’l-hakīka sağ elinin parmakları ve göbeği altında tüfenk kurşunu ile mecrûh bulunduğunu ba‘de’l-keşf ve’l-mu‘âyene vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Çukadâr Ömer b. Hüseyin Muhzır Hasan ile meclis-i şer‘a gelip alâ-vukū‘ihi inhâ ve ihbâr etmeğin mâ-vaka‘a bi’t-taleb ketb olundu.<br><br>Min-şehri Ramazan li-seneti hamsîn ve mi’ete ve elf.<br><br>Şuhûdü’l-hâl: Derviş İbrahim b. Mehmed, İbrahim Beşe b. Osman, Ömer Bey b. Hüseyin, Mehmed Beşe b. Abdullah, Veli Bey b. Mehmed, Hasan Bey b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=52352"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52354"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o326"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>