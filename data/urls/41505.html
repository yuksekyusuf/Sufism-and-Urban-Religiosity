﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 380<br>Hüküm no: 356<br>Orijinal metin no: [79a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Siyavuş Ağa b. Abdullah’ın evini Mismârî el-Hâc Hasan vakfının mütevellisine bey‘ bi’l-istiğlâl yoluyla sattığı</b><br><br>Mahmiye-i İstanbul’da Monla Aşkī Mahallesi’nde sâkin Siyavuş Ağa b. Abdullah meclis-i şer‘-i şerîfde Mismârî el-Hâc Hasan vakfına bi’l-fi‘il mütevellî olan işbu bâ‘isü’l-kitâb Ahmed Efendi b. Abdurrahman mahzarında ikrâr ve takrîr-i kelâm edip silk-i mülkümde münselik olup mahalle-i mezbûrede vâki‘ bir tarafdan ba‘zan Mehmed Çelebi menzili ve ba‘zan Haremeyn-i Şerîfeyn vakfı olan menzil ve bir tarafdan ba‘zan Hüseyin Çelebi vakfı ve ba‘zan Dülger Yunus vakfı olan menziller ve bir tarafdan el-Hâc İlyas Mahallesi’nde imâm ve müezzin olanlara meşrûta vakıf menzil ve bir tarafdan tarîk-ı âm ile mahdûd büyût-ı adîdeyi müştemil bir bâb mülk menzilimi cemî‘ tevâbi‘ ve levâhıkıyla mütevellî-i mezbûr Ahmed Efendi’ye altı yüz elli kıt‘a esedî guruşa bi-tarîkı’l-istiğlâl bey‘ ve teslîm ol dahi mal-ı vakf-ı mezbûr ile ber-vech-i mübeyyen iştirâ ve kabûl ve tesellüm eylediğinden sonra semeni olan meblağ-ı mezbûr altı yüz elli kıt‘a esedî guruşu mütevellî-i mezbûr yedinden bi’t-tamam ahz ü kabz edip yine mütevellî-i mezbûr Ahmed Efendi menzil-i mahdûd-ı mezkûru ba‘de’t-tahliyeti’ş-şer‘î ve’t-takābuzı’l-mer‘î târih-i kitâbdan beher sene doksan yedi buçuk guruşdan üç sene tamamına değin iki yüz doksan iki buçuk guruşa bana îcâr ve teslîm ben-dahi minvâl-i meşrûh üzre istîcâr ve kabz ve tesellüm eyledim dedikde gıbbe’t-tasdîkı’ş-şer‘î menzil-i mahdûd-ı mezkûrun derkine ve şer‘an lâzım gelen ücretine mârrü’z-zikr el-Hâc İlyas Mahallesi’nde sâkin el-Hâc Mahmud Çelebi b. Şa‘ban tarafeynden emir ve kabûlü hâviye kefâlet-i sahîha-i şer‘iye ile kefîl olmağın mâ-vaka‘a bi’t-taleb ketb olundu.<br><br>Fi’t-tâsi‘ min-Rebî‘ülâhir sene [10]91.<br><br>Şuhûdü’l-hâl: Mehmed Efendi b. Şeyh Osman Efendi el-imâm, Hüseyin Çelebi b. Hasan, Mehmed Efendi el-kayyûm, Mehmed Çelebi b. Receb, Mehmed Çelebi b. Şeyh Mehmed Kâtib-i Vakıf, Mehmed Çelebi b. Ahmed, Ali Dede b. Ahmed el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=41504"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41506"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o422"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>