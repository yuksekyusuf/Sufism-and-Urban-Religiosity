﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 323<br>Hüküm no: 387<br>Orijinal metin no: [77b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun’un, damadı Mehmed Çavuş aleyhindeki cariye bedeli davası</b><br><br>Ma‘rûz,<br><br>Sâhibe-i arzuhâl Emine Hatun mahfil-i şer‘iyyâtda sâbıkā dâmâdı olup derûn-ı arzuhâlde mezkûrü’l-ism Mehmed Çavuş muvâcehesinde müteveffât kızım Âişe’ye hayatında bin yüz altmış senesinde zevci mezbûr Mehmed Çavuş ile Trabzon’dan Âsitâne-i sa‘âdete gider oldukda câriye-i memlûkemden olup beynimizde ma‘lûmetü’l-evsâf bir re’s Gürciye Emetullah nâm câriyemi bi-tarîkı’l-emâne kendüye def‘ ü teslîm, ol dahi yedimden ba‘de’l-ahz Âsitâne-i sa‘âdet’e gelip altmış dört senesinde kızım mezbûre fevt oldukda câriye-i mezbûreyi mezbûr Mehmed Çavuş altı yüz guruşa âhara bey‘ ve istihlâk etmekle kıymet-i şer‘iyyesi olan meblağ-ı mezbûr altı yüz guruşu mezbûr Mehmed Çavuş’dan hâlâ taleb ederim deyü da‘vâ etdikde ol dahi cevâbında câriye-i mezbûreyi zevcem müteveffât-ı mezbûre hayatında yedinde câriye-i memlûkesi olduğu hâlde bana üç yüz guruş semen-i makbûza bey‘ ve teslîm, ben dahi yedinden iştirâ etmiş idim, müdde‘iye-i mezbûrenin mülkü olup kızı müteveffât-ı mezbûreye ber-vech-i muharrer bi-tarîkı’l-emâne def‘ ü teslîm eylediğini ba‘de’l-inkâr müdde‘iye-i mezbûre şâhide havâle olundukda şâhidlerim bunda mevcûd olmayıp Trabzon’dadır deyü ityândan izhâr-ı acz edip tâlib-i tahlîf dahi olmamağla mûcebiyle müdde‘iye-i mezbûre Emine husûs-ı mezkûr için mezbûr Mehmed Çavuş’a [78a] bilâ-beyyine-i âdile bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 6 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42492"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42494"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b323"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>