﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 136<br>Hüküm no: 163<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Donanma-i hümayun için Kocaeli civarından kesilecek keresteler hakkındaki emre muhalefet eden Hüseyin Ağa ve Osman Yazıcı isimli şahısların Bursa’ya sürgüne gönderildiği</b><br><br>Akzâ kuzâti’l-müslimîn evlâ vülâti’l-muvahhidîn ma‘denü’l-fezâili ve’l-yakīn râfi‘ü a‘lâmi’ş-şerî‘ati ve’d-dîn vârisü ulûmi’l-enbiyâ’i ve’l-mürselîn el-muhtassu bi-mezîdi inâyeti’l-meliki’l-mu‘în mevlânâ Bursa kādısı -zîde fezâiluhû- ve kıdvetü’n-nüvvâbi’l-müteşerri‘în Kartal Nâibi mevlânâ ( ) -zîde ilmühû- tevkī‘-i refî‘-i hümâyûn vâsıl olıcak ma‘lûm ola ki tersâne-i âmiremde inşâsı tertîb olunan ince donanma-i hümâyûnum sefâini lâzimesi’çün Kocaeli sancağında vâki‘ kazâ ve nevâhîden kat‘ ve nakle fermânım olan ecnâs-ı kerestenin bir an akdem ve bir sâ‘at mukaddem kat‘ ve nakli bâbında müte‘addid evâmir-i şerîfem sâdır olmuş iken livâ-i mezbûrda Kartal kasabası sâkinlerinden Hüseyin Ağa ve Osman Yazıcı demekle ma‘rûf kimesneler evâmir-i aliyyeme adem-i itâ‘at birle ahâlî-i vilâyeti tahrîk ve kerestenin ta‘tîlini mûcib olur harekâta mübâderet eylediklerine binâen te’dîbi ve gûş-mâllerini îcâb etmeğin sâdır olan fermân-ı âlî mûcebince merkūmân çavuş mübâşereti ile ahz ve Bursa’ya irsâl ve alâ-tarîkı’n-nefy Bursa’da meks [ve] ikāmet etdirdüp ıtlâkları’çün emr-i şerîfim sâdır olmadıkça bir hatve hareketlerine ruhsat verilmemek içün Dîvân-ı hümâyûnum tarafından emr-i şerîfim sudûrunu iftihârü’l-emâcid ve’l-ekârim başdefterdârım vekîli el-Hâc Ömer Vahid -dâme uluvvuhû- i‘lâm etmeğin i‘lâmı mûcebince merkūmân çavuş mübâşeretiyle ahz ve Bursa’ya menfiyyen irsâl ve şurût-ı mezkûre ile ikāmet etdirilmek fermânım olmağın imdi sen ki Kartal nâibi mevlânâ-yı mûmâ-ileyhsin mezbûrânı ta‘yîn olunan çavuş mübâşeretiyle ahz ve Bursa’ya irsâl ve sen ki Bursa kādısı mevlânâ-yı mûmâ-ileyhsin vusûllerinde Bursa’da menfiyyen meks ü ikāmet etdirdüp ıtlâkları’çün emr-i şerîfim sâdır olmadıkça bir hatve mahâll-i âhara hareketlerine ruhsatdan mübâ‘adet eylemen bâbında fermânım sâdır olmuşdur buyurdum ki Dîvân-ı hümâyûnum çavuşlarından kıdvetü’l-emâsil ve’l-akrân Hasan Çavuş -zîde kadruhû- vusûl buldukda bu bâbda vech-i meşrûh üzere şeref-yâfte-i sudûr olan fermân-ı vâcibü’l-ittibâ‘ ve lâzımü’l-imtisâlimin mazmûn-ı itâ‘at-makrûnuyla âmil olup hilâfından gāyetü’l-gāye tehâşî ve mücânebet eyleyesiz şöyle bilesiz alâmet-i şerîfe i‘timâd kılasız.<br><br>Tahrîren fi’l-evâhiri şehri Şevvâli’l-mükerrem li-sene selâse ve semânîn ve mi’ete ve elf.</p>          <br><a title="Önceki sayfa" style="text-decoration:none" href="./ayrmetin.php?idno=163"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=165"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o151"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>