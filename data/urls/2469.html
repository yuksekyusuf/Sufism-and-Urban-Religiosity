﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 172<br>Hüküm no: 151<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcundan dolayı hapiste bulunan İstemad’ın iflasına karar verilerek serbest bırakılması</b><br><br>Medîne-i Hazret-i Ebâ-Eyyûb Ensârî -radiye anhu Rabbühü’l-bârî- mahallâtından Zeyneb Hatun mahallesi ahâlîsinden gāib ani’l-meclis Halil Çelebi b. el-Hâc Mehmed nâm kimesne berât bahâsından deyn olan on iki bin yedi yüz akçe için dört aydan beri sicn-i sultânîde mahbûs olan İstemad v. Yorgi nâm zimmîden vech-i âtî üzere istişhâd-ı şer‘î sudûrundan sonra udûl-ı ricâlden olup mahmiye-i İstanbul’da Hadîce Sultan mahallesi ahâlîsinden Mustafa b. Bali ve yine mahalle-i mezbûre ahâlîsinden Mehmed b. Abdullah ve Hasan b. Abdullah nâm kimesneler li-ecli’l-şehâde meclis-i şer‘a hâzırûn olup istişhâd olunduklarında fi’l-hakīka mezbûr İstemad’ın kirâren ve mirâren hâlini istifsâr edip müflis ve ma‘dûm olup lâbis olduğu libâsından mâ‘adâ ismi mâl ıtlâk olunur nesnesi olmamağla müşhid-i mezbûrun kudret-i mâl [ve] vüs‘at-i hâle vusûlüne değin hapisden ıtlâk olunup imhâl ve sebîli tahliye olunması lâzım olduğuna biz şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde yesârına şâhid olmamakla hâkim-i muvakkı‘-ı sadr-ı kitâb tûbâ-lehû ve hüsnü-meâb hazretleri gıbbe ri‘âyeti şerâiti’l-kabûl şehâdetleri makbûle ve mûcebince müsteşhid-i mezbûrun iflâsına hüküm ve kazâ edip müsteşhid-i mezbûrun zevcesi Linsaba bt. Yorgi ve Âişe Hatun bt. Abdullah ve kaynanası Gül Kadın müsteşhid-i mezbûrun nefsine ve hîn-i mütâlebede meclis-i şer‘a ihzârına [kefîl] olduklarından sonra mezbûrânın nefislerine dahi işbu hâzır bi’l-meclis Kosta nâm zimmî kefîl olmağın müsteşhid-i mezbûr hapisden ıtlâk edip yesârı sübûtuna dek sebîlini tahliye etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Mehmed ağa kethüdâ-yı muhzırân, Şükrullah Bey b. Mustafa, Abdi Çelebi b. İsa, Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2468"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2470"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>