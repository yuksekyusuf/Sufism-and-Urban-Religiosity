﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 94<br>Hüküm no: 44<br>Orijinal metin no: [16-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kirkor v. Avanis’in Tütüncü Yorgi’ye olan borcunu ödemesinin tenbih edildiği</b><br><br>Mukābele şüd<br><br>Tütüncü Yorgi zimmînin cihet-i havâleden 2000 guruş hükmü<br><br>Ma‘rûz<br><br>Arzuhâl eden Tütüncü Yorgi v. Yani nâm zimmî meclis-i şer‘-i hatîrde derûn-ı arzuhâlde ismi mastûr Kirkor v. Avanis nâm zimmî muvâcehesinde Mikâil v. Kirkor nâm zimmî hâzır olduğu hâlde benim hâzır-ı mersûm Mikâil zimmî zimmetinde cihet-i karzdan bâ-temessük iki bin guruş alacağım olmağla hâzır-ı mersûm deyn-i mezkûruyla beni işbu mersûm Kirkor zimmî üzerine bin iki yüz elli altı senesi şehr-i Rebî‘ülâhirinin on birinci günü üçümüz bir meclisde hâzır olduğumuz hâlde havâle-i mutlaka-i sahîha-i şer‘iye ile havâle ve her birimiz havâle-i mezkûreyi kabûl eylediğimizden sonra mersûm Kirkor zimmî meblağ-ı [17] muhâlün-bih-i mezkûr iki bin guruş bana zimmetinde deyni olduğunu nâtık ve târih-i mezkûr ile müverrah karz unvânıyla mu‘anven işbu bir kıt‘a temessüğü yedime i‘tâ etmiş idi el-hâletü hâzihî meblağ-ı muhâlün-bih-i mezkûr iki bin guruşu mersûm Kirkor zimmîden hâlâ taleb ederim deyü da‘vâ ettikde mersûm Kirkor zimmî cevâbında müdde‘î-i mersûmun ber-vech-i muharrer müdde‘âsını ikrâr ü i‘tirâf edip lâkin hâzır-ı mersûm Mikâil zimmî tütüncülük ahz ü i‘tâsında benimle şerîk olmak şartıyla ben havâle-i mezkûreyi kabûl edip lâkin hâzır-ı mersûm benimle şerîk olmamağla öyle olucak şart-ı mezkûra binâen havâle-i mezkûre fâside olmağın ol-vechile havâle-i mezkûreden rücû‘ ederim deyü sûret-i def‘de îrâd eylediği kelâm takrîr-i meşrûhu üzere def‘e sâlih cevâb-ı şer‘î olmamağın ikrâr ü i‘tirâfı mûcebiyle meblağ-ı muhâlün-bih-i mezkûr iki bin guruşu müdde‘î-i mersûm Yorgi zimmîye bi-hükmi’l-havâle edâ ve teslîme mersûm Kirkor zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 24 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34696"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34698"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>