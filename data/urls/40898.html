﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 592<br>Hüküm no: 619<br>Orijinal metin no: [94a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Gardan v. Kirko’nun Premedi’ye bağlı Mandıracık köyündeki mülk menzilini Koka v. Nikola’ya üç yüz akçeye satıp dört adet tarlasının da kullanım hakkını devrettiği</b><br><br>Fi’l-asl Premedi kazâsına tâbi‘ Orgora nâm karyeden olup hâlâ mahmiye-i Edirne’de bakkal olan Gardan v. Kirko mahmiye-i mezbûrede meclis-i şer‘de Dimetoka kazâsına tâbi‘ Mandıracı[k] nâm karye sükkânından Koka v. Nikola muvâcehesinde ikrâr ve i‘tirâf edip zikrolunan Mandıracı[k] karyesinde vâki‘ bir tarafdan Mitre v. Kondi ve bir tarafdan Kosta v. Kondi mülkleri ve bir tarafdan vadi ve bir tarafdan tarîk-ı âm ile mahdûd bir çatma odama ve zât-ı eşcâr bahçe ve koruyu müştemil mülk menzilimi cümle-i tevâbi‘ ve levâhıkı ile mezbûr Kirko’ya üç yüz akçeye bâtten bey‘ ve teslîm ol dahi tesellüm ve kabz eyledikden sonra taht-ı tasarrufumda olup karye-i mezbûre sınırında vâki‘ tahmînen on keyl tohum istî‘âb eder lede’l-ahâlî ma‘lûmü’l-hudûd dört kıt‘a tarlaların dahi hakk-ı tasarrufunu sâhib-i arz ma‘rifetiyle mezbûr Kirko’ya üç yüz akçe bedel mukābilesinde ferâğ ve tefvîz ve teslîm ol dahi tefevvüz ve kabûl ve kabz edip semen-i mezbûr üç yüz akçe ile bedel-i mezkûru yedinden tamâmen alıp kabz eyledim ba‘de’l-yevm zikrolunan menzil mülk-i müşterâsı ve tarlalar taht-ı tefevvuzundadır keyfe mâ yeşâ mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 2 min şehri Rebî‘i’l-âhir li-seneti’l-mezbûre.<br><br>Şühûdü’l-hâl: Abdulbâki Efendi b. Yusuf Efendi el-kādî, Mehmed Çavuş b. Ali el-mübâşir, Ahmed Çelebi b. Mehmed, İsa Bey el-muhzır, el-Hâc Ali b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=40897"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40899"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b592"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o819"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>