﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 74<br>Hüküm no: 11<br>Orijinal metin no: [1b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musa Beşe’nin, Yedikule, Tophane ve Eyüb Debbağlar kethudaları aleyhindeki davasında anlaşma sağlanması</b><br><br>Debbâğ esnâfına dâir.<br><br>Ma‘rûz<br><br>Mübârek Rikâb-ı kamer-tâb-ı hüsrevânîye takdîm-i arzuhâl eden Musa Beşe b. Mehmed bi’l-ma‘iye rü’yete memûr Haremeyn-i şerîfeyn Müfettişi müderrisîn-i kirâm-ı zevi’l-ihtirâmdan fazîletlü el-Hâc Mehmed Fikri Efendi tarafından mürsel Kâtib Mehmed Efendi ile akd olunan meclis-i şer‘-i enverde Yedikule ve Tophâne ve Eyüb debbâğlarının kethudâları Süleyman Ağa ve Mustafa Ağa ve diğer Süleyman Ağa ve esnâfından ma‘lûmü’l-esâmî kimesneler muvâcehelerinde ben tüccârdan olmamla taşra memâlikinden mübâya‘a eylediğim dört yüz yetmiş beş aded keçi derileri işbu târihden üç sene mukaddem Uzunçarşı’da vaz‘ eylediğim kundakçı dükkânından esnâf-ı mezbûra şurûtları üzere bi-gayrı hakkın fuzûlî ahz ü kabz ve istihlâk etmeleriyle kıymetleri olan bin yüz seksen yedi buçuk guruşa mezbûrûndan tazmînini taleb ederim deyü da‘vâ eylediğimde onlar dahi şurûtları üzere benim tedîbimi iltimâs etmeleriyle beynimizde ba‘de’l-münâza‘a bâ-vesâtet-i muslihîn ben ber-vech-i muharrer tasaddî eylediğim da‘vâmdan mezbûrûn ile kat‘a li’n-nizâ‘ yetmiş guruş bedel-i makbûza bi’t-terâzî ba‘de’s-sulh ve’l-kabûl ziyâde müdde‘âma ve sâire müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve iskāt edip ve fîmâ-ba‘d hilâf-ı şurût hareket etmemeğe ta‘ahhüd eylediğimde onlar dahi şikâyetlerini terk ve tehîr etmeleriyle bu vechile kat‘-ı nizâ‘ eyledik deyü ikrâr ve tasdîkleri İstanbul Mahkemesi’nden huzûr-ı [âlîlerine i‘lâm olundu.]<br><br>Fî 7 Ş sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31418"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31420"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o671"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>