﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 224<br>Hüküm no: 177<br>Orijinal metin no: [72-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım’ın cariye bedelinden alacağı olduğu iddiasıyla Kavalalı Hüseyin Ağa’ya açtığı davanın reddedildiği</b><br><br>2350 [guru]ş câriye semeni men‘i<br><br>Ma‘rûz<br><br>Sâhibe-i arzuhâl mu‘arrefetü’z-zât Âişe Hanım bt. Hasan Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde duhân tüccârından derûn-ı arzuhâlde mezkûrü’l-ism Kavalalı el-Hâc Hüseyin Ağa b. el-Hâc Ali muvâcehesinde işbu sene-i mübâreke Recebi’l-müreccebinin yirmi birinci günü câriye-i memlûkem olup bi-tarîki’l-emâne gāib ani’l-meclis Esirci Kocamustafapaşalı Osman Ağa yedinde olan Zenciye Zerafet nâm bir res câriyeyi gāib-i mezbûrdan ahz u kabz ve âhara bey‘ ve kabz-ı semene ve makbûzunu bana teslîm etmek üzere mezbûr el-Hâc Hüseyin Ağa’yı tarafımdan tevkîl eylediğimde ol dahi ba‘de kabûli’l-vekâle câriye-i mezkûreyi gāib-i mezbûr Osman Ağa’dan alıp sene-i mezkûre Şa‘bâni’l-mu‘azzamı’nın on yedinci günü gāib ani’l-meclis Duhânî Ömer Tâhir Efendi b. Abdullah’a iki bin üç yüz elli guruşa bi’l-vekâle bey‘ ve teslîm ve semen-i merkūmun ancak üç yüz elli guruşunu ba‘de’l-kabz beş gün mürûrunda bey‘-i mezkûru fesh ve ikāle ve semen-i mezkûrdan makbûzu olan meblağ-ı merkūm üç yüz elli guruşu gāib-i mezbûr Ömer Tâhir Efendi’ye red birle câriye-i mezkûru iznimle geri alıp gāib-i mezbûr Osman Ağa’ya teslîm ettikden sonra câriye-i mezkûre gāib-i mezbûr Osman Ağa yedinde iken sene-i mezkûre Şevvâli’l-mükerreminin on ikinci günü fevt olmuş idi lâkin mezbûr el-Hâc Hüseyin Ağa mücerred câriye-i mezkûreyi mukaddemâ meblağ-ı merkūm iki bin üç yüz elli guruşa gāib-i mezbûr Ömer Efendi’ye bi’l-vekâle bey‘ etmekle öyle olucak meblağ-ı mezkûr iki bin üç yüz elli guruşu mâlından bana damân olmak üzere mezbûr el-Hâc Hüseyin Ağa’ya cebr olunmak murâdımdır deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığından mâ‘adâ müdde‘iye-i mezbûre Âişe Hanım husûs-ı mezkûru bi-aynihî da‘vâ ve bî-vech mu‘ârazadan men‘ olunduğunu nâtık şehr-i sâbık yani Zilka‘detü’ş-şerîfesinin on altıncı günü târihiyle müverrah mezbûr el-Hâc Hüseyin Ağa’nın yedinde olup huzûr-ı hazret-i müşârün-ileyhde ibrâz eylediği mahfil-i şer‘iyyât mahkemesinden verilen bir kıt‘a i‘lâmın mazmûnunu dahi müdde‘iye-i mezbûre Âişe Hanım ikrâr dahi etmeğin mûcebiyle da‘vâ-yı mezkûresiyle kemâ-fi’s-sâbık mezbûr el-Hâc Hüseyin Ağa’ya bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 21 Z sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34829"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34831"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>