﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 238<br>Hüküm no: 196<br>Orijinal metin no: [64b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm Hatun’un zifafa girmediği kocasından muhâlaa yoluyla boşandığı</b><br><br>Mahmiye-i İslambol’da Fethiye kurbünde Kâtib Muslihiddin mahallesinde sâkine Ümmügülsüm nâm bikr-i bâliğanın babası ve tarafından husûs-ı âti’z-zikrde vekîl olduğu zât-ı mezbûreyi ârifân es-Seyyid Ahmed b. es-Seyyid Mustafa ve İsmail Çelebi b. Mustafa nâm kimesneler şehâdetleriyle sâbit olan Hâfız Mehmed Efendi b. Ahmed nâm kimesne meclis-i şer‘-i şerîf-i enverde zevc-i gayr-ı dâhil-i muhâla‘ı işbu râfi‘u’l-kitâb Ahmed Efendi b. İbrahim nâm kimesne mahzarında bi’l-vekâle ikrâr ve takrîr-i kelâm edip mezbûr Ahmed Efendi kızım müvekkilem mezbûre Ümmügülsüm’ün zevc-i gayr-ı dâhili olup beynleri adem-i tevfîkden nâşî kızım mezbûre Ümmügülsüm hul‘a tâlibe ve râgıbe olmağla zimmetinde mütekarrir ve ma‘kūdün-aleyh olan yüz elli guruş mehr-i müeccelinden lâzım gelen nısfından geçip ve mukaddemâ mu‘accel olmak üzere medfû‘ olan yüz guruşdan beş guruşunu kendiye def‘ ve teslîm eylediği nişân yağlığına mukābil tutup mâ‘adâ doksan beş guruşunu bedel-i hul‘ olmak üzere mezbûr Ahmed Efendi’ye bi’l-vekâle def‘ u teslîm ol dahi ahz u kabz eylediğinden sonra mezbûr Ahmed Efendi ile muhâla‘a-i sahîha-i şer‘iye ile bi’l-vekâle hul‘ olduğumda ol dahi hul‘-ı mezbûru kabûl edip mehr-i mezkûra ve bedel-i sulh-ı mezbûra ve nişân yağlığına ve ibtidâ-i akdden târih-i kitâba gelince bi’l-cümle beynlerinde cereyân eden ahz u i‘tâ ve mu‘âmelât-ı şettâya ve sâire müte‘allika âmme-i da‘vâdan ben mezbûr Ahmed Efendi’nin bi’l-asâle ve bi’l-vekâle zimmetini ibrâ ve ıskāt edip ol dahi meblağ-ı mezkûr yüz guruşa ve sâire müte‘allika âmme-i da‘vâdan benim ve kızım müvekkile-i mezbûrenin zimmetini kezâlik ibrâ ve ıskāt edip ve herbirimiz ber-vech-i muharrer âharın ibrâsını kabûl eyledik eğer ba‘de zamânin kızım mezbûre lâzım gelen nısf mehr-i müeccelini mezbûr Ahmed Efendi’den taleb ve da‘vâ ve nesn ahz eder ise me’hûzuna ben kefîl ve zâminim dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu<br><br>Fi’l-yevmi’l-işrîn min-Saferü’l-hayr li-sene hamse ve semânîn ve mie ve elf.<br><br>Şuhûdu’l-hâl: İsmail b. Mustafa, es-Seyyid Ahmed b. es-Seyyid Mustafa, Abdullah Efendi b. Ahmed, Muhzır el-Hâc Mustafa, Musa Efendi b. Mehmed, Muhzır Molla İsmail, Hüseyin Efendi b. Mustafa, Ali Çelebi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=30130"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30132"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o332"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>