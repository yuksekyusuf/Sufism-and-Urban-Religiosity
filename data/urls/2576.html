﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 234<br>Hüküm no: 258<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Beşe’nin Ömer Çelebi’ye kefaletten dolayı olan borcunun tecil olunması</b><br><br>Mahmiye-i İstanbul’da Dikilitaş kurbünde Ali Paşa’yı Atîk mahallesinde sâkin olup Esirci tâifesinden Dedeoğlu demekle ma‘rûf Hasan Beşe b. Ali Dede nâm kimesne meclis-i şer‘-i şerîfde işbu bâ‘isü’l-kitâb Ömer Çelebi b. Yusuf nâm kimesne mahzarında bi’t-tav‘i’s-sâf ikrâr u i‘tirâf edip mezbûr Ömer Çelebi’nin Kantakızı? demekle ma‘rûfe İsmihan nâm hatun zimmetinde câriye bahâsından bâkī hakkı olan doksan esedî guruşa mukaddemâ mezbûrenin emri ile ben kefîl olmağla cihet-i kefâlet-i mezbûreden mezbûr Ömer Çelebi’ye doksan guruş deynim olup meblağ-ı mezbûru âcilen edâya iktidârım olmamağla tecîle tâlib olduğumda mezbûr Ömer Çelebi dahi meblağ-ı mezbûr doksan esedî guruşu târîh-i kitâbdan doksan bir gün tamâmına tecîl edip ben dahi kabûl eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Mustafa b. Ebubekir, Ali Beşe b. Hüseyin, Hüseyin Beşe b. İbrahim Çukadar, Siyavuş b. Abdullah, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2575"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2577"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b234"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>