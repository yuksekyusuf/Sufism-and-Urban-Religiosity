﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 705<br>Hüküm no: 845<br>Orijinal metin no: [107a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçük Mehmed Beşe’nin Yorgi v. Vasil tarafından zabtolunan terekesinin ebeveyni Durmuş b. İlyas ile Aliye bt. Abdullah’a teslimi</b><br><br>Nakl, vürûd.<br><br>Vilâyet-i Anadolu’da Trabzon Sancağı’nda Sürmene Kazâsı Kādısı Yusuf Efendi b. Mahmud kıbelinden unvânı ile mu‘anven ve hatmi ile mahtûm ve bin yetmiş iki senesi Ramazan’ı gurresiyle müverrah kitâb-ı nakli vârid olup mazmûnunda kazâ-i mezbûra tâbi‘ Mahora nâm karye sükkânından Durmuş b. İlyas ile Aliye bt. Abdullah nâm hatundan ber-vech-i âtî da‘vâ-yı sahîha ile mesbûk istişhâd-ı şer‘î sudûrundan sonra kazâ-i mezbûrede sâkin el-Hâc Mehmed b. Mahmud b. Kurd ve Ali Çelebi b. Mahmud b. Kara Ali Çavuş nâm kimesneler li-ecli’ş-şehâde mahâll-i cerh ve ta‘dîl olan meclis-i şer‘a hâzırân olup gıbbe’l-istişhâdi’ş-şer‘î bundan akdem İstanbul’da sâkin iken vefât edip terekesi Yorgi v. Vasil nâm zimmî yedinde mazbûta olan Küçük Mehmed Beşe’nin müsteşhed-i mezbûr Durmuş babası ve müsteşhede-i merkūme Âliye Hatun vâlidesi olup verâseti mezbûrâna münhasıradır bunlardan gayrı vârisi ve terekesine müsahıkk-ı âhar olduğu ma‘lûmumuz değildir biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyeti şerâ’iti’’l-kabûl şehâdetleri makbûle oldukdan sonra mezbûre Âliye Hatun müteveffâ-yı mezbûrdan kendiye ırsen intikāl eden sülüs hissesini tereke-i müteveffâ-yı mezbûra vâzı‘u’l-yed olanlardan da‘vâ ve taleb ve ahz u kendiye îsâl ve teslîme ve îsâl mütevakkıf olduğu umûrun cümlesine zevci mezbûr Durmuş’u vekîl nasbeyledikde ol dahi kabûl eylediğini hâvî olmağın kitâb-ı mezbûr merkūm zimmî muvâcehesinde kırâet ve istintâk olundukda tereke-i müteveffâ-yı mezbûra vaz‘-ı yedini ikrâr lâkin mevlânâ-yı mezbûr kıbelinden vürûdunu inkâr edicek müsteşhed-i mezbûr Durmuş’dan müdde‘âsı için beyyine taleb olundukda zeylinde olan tarîk şâhidleri Ali Çelebi b. Eyüb Beşe ve Derzibaşı el-Hâc Mustafa nâm kimesneler li-ecli’ş-şehâde meclis-i şer‘a hâzırân olup isre’l-istişhâdi’ş-şer‘î fi’l-vâki‘ kitâb-ı mezbûr hâlâ kādı-i merkūm Yusuf Efendi’nin olup zeylinde olan hat ve zahrında olan hâtem mevlânâ-yı mezbûrundur huzûrumuzda imzâ ve mühürleyip hat ve hâtemine bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm müteveffâ-yı mezbûr Küçük Mehmed Beşe’nin bi’l-emâne yedinde olan terekesini asâleten ve vekâleten mezbûr Durmuş’a teslîme mezbûr Yorgi’ye tenbîh olunup mâ hüve’l-vâki‘ bi’t-taleb ketb olundu.<br><br>Fi’s-sâdis aşer min-Zilka‘deti’ş-şerîfe sene 1072.<br><br>Şuhûdü’l-hâl: Musa Beşe b. Cafer, Mustafa Beşe b. Mahmud, Hüseyin Efendi el-kâtib, Sinan Beşe b. Mustafa, Ahmed Çelebi b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=25731"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25733"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b705"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o959"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>