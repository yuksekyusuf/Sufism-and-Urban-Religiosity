﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 250<br>Hüküm no: 201<br>Orijinal metin no: [69b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeynep Hatun bt. Abdullah’ın çocuklarına nafaka tayini</b><br><br>Medîne-i hazret-i Ebâ Eyyüb Ensârî -aleyhi rahmetü Rabbihi’l-Bârî-’de Zeyneb Hatun mahallesinde sâkine iken bundan akdem vefât eden Zeyneb Hatun bt. Abdullah’ın verâseti sadrî sagīr oğulları Mustafa ve Mehmed’in velîleri ve babaları işbu râfi‘u’l-kitâb Halil Çelebi b. Mustafa nâm kimesne meclis-i şer‘-i şerîf-i enverde bi’l-velâye takrîr-i kelâm ve ta‘bîr ani’l-merâm edip velîleri olduğum sagīrân-ı mezbûrânın nafaka ve kisve bahâya eşedd-i ihtiyâcları olmağla vâlideleri müteveffât-ı mezbûreden müntakil mâllarından her birine nafaka ve kisve bahâ farz ve takdîr olunmak matlûbumdur dedikde mezbûr Halil Çelebi’nin kelimât-ı meşrûhası vâkı‘a mutâbık idiği zeyl-i vesîkada muharrerü’l-esâmî Müslimîn haberleriyle lede’ş-şer‘i’l-enver zâhir ve mukarrer olmağın hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi sagīrân-ı mezbûrânın vâlideleri müteveffât-ı mezbûrdan müntakil mâllarından yevmî üçer akçe nafaka ve kisve [70a] bahâ farz ve takdîr buyurup meblağ-ı mefrûzu ve lede’l-iktizâ ve istidâneye ve inde’z-zafer mâllarına rücû‘a babaları mezbûr Halil Çelebi’ye izin verilmekle mâ-vaka‘a bi’t-taleb ketbolundu<br><br>Fi’l-yevmi’l-hâmis aşer min-Saferi’l-hayr li-sene ihdâ ve selasîn ve mi’e ve elf<br><br>Şuhûdü’l-hâl: Ebubekir Çelebi b. Ali, Mehmed Ağa b. Abdülkadir, Osman Çelebi b. el-Hâc Mustafa, Derviş Mehmed b. Mustafa, Ömer Ağa b. el-Hâc Mustafa, Veli Efendi</p>          <br><a title="Önceki sayfa" style="text-decoration:none" href="./ayrmetin.php?idno=16358"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16360"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o268"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>