﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 415<br>Hüküm no: 358<br>Orijinal metin no: [116b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sadrazam Ali Paşa’nın oğlu Mehmed Ağa Kasımpaşa Cezeri mahallesinde iki ayrı vakfa ait olan evi kiralayarak hüccetini aldığı</b><br><br>Sâhibü hâze’l-kitâb sâbıkā Sadrıazam iken vefât eden merhûm ve mağfûrun-leh Ali Paşa hazretlerinin sulbî oğlu olup Dergâh-ı âlî müteferrikalarından olan kıdvetü’l-e‘âzım ve’l-a‘yân Mehmed Ağa’nın husûs-ı âti’z-zikre vekîl-i şer‘îsi olan fahrü’l-emâsil ve’l-akrân Murad Ağa b. Ramazan meclis-i şer‘-i şerîfe hâzır olup takrîr-i kelâm kılıp Dârü’s-saltanati’s-seniyye Kostantıniyyetü’l-mahmiye mahallâtından Kasım Paşa Cezerî mahallesinde vâki‘ bir tarafı Haydar b. Abdullah mülkü ve bir tarafı İlyas Dede Zâviyesi ve bir tarafı tarîk-i hâs ve bir tarafı tarîk-î âm ile mahdûd olup muhavvata-i dâhiliyyesi bir beyt-i süflî ve matbahı ve fevkinde iki bâb beyt-i ulvîyi ve hamâmı ve bi’r-i mâyı ve havluyu ve kenîfi ve muhavvata-i hâriciyyesi bir beyt-i süflîyi ve bir ahırı ve ahır üzerinde iki bâb fevkānî odaları ve kenîfi müştemil Telhîsî Oruc Ağa menzilinin nısfı Haremeyn-i Muhteremeyn Evkāf-ı şerîfelerinden olup ve nısf-ı âharı belde-i Hazret-i Ebî Eyyubü’l-ensârî radıye anhu Rabbühü’l-bârî’de vâki‘ Takyacıbaşı merhûm Ca‘fer Ağa mescid-i şerîfi evkāfından olmağla menzil-i mezbûru mahlûldür deyu bi’l-fi‘il Haremeyn-i Muhteremeyn Evkāfı mütevellîsi olan ebnâ-i sipâhiyândan Ali Bey b. Mehmed ve merhûm-ı mezbûr Takyacıbaşı Ca‘fer Ağa evkāfının bi’l-fi‘il mütevellîsi olan Hüsameddin Halîfe b. Abdurrahman tevliyetleri hasebi ile zabt ettiklerinden sonra icâre-i mu‘accele ile tâlib olanlara arz edip âhirü’l-emr seksen bin akçe icâre-i mu‘accele ve beher yevm dörder akçe ücret-i müeccele ile müvekkilim müşârun-ileyh [117a] Mehmed Ağa üzerinde karâr edip ziyâde ile tâlibi bulunmamağın merkūm Ali Bey Medîne-i Münevvere -alâ-münevvirihâ [efdalü’t-tahiyye]- evkāf-ı şerîfesi cânibine müvekkilim mûmâ-ileyh Mehmed Ağa yedinden kırk beş bin akçe ve mezkûr Hüsameddin Halîfe dahi Takyacıbaşı merhûm-ı mezbûr Ca‘fer Ağa evkāfı cânibine otuz beş bin akçe icâre-i mu‘accele ahz ve kabz ettiklerinden sonra mütevelliyân-ı mezbûrân işbu selâse ve selâsîn ve elf senesi şehr-i Rebî‘ülâhirinin gurresinden minvâl-i meşrûh üzere beher yevm dörder akçe ücret-i müeccele ile müvekkilim müşârun-ileyh Mehmed Ağa’ya menzil-i mezbûrun mecmû‘unu iştirâken mahlûlden îcâr edip lâzım gelirse icâre-i mu‘accelesinden mahsûb olmak üzere mâlından meremmet ve binâya izin verip tasarrufu için yedine her birisi temessük dahi vermişdir. Nazar olunup mûcebince cânib-i şer‘-i şerîfden dahi eline hüccet-i şer‘iyye verilmek matlûbumdur deyu mütevelliyân-ı mezbûrânın imzâları ile mümzâ ve hatemleri ile mahtûm ve târîh-i merkūm ile müverrah temessüklerini ibrâz edip nazar olundukda her vechile vekîl-i mezbûr Murad Ağa’nın takrîr-i meşrûhuna mutâbık bulunmağın savb-ı şer‘-i şerîfden mûceblerince işbu hurûf ber-sebîl-i temessük ketb ve yed-i tâlibe def‘ olundu.<br><br>Tahrîren fî-evâhiri şehri Rebî‘i’l-âhir li-sene selâse ve selâsîn ve elf.<br><br>Şühûdü’l-hâl: Fahrü’l-kuzât Mahmud Efendi b. Ömer, Halil Efendi b. Mahmud el-müderris, Mehmed Çelebi b. Abdülgani, Hasan Ağa b. Abdülmennan, Mehmed Efendi b. İbrahim Kâtib-i dîvân, Mustafa Ağa b. Mehmed el-müteferrika, Abdülaziz b. Hüsam Efendi.</p>          <br><a title="Önceki sayfa" style="text-decoration:none" href="./ayrmetin.php?idno=11688"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11690"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o710"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>