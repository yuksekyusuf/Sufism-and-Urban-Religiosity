﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 870<br>Hüküm no: 707<br>Orijinal metin no: [161b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice ve Fatıma hatunların evlerini Panos zimmiye sattıkları</b><br><br>Husûs-ı âti’l-beyânın mahallinde ketb ü tahrîri içün savb-ı şer‘den me’zûnen Mevlânâ Yusuf Efendi b. Veliyüddin irsâl olunup ol dahi mahmiye-i İstanbul’da Şeyh Ferhad mahallesinde zikri âtî menzile varıp zeyl-i vesîka[da] muharrerü’l-esâmî Müslimîn huzûrlarında akd-i meclis-i şer‘-i şerîf ettikde mahalle-i mezbûrede sâkine olup zâtları Mustafa Çelebi b. Ömer ve Yakub Çelebi [b.] Mehmed ta‘rîfleriyle mu‘arrefe olan Hadîce ve Fâtıma b[intey] Mehmed meclis-i ma‘kūd-ı mezbûrda bâ‘isü’s-sifr Panos v. Haçador nâm Ermeni mahzarında herbiri ikrâr ve takrîr-i kelâm edip arsası senede Ayasofya-i Kebîr vakfına yirmi yedi akçe mukāta‘ası olup binâsı akd-i âti’z-zikr sudûruna değin yed-i mezbûrda ale’l-iştirâki’s-seviyy mülk ve hakkımız olup <<mahalle-i mezbûrede vâki‘ lede’l-ahâlî ve’l-cîrân>> mahalle-i mezbûrede vâki‘ bir tarafdan kendi mülkümüz ve bir tarafdan Ananya zimmî ve bir tarafdan Terzi Kirkor zimmî ve bir tarafdan Hüseyin Ağa mülkü ve ba‘zan tarîk-i hâs ile mahdûd fevkānî bir bâb oda ve bir sofa ve tahtânî bir oda ve bir sofa ve havlu ve kenîf ve müşterek sokak kapısını müştemil menzilimizi bi-cümleti’t-tevâbi‘ ve’l-levâhık mezbûr Panos zimmîye yüz doksan guruşa bey‘ u temlîk ve teslîm ol dahi iştirâ ve temellük ettikden sonra semeni olan meblağ-ı mezbûr yüz doksan guruşu mezbûr Panos zimmî yedinden tamâmen alıp kabz eyledik ba‘de’l-yevm menzil-i mahdûd-ı mezbûr merkūm Panos’un mülk-i müşterâsıdır keyfe mâ yeşâ mutasarrıf olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr tahrîr Hasan ve Abdullah ile meclis-i şer‘a gelip vukū‘u üzere inhâ etmeğin mâ-vaka‘a bi’t-taleb kayd-şüd.<br><br>Fî 2 Recebi’l-ferd sene 1110<br><br>Şuhûdü’l-hâl: Halil Efendi b. ( ) el-İmâm, Mehmed Halîfe b. İvaz(?), Seyyid Mustafa b. Mehmed, Hüseyin Beşe b. Hasan, Ebubekir Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=37650"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37652"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0870"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1082"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>