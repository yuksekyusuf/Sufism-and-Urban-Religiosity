﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 198<br>Hüküm no: 209<br>Orijinal metin no: [37b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Debbağzade Abdullah Nuri Efendi’nin Maraş eski naibi Mehmed Fethi Efendi aleyhindeki alacak davasında anlaşma sağlanması</b><br><br>Bâ-hatem-i hazret-i efendi,<br><br>Ma‘rûz,<br><br>Bâ-işâret-i aliyye sâdır olan fermân-ı âlîlerine imtisâlen Debbâğzâde demekle ma‘rûf Mar‘âşî sâhib-i arzuhâl Abdullah Nuri Efendi b. el-Hâc Ahmed Efendi meclis-i şer‘-i münîrde sâbıkā Maraş nâibi müderrisîn-i kirâmdan Mehmed Fethi Efendi b. Yusuf mahzarında merkūm Mehmed Fethi Efendi bin yüz yetmiş senesi Şa‘bânı’nda kazâ-i mezbûrda nâibü’ş-şer‘ iken bir husûsun temşiyeti için rüşvet nâmıyla elli guruş kıymetli bir sincab kürk ile ol vakitde yedime i‘tâ eylediği bir kıt‘a hüccetin harcı olmak üzere otuz üç guruş ve kethüdâsı Ali yediyle dahi zulmen elli guruş ve târîh-i mezkûrda merkūm Mehmed Fethi Efendi’ye cihet-i karzdan dört yüz guruş ki cem‘an beş yüz otuz üç guruşumu ahzetmekle taleb ederim deyü da‘vâ ve merkūm Fethi Efendi cevâbında müdde‘î-i mezbûrdan ancak harc-ı hüccet nâmıyla otuz üç guruş ahzeyledim deyü ikrâr edip mâ‘adâsını bi’l-külliye inkârından mâ‘adâ ben ba‘de’l-azl İstanbul’a geldiğimde müdde‘î-i mezbûr sâkin olduğumuz menzilime gelip zikr olunan otuz üç guruş harc-ı hüccetden gayrı zimmetinde bir akçe ve bir habbe [38a] hakkım yokdur deyü ikrâr dahi etmiş idi deyü def‘e tasaddî eylediğinde beynimizde ba‘de vukū‘i’l-münâza‘ât el-hâletü hâzihî tavassut-ı muslihîn ile da‘vâ-yı mezkûremden beni mezbûr Mehmed Fethi Efendi ile on beş guruş üzerine sulh eylediklerinde ben dahi sulh-ı mezkûru kabûl ve bedel-i sulh olan meblağ-ı mezbûr on beş guruşu yedinden tamâmen ba‘de’l-kabz mâ‘adâ müdde‘âma ve bi’l-cümle sâire müte‘allika âmme-i da‘vâdan mezbûr Mehmed Fethi Efendi’nin zimmetini ibrâ, ol dahi bedel-i sulh olmak üzere bana medfû‘u olan on beş guruşa ve sâire müte‘allika âmme-i da‘vâdan benim zimmetimi ibrâ ve iskāt ve her birimiz âharın ber-minvâl-i muharrer ibrâsını kabûl eyledik deyü ba‘de’l-ikrâr ve’t-tasdîk kat‘-ı nizâ‘ eyledikleri huzûr-ı âlîlerine i‘lâm olundu.<br><br>Fî 9 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42314"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42316"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>