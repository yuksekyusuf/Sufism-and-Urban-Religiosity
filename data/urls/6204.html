﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 369<br>Hüküm no: 450<br>Orijinal metin no: [92a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia bt. Ahmed’le evlenen İsmail Çelebi’nin nikâh akdinin geçersiz olduğu</b><br><br>Ahz u kabz.<br><br>Mahmiye-i İstanbul’da Hoca Üveys mahallesinde sâkine Râbia bt. Ahmed b. Abdullah nâm hatun tarafından husûs-ı âti’l-beyâna vekîl olduğu lede’ş-şer‘i’l-enver sâbit olan üveği babası Mustafa Beşe b. Hüseyin nâm kimesne meclis-i şer‘-i şerîf-i enverde müvekkile-i mezbûrenin zevc-i gayr-ı dâhili bâ‘isü’l-kitâb İsmail Çelebi b. Süleyman nâm kimesne mahzarında ikrâr ve takrîr-i kelâm edip mezbûr İsmail Çelebi bundan akdem alıp ve alacağım boş olsun deyü şart ve ta‘lîk etmiş iken tegāfülen müvekkile-i mezbûreyi tezevvüc ettikde şart-ı mezkûruna binâen müvekkile-i mezbûre kendinden mutallaka olmağın zimmetinde mütekarrir ve ma‘kūdün-aleyh mehr-i mu‘accel ve müecceli altı bin sekiz yüz akçeden kable’d-duhûl şer‘an lâzım gelen üç bin dört yüz akçenin iki bin dört yüz akçesini mukaddemâ ahz u kabz edip bin akçesi bâkī kalmağla meblağ-ı bâkī-i mezbûru merkūm İsmail Çelebi’den taleb ve da‘vâ eylediğinde ba‘de’n-nizâ‘ altı yüz akçesini dahi def‘ ve teslîm ol dahi ahz u kabz eylediğinden sonra mâ‘adâsına müte‘allika âmme-i da‘vâdan mezbûr İsmail Çelebi’nin zimmetini ibrâ ve ıskāt eylediğinde ol dahi kezâlik müvekkile-i mezbûrenin zimmetini ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 19 min-Muharremi’l-harâm sene [1]144.<br><br>Şuhûdü’l-hâl: Hasan Çelebi b. Hüseyin tâbi‘-i Kehhâlbaşı, el-Hâc Mustafa b. el-Hâc Ahmed, İbrahim Çelebi b. Ahmed, Mehmed Çelebi b. Abdullah tahtacı, Abdullah Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=6203"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6205"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b369"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>