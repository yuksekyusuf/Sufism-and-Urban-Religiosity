﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 420<br>Hüküm no: 537<br>Orijinal metin no: [109b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Beşe’nin Kuyumcu Mıgırdıç aleyhindeki alacak davasında anlaşma sağlanması</b><br><br>Ma‘rûz,<br><br>Sâhib-i arzuhâl Abdullah Beşe b. Ali mahfil-i şer‘iyyâtda derûn-ı arzuhâlde mezkûrü’l-ism Kuyumcu Mıgırdıç v. Arotin zimmî muvâcehesinde bin yüz altmış dört senesi Şa‘bân-ı şerîfi’nin on beşinci günü İstanbul’da Zincirlikuyu kurbünde sâkin Hazîne Kâtibi İsmail Efendi’nin menzilinde yedimde mülküm olan altı yüz guruş kıymetli biri elmas ve biri kırmızı yâkut iki aded yüz taşlarımı mezbûr Mıgırdıç zimmîye bana yüzük yapmak için verip ol dahi yedimden kabz etmiş idi. Târîh-i mezbûrdan beri zikr olunan taşları bana vermemekle hâlâ taleb ederim deyü da‘vâ etdikde mezbûr Mıgırdıç dahi bi’l-külliye inkârından mâ‘adâ mezbûr husûs-ı mezbûru işbu i‘lâm mantûkunca mukaddemâ da‘vâ ve isbât edemeyip mu‘ârazadan men‘ dahi olunmuş idi deyüp beynlerinde ba‘de’l-münâza‘a müdde‘î-i mezbûr Abdullah Beşe da‘vâ-yı mezkûresinden bâ-vesâtet-i muslihîn merkūm Mıgırdıç zimmî ile an-inkâr on beş guruş bedel-i makbûza sulh olup mâ‘adâ müdde‘âsına ve bedel-i sulh-ı mezbûra ve târîh-i i‘lâma gelince sâir hukūk-ı şer‘iyyeye müte‘allika âmme-i de‘âvî ve kâffe-i eymân ve muhâsamâtdan her biri âharın zimmetini ibrâ-i âm ile ibrâ ve iskāt edip her biri âharın ibrâsını dahi tasdîk ve kabûl etmeğin kat‘-ı nizâ‘ etdikleri huzûr-ı âlîlerine i‘lâm olundu. El-emru li-men-lehü’l-emr.<br><br>Fî 15 min-Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42642"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42644"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b420"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>