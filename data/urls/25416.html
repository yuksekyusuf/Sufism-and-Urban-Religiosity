﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 474<br>Hüküm no: 529<br>Orijinal metin no: [65a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Himmet ile İbrahim Ağa b. Ahmed arasındaki tarla davasının anlaşmayla bitirildiği</b><br><br>İbrâ ve ıskāt.<br><br>Vilâyet-i Anadolu’da Bolu sancağında Onikidîvân kazâsına tâbi‘ Botnaz? nâm karye sâkinlerinden Ahmed b. Himmet nâm kimesne meclis-i şer‘-i hatîr-i lâzımü’t-tevkīrde yine karye-i mezbûre sâkinlerinden İbrahim Ağa b. <<el-Hâc>> eş-Şeyh Ahmed mahzarında ikrâr ve takrîr-i kelâm edip karye-i mezbûre sınırı dâhilinde vâki‘ lede’l-ahâlî ma‘lûmü’l-hudûd Orucgölü demekle ma‘rûf tarlanın nısfının hakk-ı tasarrufu mezbûr İbrahim Ağa’nın ve nısf-ı âharı dahi bundan akdem vefât eden ammim Musa nâm kimesnenin tasarrufunda olup ammim-i mezbûr bilâ-veled vefât etmekle tasarrufunda olan nısf-ı âharının hakk-ı tapusu benimdir deyü mezbûr İbrahim Ağa’dan da‘vâ ve taleb eylediğimde beynimizde münâza‘ât-ı kesîre vâki‘ olmuşdu. El-hâletü-hâzihî beynimize muslihûn tavassut edip zikrolan tarla da‘vâsından fâriğ oldum olduk dedikde gıbbe’t-tasdîk mezbûr İbrahim Ağa meclis-i mezbûrda merkūm Ahmed mahzarında ikrâr ve i‘tirâf edip karye-i mezbûrede vâki‘ Karaağaç tarlası demekle ma‘rûf tarlanın hakk-ı tasarrufunu izn-i sahib-i arz ile mezbûr Ahmed’e meccânen ferâğ ve tefvîz edip ol dahi tefevvüz ve kabûl eyledikden gayrı deyn-i şer‘îden zimmetinde hakkım olan üç yüz otuz akçe da‘vâsından mezbûr Ahmed’in zimmetini ibrâ ve ıskāt eyledim dedikde gıbbe’t-tasdîk mâ-vaka‘a ketb olundu.<br><br>Tahrîren fi’l-yevmi’s-sânî aşer min-Şevvali’l-mükerrem li-sene [10]72.<br><br>Şuhûdü’l-hâl: Hüseyin Efendi b. Hamid Efendi, diğer Hüseyin Efendi b. Ebulleys, Yusuf b. Şaban Mustafa b. Abdülkerim, Ahmed Efendi b. el-Hâc Şaban Bey ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25415"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25417"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b474"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1002"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>