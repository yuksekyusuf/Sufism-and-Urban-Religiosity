﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 176<br>Hüküm no: 91<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Abdullah’ın Emetullah Hatun bt. Abdullah ve kocası Mustafa Ağa b. Mehmed ile olan alacak davasında birbirlerinin zimmetlerini ibra ettikleri</b><br><br>Mahmiye-i İstanbul’da Mi‘mâr Ayas mahallesi sükkânından Hüseyin b. Abdullah nâm kimesne meclis-i şer‘-i şerîf-i enverde mahmiye-i mezbûrede Samanveren mahallesi sâkinelerinden Emetullah Hatun bt. Abdullah’ın zevci ve tarafından husûs-ı âti’z-zikre vekîl olduğu zât-ı mezbûreyi ma‘rifet-i şer‘iye ile ârifân Süleyman b. Abdullah ve Hüseyin b. Mustafa şehâdetleriyle şer‘an sâbit olan râfi‘u’l-kitâb Mustafa Ağa b. Mehmed mahzarında ikrâr-ı tâm ve takrîr-i kelâm edip müvekkile-i mezbûre Emetullah Hatun’un sadrî oğlu olup bundan akdem bilâ-veled fevt olan Abdullah Çelebi b. Mustafa’nın hayatında taht-ı tasarrufunda olup nefs-i Bozcaada’da vâki‘ ma‘lûmü’l-hudûd tahmînen iki yüz keyl tohm isti‘âb eder tarlaları tapuya müstehak olmağla zikrolunan tarlaları iki yüz on guruş tapu ile müvekkile-i mezbûre üzerine kayd ve tahrîr etdirmeğe mezkûr Mustafa Ağa bana izn ve meblağ-ı mezbûru kendi mâlımdan sahib-i arz olan Biga Mütesellimi Ebûbekir Ağa’ya def‘ u teslîme emr ve tevkîl etmekle ben dahi [31a] mezbûrun emrine binâen kayd ve tahrîr ve meblağ-ı mezbûru kendi mâlımdan bi-şarti’r-rücû‘ merkūm Ebûbekir Ağa’ya def‘ u teslîm ve işbu tapu temessüğünü getirip kendiye teslîm edip ber-vech-i muharrer medfû‘um olan meblağ-ı mezbûrun kırk guruşunu cihet-i deyn-i şer‘îden merkūm Mustafa Ağa yedinden ahz u kabz edip ben bâkī beş guruşa ve zikrolunan tarlalara ve bedeline müte‘allika âmme-i da‘vâdan mezbûr Mustafa Ağa ile müvekkile-i mezbûre Emetullah Hatun’un zimmetlerini ibrâ-i âmm-ı kātı‘ü’n-nizâ‘la ibrâ ve ıskāt edip mezbûr Mustafa Ağa dahi bana medfû‘u olan meblağ-ı mezbûra ve cihet-i merkūmeden zimmetimde hakkı olan kırk guruşa müte‘allika âmme-i da‘vâdan benim zimmetimi ibrâ ve ıskāt eyledi dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-şehri Recebi’l-ferd li-sene seb‘a ve mie ve elf.<br><br>Şuhûdü’l-hâl: Mehmed Çavuş b. Abdullah, el-Hâc Ahmed Ağa b. Abdullah, el-Hâc Süleyman b. Abdullah, Ali Efendi b. Abdurrahman, Ahmed Çelebi b. Mahmud, Mehmed Ağa Ser-muhzırân, Mustafa b. Şaban, Ali b. Bali, Mustafa Çelebi b. Ahmed.<br><br>Yevm-i isneyn fî 8 min-Şa‘bâni’l-mu‘azzam li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28506"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28508"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o885"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>