﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 183<br>Hüküm no: 150<br>Orijinal metin no: [22a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamza mahallesinden Ahmed Beşe’nin ev arsasındaki yarı hissesini hanımına satması</b><br><br>Nısf arsa mübâya‘ası<br><br>Mahmiye-i İslâmbol’da el-Hâc Hamza mahallesinde sâkin Ahmed Beşe b. İbrahim nâm kimesne tarafından husûs-ı âti’l-beyânı ikrâra vekîl olduğu es-Seyyid Mahmud Ağa b. es-Seyyid Hüseyin ve Mumcu Halil Ağa b. Hüseyin nâm kimesne[ler] şehâdetleriyle şer‘an sâbit olan Mustafa Çavuş Ağa b. Osman nâm kimesne meclis-i şer‘-i şerîf-i enverde müvekkil-i mezbûrun hâlâ zevcesi mu‘arrefetü’z-zât işbu bâ‘isetü’l-kitâb Fatıma bt. İsmail nâm hatun mahzarında bi’l-vekâle ikrâr ve takrîr-i kelâm edip müvekkilim mezbûr Ahmed Beşe akd-i âti’z-zikrin sudûruna değin bâ-hüccet-i şer‘iye şirâen yedinde mülk ve hakkı olup mahmiye-i mezbûrede Başcı el-Hâc Mahmud mahallesinde kâin bir tarafdan Musa Beşe arsası ve bir tarafdan Türkmenoğlu İsmail arsası ve bir tarafdan sâbıkā Yeniçeri ağası Mustafa Ağa arsası ve bir tarafdan tarîk-i hâs ile mahdûd bir bâb mülk menzil arsasının nısf-ı şâyi‘i müşteriye-i mezbûrenin mülkü ve nısf-ı şâyi‘-i âharı dahi müvekkilim mezbûrun mülkü olmağın müvekkilim mezbûr arsa-i mahdûde-i mezkûrenin nısf-ı şâyi‘ini tarafeynden îcâb ve kabûlü hâvî bey‘-i bâtt-ı sahîh-i şer‘î ile zevcesi mezbûre Fatıma Hatun’a yirmi guruşa bey‘ ve temlik ve teslîm eylediğinde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yirmi guruş mütâlebesinden müvekkilim mezbûr Ahmed Beşe zevcesi mezbûre Fatıma Hatun’un zimmetini ibrâ ve ıskāt eylediğinde ol dahi ibrâsını kabûl eyledi, ba‘de’l-yevm nısf menzil-i mezkûr dahi mezbûre Fatıma Hatun’un mülk-i müşterâsı ve hakk-ı [22b] [sırfı] olup müvekkilim mezbûr Ahmed Beşe’nin kat‘a alâka ve medhali yokdur dedikde gıbbe’t-tasdîki’ş-şer‘î mâ-vaka‘a.<br><br>Fî 5 Muharrem sene 1197<br><br>Şühûdü’l-hâl: Molla Ali b. Halil, Molla Mustafa b. Mehmed, Saka Osman b. Abdullah, Küçük Osman b. Ali, Hasan Ağa b. Mehmed Yüzbaşı.</p>          <br><a title="Önceki sayfa" style="text-decoration:none" href="./ayrmetin.php?idno=10692"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10694"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o674"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>