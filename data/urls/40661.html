﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 391<br>Hüküm no: 382<br>Orijinal metin no: [54b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Hüseyin’in İstarova kazasındaki mülk menzilini Mehmed Beşe b. Hüseyin’e satıp yirmi adet tarlasının da kullanım hakkını devrettiği</b><br><br>Fi’l-asl Vilâyet-i Rumeli’nden İstarova kazâsına tâbi‘ Osnat nâm karye ahâlîsinden olup hâlâ Manastır kasabası sükkânından olan Mehmed b. Hüseyin nâm kimesne meclis-i şer‘-i hatîrde işbu bâ‘isü’l-vesîka diğer Mehmed Beşe b. Hüseyin mahzarında tav‘an ikrâr ve i‘tirâf edip karye-i mezbûrede vâki‘ bir tarafı Kurd b. Memi nâm kimesne mülküne ve bir tarafı karye-i mezbûrede vâki‘ câmi‘-i şerîfe ve bir tarafı Hamza Beşe b. Ali mülküne ve bir tarafı tarîk-ı âmma müntehî bir tahtânî oda ve kiler ve bir çardak ve samanlık yerini ve bahçeyi ve bostan yerini müştemil mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile dört bin akçeye mezbûr Mehmed Beşe’ye bey‘ edip ol dahi iştirâ ve kabûl eyledikden sonra yine karye-i mezbûrede mevâzi‘-i müte‘addidede vâki‘ tahmînen elli keyl tohum isti‘âb eder herbirinin hudûdu lede’l-ahâlî ve’l-cîrân ma‘lûme olan yirmi kıt‘a tarlalarımız dahi beş bin akçe bedel mukābilesinde ma‘rifet-i sâhib-i arz ile mezkûr Mehmed Beşe’ye ferâğ u tefvîz ol dahi vech-i muharrer üzere tefevvüz ve kabûl eyledikden sonra semen-i mezkûr dört bin akçe ile bedel-i tefvîz olan meblağ-ı mezkûr beş bin akçe ki cem‘an dokuz bin akçeyi tamâmen mezkûr Mehmed Beşe yedinden ahz u kabz edip emlâk-i mezkûre ile arâzi-i merkūmeyi mahallinde zabt u tasarrufa mezkûr Mehmed Beşe’yi taslît eyledim ba‘de’l-yevm emlâk-i mezkûre merkūm Mehmed Beşe’nin mülk-i müşterâsı ve arâzi-i merkūme hakk-ı tefevvuzudur keyfe mâ yeşâ mutasarrıf olsun dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Hasan b. Ali, Mehmed b. Hüseyin, Ahmed Beşe b. Süleyman, İbrahim Beşe b. Hüseyin, Mehmed b. İbrahim, Mehmed b. Pervane.</p>          <br><a title="Önceki sayfa" style="text-decoration:none" href="./ayrmetin.php?idno=40660"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40662"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b391"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o858"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>