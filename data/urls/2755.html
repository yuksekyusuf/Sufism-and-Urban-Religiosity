﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 364<br>Hüküm no: 437<br>Orijinal metin no: [82b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ebubekir Ağa’nın varislerinin Mustafa Ağa’dan talep ettikleri meblağı tahsil etmeleri</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘den Mevlânâ Seyfullah Efendi b. Abdurrahman irsâl olunup ol dahi bi’l-fi‘il Sekbanbaşı olan iftihârü’l-emâcid ve’l-ekârim câmi‘ü’l-mehâsin ve’l-mekârim Mustafa Ağa b. Hasan Ağa hazretlerinin mahmiye-i İstanbul’da Suhte Sinan mahallesinde sâkin oldukları sa‘âdethânelerine varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i şerîf eyledikde mahmiye-i mezbûrede Sancakdâr Hayreddin mahallesi sükkânından olup bundan akdem koyun emîni iken cezîre-i Girid’de vefât eden Ebubekir Ağa b. Musli’nin verâseti zevce-i metrûkesi fahrü’l-muhadderât Safiye Hatun bt. Mehmed Ağa ile sulbî sagīr oğlu Mehmed Çelebi’ye ve sulbî sagīre kızı Fâtıma’ya münhasıra olduğu şer‘an sâbit ve mütehakkık oldukdan sonra sagīrân-ı mezbûrânın kıbel-i şer‘den mansûbe vasîleri ve mezbûre Safiye Hatun tarafından ikrâr-ı âti’l-beyâna vekîl olup vekâleti zâtını ma‘rifet-i şer‘iyye ile ârifân olan Yahya Çelebi b. Süleyman ve Abdullah Çelebi b. Mehmed nâm kimesneler şehâdetleriyle şer‘an sâbite olan İbrahim Ağa b. ( ) nâm kimesne meclis-i ma‘kūd-ı mezbûrda işbu bâ‘isü’l-kitâb müşârün-ileyh Mustafa Ağa tarafından kezâlik husûs-ı câi’l-beyâna vekîl olup bi-mâ-hüve nehci’s-sübût şer‘an vekâleti sâbite olan umdetü erbâbi’t-tahrîr ve’l-kalem Orta Câmi‘ kâtibi olan Ali Efendi b. Hüseyin mahzarında vesâyeten ve vekâleten ikrâr ve takrîr-i kelâm edip müteveffâ-yı mezbûr Ebubekir Ağa’nın hayâtında celebkeşân-ı mîrî hizmetini âhara deruhdeye tarafından vekîl olup bundan akdem vefât eden Mustafa Bey’den hayâtında bin yetmiş dokuz senesine mahsûb olmak üzere vilâyet-i Rumili’de Cisr-i Ergene ve Ruscuk ve Keşan ve Malkara ve İpsala ve Saray ve İğnecik ve Ereğli ve Çorlu ve Burgos kazâlarının mîrî celebkeşân hizmetlerini müvekkil-i mezbûr Mustafa Ağa sekiz yük yirmi dokuz bin akçeye deruhde ve ilzâm ve kabûl ve tarafından zabt etdirip meblağ-ı mezkûru bi’t-tamâm tahsîl eyledikden sonra meblağ-ı mezbûrdan altı yük seksen bir bin altı yüz yirmi yedi akçesini mezbûr Mustafa Bey’in hayâtında müvekkil-i müşârün-ileyh Mustafa Ağa yedinden ahz u kabz edip bâkī yüz kırk yedi bin üç yüz yetmiş üç akçesi müvekkil-i mûmâ-ileyh Mustafa Ağa yedinde kalıp meblağ-ı bâkī-i mezbûr yüz kırk yedi bin üç yüz yetmiş üç akçeyi kable’l-ahz mûrisimiz mezbûr Ebubekir Ağa ve vekîl-i mezbûr Mustafa Bey fevt olmağla meblağ-ı bâkī-i mezbûr yüz kırk yedi bin üç yüz yetmiş üç akçe bi-hasebi’l-ırsi’s-şer‘î müvekkilim mezbûre Safiye Hatun ile sagīrân-ı mezbûrâna isâbet ve intikāl etmekle müvekkil-i müşârün-ileyh Mustafa Ağa’nın vekîli olan mezbûr Ali Efendi meblağ-ı bâkī-i mezbûr yüz kırk yedi bin üç yüz yetmiş üç akçeyi rızâsı ile bana teslîm, ben dahi vekâlet ve vesâyetim hasebiyle meblağ-ı bâkī-i mezbûr yüz kırk yedi bin üç yüz yetmiş üç akçeyi vekîl-i mezbûr Ali Efendi yedinden tamâmen ahz u kabz edip meblağ-ı mezbûr sekiz yük yirmi dokuz bin akçeden müvekkil-i müşârün-ileyh Mustafa Ağa yedinde ve zimmetinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î husûs-ı mezbûr mevlânâ-yı mezbûr mahallinde tahrîr ba‘de ma‘an irsâl olunan Mehmed ile meclis-i şer‘a gelip alâ-vukū‘ihi inhâ ve takrîr etdiklerinde mâ-vaka‘a bi’t-taleb ketb olundu.<br><br>Fî 22 min-Şa‘bâni’l-mu‘azzam sene 1081.<br><br>Şuhûdü’l-hâl: Fahrü’l-eşbâh Mustafa Ağa ser-çavuşân-ı sâbıkā, fahrü’l-akrân Abdullah Ağa b. Mustafa Ağa, fahrü’l-eimme Mehmed Efendi b. Şeyh Süleyman, Ferruh Mehmed Beşe b. Yusuf, Osman Beşe tâbi‘-i Ağa, Kara İbrahim Beşe ser-i oda, Davud Beşe ser-oda, Ali Beşe ser-i oda.</p>          <br><a title="Önceki sayfa" style="text-decoration:none" href="./ayrmetin.php?idno=2754"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2756"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b364"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>