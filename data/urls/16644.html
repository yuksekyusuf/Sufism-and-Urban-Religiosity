﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 79<br>Hüküm no: 30<br>Orijinal metin no: [9a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçıvan Nikola v. Hiristo’nun, Hasan Ağa’nın bahçesinde bahçıvan iken ölen Yorgo v. Mihal’in vârisi olduğunu ispatlaması</b><br><br>Vilâyet-i Rumeli’de Premedi kazâsına tâbi‘ Postanini nâm karye ahâlîsinden olup medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Silivrikapısı hâricinde vâki‘ asrında sekbanbaşı iken vefât eden Hasan Ağa’nın bahçesinde müstecir iken bundan akdem hâlik olan bahçıvân Yorgo v. Mihal’in ber-vech-i âtî li-ebeveyn ammisi olup hasren vârisi olduğunu iddiʻâ eden işbu râfiʻü’s-sifr bahçıvân Nikola v. Hiristo nâm zimmî meclis-i şer‘-i şerîf-i enverde Hâslar Beytülmâlı emîni olup tereke-i hâlik-i mezbûra bi’l-emâne vaz‘-ı yed eden İbrahim Ağa b. Halil mahzarında üzerine da‘vâ ve takrîr-i kelâm edip hâlik-i mezbûr Yorgo’nun babası Mihal ile li-ebeveyn karındaşlar olup babamız ismi Hiristo ve dedemiz ismi Nikola ve anamız ismi Anna bt. Nikola nâm Nasrâniye ve maskat-ı re’simiz sâlifü’z-zikr Premedi kazâsına tâbi‘ Postanini karyesi olup hâlik-i mezbûrun ben usûbet-i nesebiyye cihetinden li-ebeveyn ammisi ve hasren vârisi ve terekesine benden gayrı müstahikk-ı âhar olmayıp emîn-i merkūm tereke-i hâlik-i mezbûra bi’l-emâne vaz‘-ı yed eder, suâl olunsun dedikde gıbbe’s-suâl emîn-i merkūm cevâbında tereke-i hâlik-i mezbûra bi’l-emâne vaz‘-ı yedini ikrâr lâkin müdde‘î-i mezbûrun ber-vech-i muharrer ammisi olup hasren vârisi olduğunu inkâr edicek, müdde‘î-i mezbûrdan müdde‘âsını mübeyyine beyyine taleb olundukda udûl-ı ahrâr-ı ricâl-i Nasârâ’dan olup mahmiye-i İstanbul’da Tavukpazarı’nda mütemekkin tavukçu tâifesinden Niko v. Tora [ve] Paşmakçızâde Efendi bahçesinde mütemekkin Siço v. Yorgo nâm zimmîler li-ecli’ş-şehâde [9b] meclis-i şer‘a hâzırân olup isre’l-istişhâd fi’l-hakīka hâlik-i mezbûr Yorgo’nun babası Mihal ile işbu müdde‘î-i mesfûr Nikola nâm zimmî li-ebeveyn karındaşlar olup babaları ismi Hiristo ve dedeleri ismi Nikola ve anaları ismi Anna bt. Nikola nâm Nasrâniye ve maskat-ı re’sleri sâlifü’z-zikr Premedi kazâsına tâbi‘ Postana karyesi olup hâlik-i mezbûr müdde‘î-i mezbûr Nikola zimmî usûbet-i nesebiyye cihetinden li-ebeveyn ammisi ve hasren vârisi ve terekesine bundan gayrı müstahikk-ı âhar olduğu ma‘lûmumuz değildir, bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de riʻâyeti şerâiti’l-kabûl şehâdetleri makbûle olmağın mûcebiyle baʻde’l-hükm emîn-i mezbûrun kasr-ı yedine ba‘de’t-tenbîh mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Saferi’l-hayr li-sene semân ve hamsîn ve mi’e ve elf.<br><br>Şuhûdü’l-hâl: Mustafa Efendi b. Hüseyin, Ahmed Efendi b. Mustafa, es-Seyyid Mehmed b. es-Seyyid Mustafa, Ömer Efendi b. Osman, Hüseyin Çelebi b. Mehmed.<br><br>Hiristo v. Siço, İstavri v. Apostol, Saraki v. Nikola, Miço v. Nikola, Milo v. Miro.</p>          <br><a title="Önceki sayfa" style="text-decoration:none" href="./ayrmetin.php?idno=16643"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16645"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o488"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>