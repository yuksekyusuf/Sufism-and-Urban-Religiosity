﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 314<br>Hüküm no: 282<br>Orijinal metin no: [72b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi’nin vefat eden babası ile kardeşleri Ahmed ve Alime’den intikal eden ev hissesini annesi Asiye’ye satması</b><br><br>Rumeli kādıaskeri muhzırlarından olup mahrûse-i Edirne’de Medrese-i Ali Bey mahâllesinde sâkin iken bundan akdem fevt olan Mehmed Bey b. Mustafa’nın verâseti zevce-i metrûkesi Asiye bt. Abdullah ile sulbî kebîr oğulları Mustafa Çelebi ve Ahmed ve sulbiye kızı Alime’ye münhasıra olup kable’l-kısmet mezbûr Ahmed dahi fevt olup verâseti li-ebin er karındaşı merkūm Mustafa Çelebi’ye ve kız karındaşı mezbûre Alime’ye münhasıra olup ba‘dehû mezbûre Alime dahi fevt olup verâseti vâlidesi Asiye ile li-ebeveyn er karındaşı merkūm Mustafa Çelebi’ye münhasıra ve tashîh-i meseleleri bi-tarîkı’l-münâsahati’ş-şer‘iyye üç yüz altmış sehmden i‘tibâr olunup sihâm-ı mezbûreden seksen sehmi mezbûre Asiye’ye ve iki yüz seksen sehmi dahi merkūm Mustafa Çelebi’ye isâbet tahakkukundan sonra merkūm Mustafa Çelebi mahmiye-i İstanbul’da meclis-i şer‘-i hatîrde işbu râfi‘atü’l-vesîka vâlidesi mezbûre Asiye Hatun muvâcehesinde ikrâr ve takrîr-i kelâm edip mahrûse-i mezbûrede zikr olunan Medrese-i Ali Bey mahâllesinde vâki‘ bir tarafdan Taşlık Câmi‘-i şerîfi müezzini Mustafa Halîfe menziline ve bir tarafdan câmi‘-i şerîf duvarına ve bir tarafdan kendi âhar menziline ve bir tarafdan tarîk-i hâs ile mahdûd dâhiliyesinde tahtânî bir bâb oda ve fevkānî bir köşk ve havlu-yı hâriciyesinde bir bâb fevkānî oda ve bir sofa ve bir bâb tahtânî oda ve kenîf ve havluyu müştemil mülk menzil babam müteveffâ-yı mezbûrun mülkü olup ba‘de-vefâtihî tashîh-i mezbûr üzere benim ile vâlidem mezbûre Asiye Hatun’a isâbet ve intikāl etmekle hâlâ ben tashîh-i mezbûr üzere menzil-i mezbûrda olan iki yüz seksen sehim hisse-i şer‘iyyemi tarafeynden îcâb ve kabûlü hâvî bey‘-i bâtt-ı sahîh-i [73a] şer‘î ile yüz elli guruşa vâlidem mezbûre Asiye’ye bey‘ ve temlîk ve mahâllinde kabza taslît edip ol dahi ber-vech-i muharrer iştirâ ve temellük ve kabûl eylediğinden sonra semen olan meblağ-ı merkūm yüz elli guruşu babam müteveffâ-yı mezbûrun ve kız karındaşım müteveffât-ı mezbûretânın mahrûse-i mezbûrede ve mahmiye-i merkūmede ber-mûceb-i defter makbûzum olan akār ve menkūl cemî‘ terekelerinden bi’l-irsi’ş-şer‘î kendüye isâbet eden yüz elli guruş hissesine takās ol dahi mukāssa ve kabûl eyledi, fîmâ-ba‘d menzil-i mahdûd-ı mezkûr vâlidem mezbûre Asiye’nin müstakillen mülkü olup husûs-ı mîrâsa ve sâire müte‘allıka âmme-i da‘vâdan her birimiz âharın zimmetini ibrâ ve iskāt eyledik dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdi aşer min-Rebî‘i’l-âhir li-sene sitte aşere ve mi’e ve elf.<br><br>Şuhûdü’l-hâl: Fahrü’l-kuzât Veli Efendi Eğriboz-ı sâbıkā, Ali Efendi Hancızâde Edirneli, Refî‘î Mehmed Efendi el-kādı, Süleyman Efendi el-kādı, Kādızâde Mehmed Efendi, el-Hâc Mehmed Efendi el-kâtib, Ömer Efendi el-kâtib, el-Hâc Hüseyin Efendi Mankalya sâbıkā, Sandıkçı Hasan Çelebi, Matlabcı Ahmed Çelebi, el-Hâc Hasan muhzır, Muhzır İslâm Çelebi, el-Hâc Yusuf muhzır, Mehmed Bey muhzır, İbrahim Çelebi muhzır.</p>          <br><a title="Önceki sayfa" style="text-decoration:none" href="./ayrmetin.php?idno=41811"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41813"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>