﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 365<br>Hüküm no: 422<br>Orijinal metin no: [60b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Hüseyin b. Mehmed’den intikal eden menzilin oğlu Mehmed ve kızı Sâliha Hatun’a ait olduğu</b><br><br>Menzilden ihrâc<br><br>Ma‘rûz<br><br>İstanbul’da Sultan Mehmed kurbünde Mimarsinan Mahallesinde sâkin iken işbu târih-i i‘lâmdan üç buçuk ay mukaddem vefât eden Sucukçu el-Hâc Hüseyin b. Mehmed b. Abdullah’ın sulbî kebîr oğlu Alemdâr el-Hâc Mehmed kendiden asâleten ve âhar sulbî oğlu Hâfız Hüseyin tarafından dahi husûs-ı âtîde vekîli olmağla vekâleten ve sulbî kebîre kızı mu‘arrefetü’z-zât Sâliha Hatun dahi asâleten her biri meclis-i şer‘-i enverde zikri âtî menzile vaz‘-ı yedi mütehakkıka olan müteveffâ-i mezbûrun zevcesi kezâlik mu‘arrefetü’z-zât Şerîfe Âişe bt. Mehmed nâm Hatun mahzarında İstanbul’da Hâfız Paşa kurbünde Mimarsinan Mahallesinde kâin bir tarafdan kafesçi dükkânı ve bir tarafdan câmi‘-i şerîf medresesi ve bir tarafdan Bey Mescid-i şerîfi ve bir tarafdan tarîk-i âm ile mahdûd fevkānî bir bâb odayı müştemil bir bâb menzil işbu yedimizde olup târih-i i‘lâm senesi Saferi’l-hayrın on altıncı günü târihiyle muvarrah bir kıt‘a i‘lâm-ı şer‘î nâtık olduğu üzere arsa ve ebniyesi merhûm Haydar Efendi Vakfı musakkafâtından olup babamız müteveffâ-i mezbûrun bâ-temessük-ı mütevellî tasarrufunda iken islâsen bize intikāl eylediğini mezbûre Şerîfe Âişe Hatun muvâcehesinde şuhûd-ı udûlle isbât ve mûcebiyle menzil-i mezbûrdan keff-i yedine tenbîh olunmuşken mezbûre Şerîfe Âişe Hatun menzil-i mezbûru bize teslîmden imtina‘ etmekle suâl olunup menzil-i mezbûru ba‘de’t-tahliyye bize teslîme mezbûre Şerîfe Âişe Hatun’a tenbîh olunmak murâdımızdır deyü takrîr-i meşrûhlarına mutâbık bir kıt‘a i‘lâm-ı şer‘î ibrazıyla da‘vâ etdiklerinde ol dahi cevâbında mütde‘iyân-ı mezbûrânın ber-vech-i muharrer müdde‘âlarını ikrâr u i‘tirâf edip lâkin mezbûrânın ibrâz eyledikleri i‘lâm-ı mezkûrda muharrer olan şâhidleri yalan şâhidi olmağla tekrar isbât eylesinler demesi meşrû‘a olmamağla kelâmına iltifât olunmayıp mûcebiyle menzil-i mezbûru ba‘de’t-tahliyye müdde‘iyân-ı asîl ve vekîl-i mezbûrân Alemdâr el-Hâc Mehmed ve Sâliha’ya teslîme merkūme Şerîfe Âişe Hatun’a tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-min-Rebî‘ülâhire sene [1]217<br><br>Ma‘rûz<br><br>Beyaz</p>          <br><a title="Önceki sayfa" style="text-decoration:none" href="./ayrmetin.php?idno=31175"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31177"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b365"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>