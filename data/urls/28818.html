﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 519<br>Hüküm no: 402<br>Orijinal metin no: [127b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuzlar v. Tatus’un, mûrisi Mihal v. Kostantin’in ölümünden önce emanet bıraktığını iddia ettiği mücevherat hakkında Seferinos vesairleri aleyhindeki davasının reddilmesi</b><br><br>Fi’l-asl vilâyet-i Anadolu’da Trabzon kazâsına tâbi‘ Araklı nâm karye ahâlîsinden olup ticâret vechi üzere mahrûse-i Mısr-ı Kāhire’de bundan akdem hâlik olan Mihal v. Kostantin v. Lefter nâm zimmînin li-ebeveyn er karındaşı oğlu ve min-ciheti’l-usûbeti’n-nesebiye hasran vârisi olan Kuzlar v. Tatos nâm zimmî meclis-i şer‘-i şerîf-i enverde mahmiye-i İstanbul hısnı ebvâbından Balatkapısı hâricinde vâki‘ Tûr-ı Sînâ râhiblerine mahsûs manastırda sâkin olan Yuvanikyos v. Petro ve Kirilos v. Roytem ve Papa Kozma v. Yani nâm ruhbân muvâcehelerinde üzerlerine da‘vâ ve takrîr-i kelâm edip târih-i kitâbdan kırk dört ay mukaddem mûrisim hâlik-i mezbûr Mihal hâl-i hayatında manastır-ı merkūmda Ogomnos ta‘bîr olunur râhiblerin nâzırı olan işbu hazır bi’l-meclis Seferinos v. Yani nâm râhib yedinde mülk ve hakkı olan bir sepet sandığı içinde mevcûd bin iki yüz yedi aded yaldız altını ve iki bin dirhem hâlisü’l-ayar sîm ve her miskāli sekizer kuruş kıymetli mahlût altınını bi-tarîkı’l-emâne def‘ u teslîm ol dahi ahz u kabz ve kendi mesârifine sarfla istihlâk eyledikden sonra kable’l-ahz mezbûr Seferinos zimmetinde iken mûrisim mezkûr Mihal hâlik olmağla zikrolunan altınlar ve sîm ve incinin kıymet-i şer‘iyyesi ırsen bana isâbet ve intikāl etmekle târih-i kitâbdan üç gün mukaddem hâkim-i muvakki‘-i sadr-ı kitâb tûbâ lehü ve hüsn-i meâb hazretleri huzûrlarında zikrolunan altınlar ve sîmin misilleri ile mârrü’z-zikr incinin kıymet-i şer‘iyyesini mezbûr Seferinos’dan taleb ve da‘vâ eylediğimde ol dahi inkâr etmekle ben dahi müdde‘âmı isbât edemeyip mezbûr Seferinos bi’t-taleb tahlîf-i şer‘î ile tahlif olunup ben bilâ-beyyine bî-vech mu‘ârazadan men‘ [128a] olunmuş idim. Lâkin zikrolunan altınlar ile sîm ve inciler mûrisim mezbûrdan mezkûr Seferinos ba‘de’l-kabz işbu merkūmûn Yuvanikyos ve Kirilos ve Papa Kozma beynlerinde iktisâm ve her biri ahz u kabz ve kendiler ekl ve bel‘ etmişlerdir. Hâlen mezbûrûndan taleb ederim. Suâl olunsun dedikde müdde‘î-i mezbûrun takrîr-i meşrûhu üzere zikrolunan altınlar ve inciyi sen ahz u kabz ve kendi mesârifine sarfla istihlâk eyledin deyü mezbûr Seferinos’dan ba‘de’d-da‘vâ zikrolunan altın ve sîm ve inciyi siz ahz u kabz ve kendiniz ekl ü bel‘ eylediniz deyü tekrar mezbûrûndan taleb meşrû‘ olmayıp da‘vâsı lağv-ı mahz olmakla, mezbûrûn Yuvanitos ve Kirilos ve Papa Kozma’ya suâl dahi teveccüh etmeyip müdde‘î-i merkūm Mihal bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fî 26 Zilhicce sene [1]107<br><br>Şuhûdü’l-hâl: Ahmed Efendi b. Mehmed, Mahmud Efendi b. Mehmed, Murteza Efendi b. Ali, el-Hâc İsmail sâkin-i Valide Hanı, Mehmed Çavuş arzuhâlci, Ahmed Çelebi b. Mehmed, Abdurrahman b. Abdullah, Muhtesib Mustafa Ağa, Mehmed Ağa Ça[r]dakcı? çorbacısı, el-Hâc Mehmed Efendi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=28817"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28819"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b519"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o788"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>