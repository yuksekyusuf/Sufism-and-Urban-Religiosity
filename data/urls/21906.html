﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 181<br>Hüküm no: 167<br>Orijinal metin no: [23b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saime bt. Mehmed’in varislerinden kızı Saliha ile Âlime ve oğlu el-Hâc Mehmed’den kendisine isabet eden hisseyi tahsil ettiği</b><br><br>Vilâyet-i Anadolu’da medîne-i Sinob’da İçkale’de sâkine iken bundan akdem vefât eden Saime bt. Mehmed b. Abdurrahman nâm hâtunun verâseti sadrî kebîr oğlu el-Hâc Mehmed ile sadriye kebîre kızları Saliha ve Âlime nâm hâtunlara münhasıra olduğu lede’ş-şer‘i’l-enver zâhir ve mukarrer oldukdan sonra hâlâ mahmiye-i İstanbul’da Haydarpaşa kurbünde Bıçakcı mahallesinde sâkine mezbûre Saliha bt. el-Hâc Süleyman b. Abdullah nâm hâtunun hâlâ zevci ve tarafından ikrâr-ı câi’z-zikre vekîli olduğu zât-ı mezbûreyi ma‘rifet-i şer‘iyye ile ârifân es-Seyyid Mehmed Çelebi b. Murad ve es-Seyyid Hüseyin Çelebi b. Musli nâm kimesneler şehâdetleriyle sâbit olan es-Seyyid Ahmed Çelebi b. es-Seyyid Mehmed nâm kimesne meclis-i şer‘de tereke-i müteveffâ-yı mezbûre vâzı‘u’l-yed olan mezbûr el-Hâc Mehmed b. el-Hâc Süleyman b. Abdullah tarafından sâbitü’l-vekâle vekîli olan işbu râfi‘u’l-kitâb es-Seyyid Mustafa Çelebi b. es-Seyyid Abdurrahman nâm kimesne mahzarında bi’l-vekâle ikrâr ve takrîr-i kelâm edip zevcem müvekkile-i mezbûre Saliha Hâtun anası müteveffât-ı mezbûrenin terekesinden kendüye isâbet eden üç bin akçe hisse-i irsiyye-i şer‘iyyesini li-ebeveyn er karındaşı müvekkil-i mezbûr el-Hâc Mehmed tarafından vekîl-i mezbûr es-Seyyid Mustafa Çelebi yedinden bi’t-tamâm ahz u kabz eyledikden sonra anası müteveffât-ı mezbûre Saime Hâtun’un kalîl ü kesîr ve celîl ü hakīr terekesine müte‘allika âmme-i de‘âvî ve mutâlebât ve eymân ve muhâsamâtdan karındaşı müvekkil-i mezbûr el-Hâc Mehmed’in zimmetini ibrâ-i âmm-ı kātı‘u’n-nizâ‘la ibrâ ve ıskāt eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâbi‘ min-Şevvâli’l-mükerrem sene 1137.<br><br>Şuhûdü’l-hâl: es-Seyyid Mehmed b. Murad, es-Seyyid Hasan Çelebi b. Mustafa, Abdurrahman Çelebi b. İbrahim, Ahmed Ağa b. Mustafa, Mehmed Çelebi b. Ahmed, Ali Reis b. Receb. </p>          <br><a title="Önceki sayfa" style="text-decoration:none" href="./ayrmetin.php?idno=21905"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21907"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o458"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>