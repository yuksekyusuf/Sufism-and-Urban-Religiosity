﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 105<br>Hüküm no: 82<br>Orijinal metin no: [18b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seydişehri kazasındaki Seyyid Harun-ı Veli Camii müezzinliğinin Mehmed b. Mehmed’e verilmesi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arz ve derkenâra nazar olundukda vilâyet-i Anadolu’da medîne-i Seydişehri kazâsında medfûn Seyyid Harun-ı Veli hazretlerinin binâ eylediği câmi‘-i şerîfde yevmî yedi akçe vazîfe ile müezzinlik cihetine bi’l-iştirâk mutasarrıflar olan es-Seyyid Mahmud b. Mehmed ve Mehmed b. Mehmed nâm kimesnelerden merhûm es-Seyyid Mahmud yirmi beş seneden beri diyâr-ı âharda bulunmağla terk-i hizmet olduğunu ve müştereki merkūm Mehmed’in edâ-i hizmetde kusûru olmadığından nısf müezzinlik-i mezkûr vazîfe-i mersûmesiyle merkūm es-Seyyid Mahmud’un terk-i hizmetinden müştereki mezbûr Mehmed’e tevcîh olunmasını kazâ-i mezbûr nâibi Kâtibzâde Ali Rıza Efendi dâ‘îleri işbu mührü mutâbık arzıyla inhâ ve müezzinlik-i mezbûrun nısf hissesi mezbûr es-Seyyid Mahmud b. Mehmed’in ve nısf-ı âhar hissesi merkūm Mehmed b. Mehmed’in üzerinde olduğu derkenârdan müstebân ve merkūm es-Seyyid Mahmud’un yirmi beş seneden beri mevcûd olmadığından mâ‘adâ bir kimesneyi dahi tarafından edâ-yı hizmete tevkîl etmeyip terk-i hizmet eylediğini ve müştereki merkūm Mehmed b. Mehmed’in evkāt-ı hamsede edâ-yı hizmet eylediğini kazâ-i mezbûr ahâlîlerinden Dersa‘âdet’de müsâfiren sâkinler es-Seyyid Ahmed b. Abdullah ve es-Seyyid Hasan b. İbrahim ve diğer es-Seyyid Mahmud b. Feyzullah nâm kimesneler ale’t-tarîkı’ş-şehâde haber vermeleriyle nısf hisse-i müezzinlik vazîfe-i mersûmesiyle mezbûr es-Seyyid Mahmud’un ref‘inden müştereki olup erbâb-ı istihkākdan olan merkūm Mehmed b. Mehmed’e tevcîh ve yedine berat-ı şerîf-i âlîşân sadaka ve ihsân buyurulmak husûsu re’y-i sâmîlerine menût idiği huzûr-ı âlîlerine i‘lâm olundu. Bâkī emr u fermân hazret-i men-lehu’l-emrindir.<br><br>Fî 12 S sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=798"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=800"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o191"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>