﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 138<br>Hüküm no: 113<br>Orijinal metin no: [23b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cariye Ceyhun’un, sahibi Ahmed Hamid Efendi tarafından azat edildiğine hükmolunması</b><br><br>Kâtib-i mezbûra teslîm şüd.<br><br>Ma‘rûz,<br><br>Rıkka inkıyâd-ı sâbıkını mukırra ve mu‘terife ve ber-vech-i âtî da‘vâya kıbel-i şer‘-i şerîfden mezûne olan Zenciyetü’l-asl ma‘lûmetü’l-vasf Ceyhun bt. Abdullah mevsûfe-i mezkûrenin mevlâsı Mâliye Hazîne-i celîlesinde Eshâm Muhâsebesi Kalemi ketebesinden bâ‘isü’l-i‘lâm Ahmed Hamid Efendi b. el-müteveffâ Mehmed Rıfat muvâcehesinde ben mezbûr Ahmed Hamid Efendi’nin yedinde rıkka münkāde câriye-i memlûkesi iken mezbûr Ahmed Hamid Efendi işbu târîh-i i‘lâmdan iki sene mukaddem İstanbul’da Sultân Ahmed Han -aleyhi’r-rahmetü ve’l-gufrân- hazretleri câmi‘-i şerîfi civârında Üçler mahâllesinde müsteciren sâkin olduğu menzilinde beni malından âzâd ve i‘tâk ve sâir harâir-i asliyât zümresine ilhâk ve idrâc edip ol vechile ben sâir harâir-i asliyât gibi hürre olmuş iken mezbûr Ahmed Hamid Efendi bi-gayrı hakkın fuzûlî el-yevm bana müdâhale ve vaz‘-ı yed ve âhara bey‘ murâd eder olmağla suâl olunup keff-i yedine tenbîh ve sebîlim tahliye olunmak murâdımdır deyü ba‘de’d-da‘vâ ve’l-istintâk, ol dahi cevâbında ben müdde‘iye-i mevsûfe-i merkūmeyi sulb-i sagīr oğlum işbu hâzır bi’l-meclis Mehmed Reşid nâm sagīrin mâl-ı mevhûbundan iki bin iki yüz elli guruş semen-i medfû‘ ve makbûza velîsi olduğu sagīr-i hâzır-ı mezbûr için âhardan bi’l-velâye iştirâ ve temellük ve tesellüm ve kabz ve kabûl edip ol vechile müdde‘iye-i mevsûfe-i mezbûre benim malım olmayıp velîsi olduğum sagīr-i hâzır-ı mezbûrun şirâen malıdır deyüb müdde‘iye-i mevsûfe-i mezbûrenin ber-minvâl-i muharrer ıtk müdde‘âsını ba‘de’l-inkâr müdde‘iye-i mevsûfe-i zenciye-i mezbûre ber-minvâl-i muharrer ıtık müdde‘âsını isbâtdan izhâr-ı acz edip istihlâf etdikde mezbûr Ahmed Hamid Efendi’ye vech-i şer‘î üzere üç def‘a yemîn teklîf olundukda, ol dahi yemînden nükûl etmeğin mûcebince bu sûretde müdde‘iye-i mevsûfe-i mezbûre Ceyhun’un ıtkına ba‘de’l-hükm şer‘an sebîli tahliye olunduğu huzûr-ı [âlîlerine i‘lâm olundu].<br><br>Fî 8 Ra sene [12]74.<br><br>Karslı Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=38348"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38350"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o173"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>