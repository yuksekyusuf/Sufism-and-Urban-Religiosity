﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 330<br>Hüküm no: 307<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Osman’ın vefat eden oğlu Ahmed’in vârisleri Hadice ile Osman ve Ömer aleyhindeki yağcı mahzeni gediği davasının reddedilmesi</b><br><br>Galata’da yağcı mahzeni gediği,<br><br>Ma‘rûz<br><br>Mahrûse-i Galata sâkinlerinden olup bundan akdem diyâr-ı âhara firâr ve gaybet-i munkatı‘a ile gāib ve mefkūd olan Ali b. el-Hâc Osman’ın vâlidesi olup malını zabt ve hıfza kıbel-i şer‘den vasî ve kayyım nasb olunan sâhibe-i arzuhâl zâtı mu‘arrefe Âişe bt. Osman nâm hatun meclis-i şer‘-i münîrde diğer sadrî oğlu olup bundan akdem vefât eden derûn-ı arzuhâlde mezkûrü’l-ism Ahmed Ağa b. el-Hâc Osman nâm kimesnenin verâseti zevce-i menkûha-i metrûkesi Hadice bt. Mehmed nâm hatun ile vâlidesi mezbûre Âişe Hatun’a ve sulbî sagīr oğulları Osman ve Ömer’e ba‘de’l-inhisâr zâtı mu‘arrefe zevce-i mezbûre Hadice Hatun asâleten ve sagīr-i mezbûrânın min-kıbeli’l-üm ceddeleri ve tesviye-i emirlerine vasîyy-i mansûbeleri kezâlik zâtı mu‘arrefe Âkıle bt. Hüseyin nâm hatun vesâyeten muvâcehelerinde mahrûse-i Galata Yağkapanı’nda vâki‘ ma‘lûmü’l-hudûd bir bâb yağcı mahzeni derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin nısf-ı şâyi‘i oğlum firârî-i mezbûr Ali’nin ve nısf-ı şâyi‘-i âharı diğer oğlum müteveffâ-yı merkūm Ahmed Ağa’nın bâ-sûret-i hümâyûn yedlerinde iştirâken ve şâyi‘an mülk ve hakları iken diğer oğlum mezbûr Ahmed Ağa fevt olup gedik-i mezkûrun mecmû‘u müteveffâ-yı mezbûrun mülküdür deyü mezbûretân Hadice ve Âkıle hatunlar bi’l-asâle ve bi’l-vesâye zabt ve vaz‘-ı yed etmeleriyle nısf gedik-i mezkûrdan keff-i yed birle oğlum firârî-yi mezbûr için bana teslîme mezbûretâna tenbîh olunmak bi’l-vesâye matlûbumdur deyü da‘vâ etdikde onlar dahi cevâblarında gedik-i mezkûrun mecmû‘u mûrisimiz müteveffâ-yı mezbûr Ahmed Ağa hayatında müstakıllen semen-i ma‘lûme âhardan iştirâ edip ba‘dehû mezbûr Ahmed Ağa karındaşı merkūm Ali diyâr-ı âharda iken yağcı mahzeni gedikleri bâ-emr-i âlî Başmuhâsebe’ye kayd olundukda mezbûrânın ammizâdeleri el-Hâc Mustafa Ağa gedik-i mezkûru sehven mezbûrân Ahmed Ağa ve Ali üzerlerine kayd etdirmiş idi deyüp ve husûs-ı mezkûr merkūm el-Hâc Mustafa Ağa ve kapan-ı mezbûr nâzırı es-Seyyid el-Hâc Ali Ağa ve tüccârından Hafız es-Seyyid Ahmed Efendi ve Abdurrahman Ağa ve Ketânî Hasan Ağa ve sâir bi’l-cümle kapan tüccârından istintâk olundukda onlar dahi kaziyye minvâl-i meşrûh üzere olduğunu her biri bi’l-muvâcehe alâ-tarîki’ş-şehâde haber vermeleriyle ol-vechile müdde‘iye-i vasîyy-i mezbûre Âişe Hatun da‘vâ-yı mezkûresiyle verese-i mezbûrûna bî-vech mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu.]<br><br>Fî 21 Ra sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31714"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31716"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>