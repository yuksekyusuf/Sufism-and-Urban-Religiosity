﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 542<br>Hüküm no: 1056<br>Orijinal metin no: [102a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Davud’un, Hazret-i Şeyh Ebû İshâk-ı Kâzerûnî vakfı’na, mütevellî tayin edildiği</b><br><br>Nişân-ı şerîf-i âlîşân-ı sâmî-mekân ve tuğrâ-yı garrâ-yı ikbâl-nümâ-yı hâkānî ba‘de bi’l-avni’r-rabbânî hükmü oldur ki Çün avâtıf-ı vâfire-i şâhâne ve avârif-i mütekâire-i pâdişâhî müstahıkk-ı inâyet ve müstevcib-i himâyet olanlar hakkında mebzûl? ve bî-dirîğ ve ma‘tûfdur binâ’en alâ zâlik mahmiye-i Bursa’da vâki‘ merhûm ve magfûrun-leh Hazret-i Şeyh Ebû İshâk-ı Kâzerûnî -kuddise sırruhu’l-azîz- evkāfına sâbıkan mütevellî olan Ahmed nâm kimesne vefât eyledikde tevliyet-i mezbûre Davud’a sene ihdâ ve elf Muharremi’nin üçüncü gününde tevcîh olunup berât-ı şerîf verilip lâkin Seyyid Hüseyin nâm kimesne dahi gelip sene-i merkūme Muharremi’nin yedinci günü bana fermân olunmuşdur demeğin merkūm Davud gelip tazallüm eyledikde mezbûrun târih-i mukaddemi olmağın tevliyet-i mezbûra girü mezkûr Davud’a akd olmak fermânım olmağın işbu dârende-i tevkî‘-i refî‘u’ş-şân ve nümâyende-i yarlığ-ı belîğ-i mekremet-unvân kıdvetü’l-emâsil ve’l-akrân mezbûr Davud -zîde kadruhû- hakkında mezîd-i inâyet-i hüsrevânem zuhûra getirip vech-i meşrûh üzre ref‘ olunan Seyyid Hüseyin yerine sene ihdâ ve elf Muharremi’nin yirmi altıncı gününden yevmî on akçe ile geri evkāf-ı mezbûreye mütevellî nasb edip bu berât-ı hümâyûnu verdim ve buyurdum ki varıp hidemât tevliyetidir mer‘î ve mü’eddâ kıldıkdan sonra ta‘yîn olunan yevmî on iki akçe vazîfesin evkāfı mahsûlünden alıp mutasarrıf olup alâmet-i şerîfe i‘timâd kılalar. Tahrîren fi’l-yevmi’s-sâbi‘ aşer min şehri Muharremi’l-harâm li sene ihdâ ve elf. Be-makām-ı Kostantıniyye el-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=51985"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51987"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b542"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o703"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>