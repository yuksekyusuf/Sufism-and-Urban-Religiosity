﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 244<br>Hüküm no: 184<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tekerzâde Mustafa b. Mehmed ile kızları Emetullah ve Ayşe arasında tütün satışı konusunda yapılan mudarebe akdi</b><br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Defterdâr Kara Süleyman mahallesi sâkinelerinden olup zâtları Hoca Mehmed Efendi b. Mustafa ve es-Seyyid Mehmed b. es-Seyyid Mustafa ta‘rîfleri ile mu‘arrefe Emetullah ve Âişe bintey el-Hâc Mustafa nâm hatunlar meclis-i şer‘-i <<şerîf>> hatîr-i lâzımü’t-tevkīrde Tekerzâde demekle ma‘rûf babaları işbu râfi‘u’l-kitâb mezbûr el-Hâc Mustafa b. Mehmed mahzarında her biri ikrâr-ı tâm ve takrîr-i kelâm edüp babamız mezbûr el-Hâc Mustafa medîne-i mezbûrede ticâret eylediği dükkânda mevcûd olup bundan akdem beher vukıyyesi yüzer akçeden cem‘an on beş bin akçeye bi’l-iştirâki’s-seviy bizlere bey‘ ve teslîm eylediği yüz elli vukıyye duhanı bizler dahi ba‘de’l-kabz yine babamız mezbûr el-Hâc Mustafa’ya bi-tarîkı’l-mudârebe teslîm ve yine dükkân-ı merkūmda mevcûd olup ber-mûceb-i defter beher birine ta‘yîn-i semen ile yine bizlere bey‘ ve teslîm eylediği âlât-ı dükkân ve eşyâ-i sâireyi dahi yine bizler ba‘de’l-kabz babamız mezbûr el-Hâc Mustafa’ya i‘âre ve teslîm <<eylediği âlât-ı dükkân>> eylediğimizde ol dahi ber-minvâl-i meşrûh kabûl ve ta‘ahhüd ve tesellüm ve istirâne? [isti‘âre] ve kabz edüp beher sene tamamında zikrolunan duhandan hâsıl olan fâidin nısfını kendisi alıp ve nısf-ı âharını bizlere edâ ve teslîme ta‘ahhüd eyledi dediklerinde mezbûr el-Hâc Mustafa dahi kızları mukırretân-ı merkūmetânı vicâhen tasdîk ve ber-vech-i muharrer ta‘ahhüd etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-işrîn min-Recebi’l-ferd li-seneti semân ve erba‘în ve miete ve elf.<br><br>Şuhûdü’l-hâl: İbrahim Efendi b. Abdullah, Ali Efendi b. Mehmed el-müezzin, İsmail Efendi b. Mehmed, Hoca Mehmed Efendi, Molla Mehmed b. Abdurrahman, Mustafa Çelebi b. Yusuf, Mustafa Efendi b. Hüseyin, Ahmed Efendi b. Mustafa Efendi, Ahmed Çelebi b. el-Hâc İsmail, es-Seyyid Mahmud Efendi b. el-imâm, İsmail Çelebi b. el-Hâc Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=16554"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16556"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o342"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>