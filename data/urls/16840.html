﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 277<br>Hüküm no: 226<br>Orijinal metin no: [57a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikola v. Petro’nun, ölen Ferişti v. Petro’nun kardeşi ve vârisi olduğunu ispatlaması</b><br><br>Havâss-ı Refîʻa kazâsına tâbi‘ suyolu karyelerinden Belgrad nâm karyede mütemekkin iken bundan akdem hâlik olan Ferişti? v. Petro nâm zimmînin ber-vech-i âtî li-ebeveyn karındaşı mukarrun-leh bi’n-neseb cihetinden hasren vârisi olduğunu iddiʻâ eden işbu râfiʻü’s-sifr Nikola v. Petro nâm zimmî meclis-i şer‘-i şerîf-i enverde karye-i mezbûrenin beytülmâlını kabza meʼmûr olup tereke-i hâlik-i mezbûra bi’l-emâne vaz‘-ı yed eden fahrü’l-akrân Hüseyin Ağa b. el-Hâc Hasan nâm kimesne mahzarında üzerine da‘vâ ve takrîr-i kelâm edip hâlik-i mezbûr Ferişti nâm zimmî ile ben li-ebeveyn karındaşlar olup babamız ismi Petro ve dedemiz ismi Yorgo ve anamız ismi Ezileto bt. Yorgo ve maskat-ı re’simiz vilâyet-i Rumeli’nde Rakova kasabasından olup hatta hâlik-i mezbûr hayâtında vech-i muharrer üzere li-ebeveyn karındaşı ve hasren vârisi ve terekesine benden gayrı müstahikk-ı âhar dahi olmadığını şuhûd muvâcehesinde kirâren ve mirâren ikrâr ve işhâd edip hâlik-i mezbûrun terekesinden emîn-i merkūm Hüseyin Ağa zimmetinde on iki guruş ile on dört re’s koyun ve on re’s kuzuya bi’l-emâne vaz‘-ı yed etmekle suâl olunup kasr-ı yedine tenbîh olunmak bi’l-verâse matlûbumdur dedikde gıbbe’s-suâl emîn-i merkūm cevâbında vech-i muharrer üzere bi’l-emâne vaz‘-ı yedini ikrâr lâkin müdde‘î-i mezbûrun ber-vech-i muharrer vâris olduğunu inkâr edicek, müdde‘î-i mezbûreden müddeʻâsını mübeyyine beyyine taleb olundukda udûl-ı ahrâr-ı ricâl-i Müslimîn’den medîne-i Eyüb’de Çavuş Kasım Mahallesiʼnde sâkin İsa Ağa b. Mehmed nâm kimesne ile udûl-ı ahrâr-ı Nasârâ’dan olup medîne-i mezbûrda mütemekkin Dimo v. Yuvan nâm zimmî li-ecli’ş-şehâde meclis-i şer‘a hâzırân olup isre’l-istişhâd fi’l-hakīka hâlik-i mezbûr Ferişti nâm zimmî ile işbu müdde‘î-i mezbûr Nikola nâm zimmî li-ebeveyn karındaşlar olup babaları ismi Petro ve dedeleri ismi Yorgo ve anaları ismi Ezileto bt. Yorgo ve maskat-ı re’sleri vilâyet-i Rumeli’nde Rakova kasabasından olup hatta hâlik-i mezbûr hayâtında vech-i muharrer üzere müdde‘î-i mezbûr li-ebeveyn karındaşı olduğunu bizim huzûrumuzda kirâren ve mirâren ikrâr ve bizi işhâd edip hâlik-i mezbûra müdde‘î-i mezbûr Nikola dahi hasren vârisi olup terekesine bundan gayrı müstahikk-ı âhar olduğu ma‘lûmumuz değildir, biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle müdde‘î-i mezbûrun verâsetine baʻde’l-hükm ve’t-tenbîh mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Saferi’l-hayr li-sene tisʻa ve hamsîn ve mi’e ve elf.<br><br>Şuhûdü’l-hâl: Ahmed Efendi b. Mustafa, Ahmed Efendi b. Mehmed Hamdi, Halil Efendi b. Ahmed Efendi, es-Seyyid Mehmed b. es-Seyyid Mustafa, İsmail b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=16839"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16841"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>