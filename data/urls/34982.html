﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 374<br>Hüküm no: 329<br>Orijinal metin no: [119-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un, kocası Veliyüddin Ağa ile ortak oldukları ev hissesini kocasının kendisine ait hissesini sattığı Hasırcı Mehmed Şahin Ağa’ya açtığı satış iptali davasının reddedildiği</b><br><br>Kırkçeşme’de bir bâb menzil nizâ‘ı<br><br>[Ma‘rûz]<br><br>Mübârek ve mes‘ûd rikâb-ı kamer-tâb-ı merâhim-nisâb-ı şâhâneye takdîm-i arzuhâl eden mu‘arrefetü’z-zât Âişe Hatun bt. Salih Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde zikri âtî vakıf menzilin nısf hisse-i şâyi‘asına bâ-temessük-i mütevellî mutasarrıf ve vâzı‘ü’l-yed olan derûn-ı arzuhâlde mezkûrü’l-ism Hasırcı es-Seyyid Mehmed Şahin Ağa b. es-Seyyid el-Hâc Musa muvâcehesinde bâ-irâde-i seniyye Hazîne-i Evkāf-ı Hümâyûn tarafından idâre olunan evkāfdan merhûm Harâccı Mehmed Bey Vakfı müsakkafâtından İstanbul’da [120] Kırkçeşme kurbünde Sekbânbaşı İbrahimağa mahallesinde kâin ma‘lûmü’l-hudûd bir bâb vakıf menzil benimle hâlâ zevcim gāib ani’l-meclis Veliyüddin Ağa b. Hüseyin’in bâ-temessük-i mütevellî bi’l-icâreteyn münâsafeten taht-ı tasarrufumuzda iken zevcim gāib-i mezbûr menzil-i mezkûrdan mutasarrıf olduğu nısf hisse-i şâyi‘asını sene-i sâbıkā Zilka‘detü’ş-şerîfesinin beşinci günü mezbûr es-Seyyid Mehmed Şahin Ağa’ya bâ-re’y-i mütevellî fâriğ olmağla hâlâ vâzı‘ü’l-yed olup lâkin ben ve zevcim gāib-i mezbûr menzil-i mezkûrun arsasını ale’l-iştirâki’s-seviyy mutasarrıfları olan Kantarcı es-Seyyid el-Hâc Ali ve zevcesi Şerife Hatice Hatun’dan bin iki yüz elli altı senesi şehri Rebî‘ülâhirinin üçüncü günü bin iki yüz guruş bedel mukābelesinde bâ-re’y-i mütevellî tefevvüz eylediğimizde bedel-i mezkûru ve arsa-i mezkûre üzerine menzil-i mezkûru binâ eylediğimizde mesârif-i inşâiyyesini ben mâlımdan def‘ ü teslîm ve sarf eylediğime binâen zevcim gāib-i mezbûrun nısf hisse-i şâyi‘a-i menzil-i mezkûru merkūm es-Seyyid Mehmed Şahin Ağa’ya ferâğını tecvîz etme[mem]le öyle olucak mezbûr es-Seyyid Mehmed Şahin Ağa zevcim gāib-i mezbûra medfû‘u olan bedelini zevcim gāib-i mezbûrdan geri ahz ve nısf hisse-i şâyi‘a-i menzil-i mezkûru bana ferâğ eylesin yâhûd bedel-i mezkûr bin iki yüz guruş ile menzil-i mezkûrun inşâsına masrûfum olan ma‘lûmü’l-mikdâr meblağın nısflarını bana versin deyü takrîr-i meşrûhu üzere tasaddî eylediği da‘vâsı meşrû‘a olmadığından mâ‘adâ müdde‘iye-i mezbûre Âişe Hatun husûs-ı mezkûru bi-aynihî da‘vâ edip bî-vech-i şer‘î mu‘ârazadan men‘ olunduğunu nâtık işbu sene-i mübâreke Saferi’l-hayrı’nın üçüncü günü târihiyle müverrah mezbûr es-Seyyid Mehmed Şahin Ağa’nın yedinde olup ibrâz eylediği hâlâ Reisü’l-etibbâ-i hazret-i cihân-dârî ve Sadr-ı vâlâ-yı Rumeli devletlü fazîletlü Abdülhak Efendi hazretleri ile Evkāf müfettişi İstanbul pâye-i celîlesiyle mübâhî semâhatlü fazîletlü es-Seyyid Mehmed Emin Âsaf Beyefendi’nin hâtemlerini hâvî Salı günü huzûr-ı cenâb-ı mu‘allâ-elkāb-ı Fetvâ-penâhî’de bi’l-ma‘iyye murafa‘adan verdikleri bir kıt‘a i‘lâm-ı şer‘înin mazmûnunu dahi müdde‘iye-i mezbûre Âişe Hatun ikrâr dahi etmeğin mûcebiyle da‘vâ-yı mezkûresiyle kemâ-fi’s-sâbık mezbûr es-Seyyid Mehmed Şahin Ağa’ya bî-vech mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 13 Ca sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34981"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34983"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>