﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 411<br>Hüküm no: 454<br>Orijinal metin no: [65b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uzun Yusuf mahallesinden Mustafa Beşe’nin evini önce vakıf mütevellisi Ahmed Hamid Bey’e satıp sonra vakıftan kiraladığı</b><br><br>Mülk menzili vakfa mübâya‘a ba‘dehû îcâr ve istîcâr<br><br>Mahmiye-i İslâmbol’da Uzun Yusuf mahallesinde sâkin Mustafa Beşe b. Süleyman nâm kimesne meclis-i şer‘-i şerîf-i enverde el-Hâc Osman Ağa nâm sâhibü’l-hayrın mahalle-i mezbûre câmi‘-i şerîfinde mevzû‘ kürsi ve cihât-ı sâire vakfının ber-vech-i meşrûta mütevellîsi işbu ba‘isü’l-kitâb Ahmed Hamid Bey b. Ahmed Bey mahzarında ikrâr ve takrîr-i kelâm edip akd-i âti’z-zikrin sudûruna değin bâ-hüccet-i şer‘iye şirâen yedimde mülk ve hakkım olup mahalle-i mezbûrede vâki‘ bir tarafdan Haremeyn-i şerîfeyn Vakfı’ndan Mehmed Efendi tasarrufunda olan menzil ve bir tarafdan Hadice Hatun tasarrufunda olan menzil ve bir tarafdan tarîk-i hâs ve bir tarafdan tarîk-i âm ile mahdûd terbî‘an yüz elli dört zirâ‘ arsa üzerinde mebnî fevkānî bir bâb oda ve tahtında bir matbah ve kenîf ve bi’r-i mâ ve bir mikdâr bağçeyi müştemil bir bâb mülk menzili cümle-i tevâbi‘ ve levâhıkıyla tarafeynden îcâb ve kabûlü hâvî bey‘-i bâtt-ı sahîh-i şer‘î ile vakf-ı merkūm içün mütevellî-i mezbûr Ahmed Hamid Bey’e yüz otuz beş guruşa bey‘ ve teslîm eylediğimde ol dahi ber-vech-i muharrer bi’t-tevliye iştirâ ve tesellüm ve kabûl eyledikden sonra semeni olan meblağ-ı mezbûr yüz otuz beş guruşun kırk beş guruşunu vakf-ı mezbûrdan olmak üzere mütevellî-i mezbûr yedinden ahz ü kabz ve mâ‘adâ doksan guruşunu ibkā edip menzil-i mahdûd-ı mezkûr vakf-ı merkūm müsakkafâtından oldukdan sonra mütevellî-i mezbûr Ahmed Hamid Bey bi’t-tevliye yedime i‘tâ eylediği bir kıt‘a temessük mantûkunca menzil-i mahdûd-ı mezkûru doksan guruş icâre-i mu‘accele ve yevmî nısf akçe icâre-i müeccele ile îcâr ve teslîm ve semen-i mezkûrdan ibkā eylediğim doksan guruşu, mu‘accele-i merkūme doksan [66a] guruşa mahsûb ve takas eylediğinde ben dahi ber-vech-i muharrer istîcâr ve tesellüm ve mukāssa ve kabûl edip mebî‘-i mezkûrun gabn ve tağrîrine ve mu‘accele-i merkūme adem-i istifâsına müte‘allika âmme-i de‘âvîden cânib-i vakf-ı merkūm ile zimmet-i mütevellî-i mezbûru ibrâ ve ıskāt eylediğimde ol dahi ibrâmı kabûl eyledi dedikde gıbbe’t-tasdîki’ş-şer‘î mâ-vaka‘a.<br><br>Fî ( ) min-Ca sene 1197<br><br>Şühûdü’l-hâl: Es-Seyyid el-Hâc Zeynelabidin Efendi b. es-Seyyid Halil Efendi, İmâm vekîli Ali Efendi b. Mehmed, Müezzin Halil Efendi b. Mustafa, eş-Şeyh Mehmed Emin Efendi b. İsmail, Hasan Efendi b. Abdünnebi, İsmail Ağa b. el-Hâc Yusuf, Mehmed Emin Ağa b. Musa, el-Hâc Ali Ağa b. el-Hâc Yusuf, Mehmed Said Ağa b. Ali, Mehmed Esad Bey b. Ahmed Bey, Mehmed Şakir Ağa b. el-Hâc İbrahim, Sâbıkā Kantar Emîni Za‘îm Halil Ağa b. Mehmed, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10996"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10998"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b411"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>