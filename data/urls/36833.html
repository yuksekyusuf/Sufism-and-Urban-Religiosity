﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 246<br>Hüküm no: 381<br>Orijinal metin no: [68b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal'daki Rum kilisesinin ihtiyacı olmadığı halde tamir ettirildiği ve yeni odalar yapıldığı bildirildiğinden durumun araştırılması gerektiği</b><br><br>Kıdvetü’n-nüvvâbi’l-müteşerri‘în Kartal nâhiyesinde nâibü’ş-şer‘ olan mevlânâ (°) -zîde ilmuhû- tevkī‘-i refî‘-i hümâyûn vâsıl olucak ma‘lûm ola ki, Kartal kasabasının Müslimîn ahâlîsi Südde-i sa‘âdetime arzuhâl edip kasabalarında olan Rum keferesinden ba‘zıları subaşıları ve ba‘zı kimesneler ile yek-dîl ve yek-cihet ve himâyeten kasaba-i mezbûrede vâki‘ kiliselerinin ta‘mîre ihtiyâcı yoğiken hilâf-ı şer‘-i şerîf ve bilâ-emr-i münîf hem ta‘mîr ve hem müceddeden iki bâb fevkānî oda ihdâs eylediklerin bildirip sen ki mevlânâ-yı mûmâ-ileyhsin husûs-ı mezbûru mübâşir ma‘rifetiyle teftîş ve tefahhus ve vukū‘u üzere ism ü resmleriyle Der-i devlet-medârıma arz ve i‘lâm olunmak bâbında emr-i şerîfim ricâ eyledikleri ecilden mübâşir ta‘yîn olunan kıdvetü’l-emâsil ve’l-akrân (°) -zîde kadruhû- ma‘rifetiyle şer‘le tefahhus ve sıhhati üzere arz ve i‘lâm eylemen emrim olmuşdur, buyurdum ki, (°) vusûl buldukda bu bâbda sâdır olan emrim üzere amel dahi sen ki mevlânâ-yı mûmâ-ileyhsin, mübâşir-i merkūm ma‘rifetiyle husûs-ı mezbûru şer‘le tefahhus ve sıhhati üzere Der-i devlet-medârıma arz ve i‘lâm eyleyip mazmûn-ı emr-i şerîfimle âmil olasın, şöyle bilesin, alâmet-i şerîfe i‘timâd kılasın.<br><br>Tahrîren fî-evâsıtı Saferi’l-hayr sene ihdâ ve erba‘în ve mi'e ve elf.<br><br>Kostantıniyye el-mahrûse.<br><br>Kad vasale ileynâ fî 20<br><br>Şerî‘at-meâb Kartal nâibi efendi -zîde ilmuhû- ba‘de’s-selâm inhâ olunur ki, Kartal kasabasında olan Rum keferesinden ba‘zıları kasaba-i mezbûrede vâki‘ kiliselerinin ta‘mîre ihtiyâcı yoğiken hilâf-ı şer‘-i şerîf ve bilâ-emr-i münîf hem ta‘mîr ve hem müceddeden iki fevkānî oda ihdâs eyledikleri ihbâr olunmağla mübâşir ta‘yîn olunan kıdvetü’l-emâsil ve’l-akrân (°) ma‘rifetiyle şer‘le tefahhus ve sıhhati üzere arz olunmuşdur, inşâallâhu te‘âlâ vusûlünde mûceb-i emr-i âlî üzere amel ve hareket eyleyesin ve’s-selâm.<br><br>İbrahim b. Mustafa Paşa?</p>          <br><a title="Önceki sayfa" style="text-decoration:none" href="./ayrmetin.php?idno=36832"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36834"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o346"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>