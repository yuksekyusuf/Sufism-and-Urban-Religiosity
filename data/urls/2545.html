﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 214<br>Hüküm no: 227<br>Orijinal metin no: [44a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Abdullah’ın elinden alınmış olan cariyesi için ödemiş olduğu bedel-i cariyeyi satın aldığı Abdurrahman’dan tahsil etmesi</b><br><br>Efendi hazretleri imzâsıyladır<br><br>Esirci tâifesinden işbu bâ‘isü’l-kitâb el-Hâc Abdullah b. Mahfuz nâm kimesne meclis-i şer‘-i şerîfde Abdurrahman b. ( ) kimesne mahzarında üzerine da‘vâ ve takrîr-i kelâm edip mezbûr Abdurrahman târîh-i kitâbdan otuz sekiz ay mukaddem orta boylu açık kaşlı, elâ gözlü Rusiyyetü’l-asl Kalender bt. Abdullah nâm câriyemi mülkü olmak üzere yetmiş altı esedî guruşa bana bey‘ ve teslîm, ben dahi iştirâ ve tesellüm ve def‘-i semen edip mezbûr Abdurrahman dahi kabz-ı semen etdiğinden sonra Âişe bt. Abdullah nâm hatun bin yetmiş sekiz senesi Şa‘bâni’l-mu‘azzamının evâsıtında mahmiye-i İstanbul kādısı olan umdetü’l-mevâli’l-izâm zübdetü’l-fudalâi’l-fihâm Kādızâde demekle şehîr Mehmed Efendi huzûrunda mevsûfe-i mezbûreyi bin yetmiş yedi Şa‘bânı’nın üçüncü günü zevcim Ömer Çavuş nâm kimesne yedinde mülkü ve hakkı olduğu hâlde bana hîbe-i sahîha-i şer‘iyye ile hîbe ve teslîm edip ben dahi ittihâb ve tesellüm etmiş idim deyü da‘vâ ve istihkāk edip ben dahi inkâr etdiğimde mezbûre Âişe müdde‘âsını udûlden İmâm Mehmed Efendi b. ( ) ve Çukadâr Ali Beşe b. Abdullah nâm kimesneler şehâdetleri ile isbât ve mûmâ-ileyh Mehmed Efendi dahi şehâdetlerini kabûl edip ba‘de’t-tahlîfi’ş-şer‘î mevsûfe-i mezbûreyi mezbûre Âişe üzerime teslîme hükmedip hüccet vermek ile mezbûre Âişe mevsûfe-i mezbûreyi ba‘de’l-isbât ve’l-hükmi’ş-şer‘î yedimden ahz u kabz etmiş idi, suâl olunup mezbûr Abdurrahman’ın yedimden kabz etdiği semen-i mezbûr yüz yetmiş altı esedî guruşun mezbûr Abdurrahman’dan alıverilmesi matlûbumdur deyü mazmûnu min-külli’l-vücûh takrîr-i meşrûhunu nâtık ve mûmâ-ileyh Mehmed Efendi’nin hatt ü hâtemini hâviye ve bin yetmiş sekiz senesi Şa‘bâni’l-mu‘azzamı’nın evâsıtı ile müverraha hüccet-i şer‘iyye ibrâz etmeğin gıbbe’s-suâl mezbûr Abdurrahman cevâbında mevsûfe-i mezbûreyi semen-i mezbûr yetmiş altı esedî guruşa müdde‘î-i mezbûra bey‘ ve teslîm ve kabz-ı semen etdiğinden sonra mezbûre Âişe mevsûfe-i mezbûreye vech-i muharrer üzere müstahıkka çıkıp hükm-i hâkim ile müdde‘î-i mezbûre yedinden almış idi deyüp mazmûn-ı hüccet-i mezbûreyi ikrâr etmeğin mûcebince semen-i mezbûr yetmiş altı esedî guruşu müdde‘î-i mezbûra edâya merkūm Abdurrahman’a [44b] tenbîh olunmağın mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Hacı Mehmed b. İbrahim, zahrü’l-akrân Mehmed Ağa ser-muhzırân, Hüseyin Beşe çukadâr, Yusuf Çavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2544"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2546"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>