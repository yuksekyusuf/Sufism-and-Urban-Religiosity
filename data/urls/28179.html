﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 151<br>Hüküm no: 154<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İpekçi Aksak Sino v. Manol ile azatlı kölesi olan ortağı Yorgi v. Yani’nin terekeleri konusunda varislerin anlaşarak birbirlerinin zimmetlerini ibra etmeleri</b><br><br>Husûs-ı âti’l-beyânın mahallinde ketb u tahrîri için savb-ı şer‘-i mergūbdan matlûben irsâl olunan Mevlânâ es-Seyyid Abdülmu‘ti Efendi mahmiye-i İstanbul’da Kumkapı kurbünde Muhsine Hatun mahallesinde sâkin İpekçi Yorgi nâm zimmînin menziline varıp zeyl-i kitâbda muharrerü’l-esâmî udûl-ı müslimîn ve sikāt-ı muvahhidîn huzûrlarında akd-i meclis-i şer‘-i Nebevî eyledikde mahalle-i mezbûrede sâkin iken bundan akdem hâlik olan İpekçi Aksak Sino v. Manol nâm zimmînin li-ebevyen karındaşları evlâdı olmağla zî-rahm cihetinden hasren vârisleri olan Yorgi ve Nisaro veledey Balaban Yani nâm zimmî ve nasrâniye ba‘de’t-ta‘rîfi’ş-şer‘î meclis-i ma‘kūd-ı mezkûrda hâlik-i mezbûr Aksak Sino’nun abd-i mu‘takı ve hayâtlarında ipekçilik san‘atında şerîki olup kendüden sonra mürd olan diğer Yorgi v. Yani nâm zimmînin zevce-i menkûha-i metrûkesi olmağla terekesine vâzı‘atü’l-yed olan Vesinye nâm nasrâniyenin babası ve tarafından husûs-ı âti’z-zikre vekîli olduğu zâtını ma‘rifet-i şer‘iyye ile ârifûn Papa Hürmüz v. Asat ve Vasil v. Yani ve Dimitri v. Todor nâm zimmîler şehâdetleriyle şer‘an sâbit olan Anderye v. Sava nâm zimmî muvâcehesinde her biri ikrâr-ı tâm ve takrîr-i kelâm edip dayımız ve mûrisimiz hâlik-i mezbûr Aksak Sino’nun mezbûr diğer Yorgi zimmetinde cihet-i şirket-i mezbûreden ve deyn-i şer‘îden bin beş yüz guruş hakkı olup irsen bize isâbet ve intikāl etdiğinden mâ‘adâ dayımız mürd oldukda mezbûr diğer Yorgi yanında bulunmağla ekser muhallefâtını kabz ve bizden ketm u ihfâ edip ba‘dehû ol dahi hâlik oldukda cümlesi senin yedinde kalmışdı deyü bundan akdem husûs-ı mezbûru müvekkile-i mezbûre Vesinye’den taleb ve da‘vâ etdiğimizde beynimizde münâza‘ât-ı şedîde ve muhâsamât-ı ekîde vukū‘undan sonra muslihûn tavassut edip mezbûr Anderye vekâleti hasebiyle bizimle beş yüz guruş üzerine sulh oldukda biz dahi sulh-ı mezbûru kabûl ve bedel-i sulh olan meblağ-ı mezbûr beş yüz guruşu müvekkile-i mezbûrenin kendi mâlından vekîl-i merkūm Anderye zimmî yedinden tamâmen ahz u kabz etdiğimizden sonra husûs-ı mezbûr ve meblağ-ı mezbûr bin beş yüz guruşa ve dayımızın kalîl ve kesîr ve bi’l-cümle ism-i mâl ıtlâk olunur terekesine ve mahalle-i mezbûrede vâki‘ Süleyman Ağa Vakfı’ndan diğer Yorgi’nin evlâdı tasarruflarında olan vakıf menzil ve târih-i terkīme gelince bizim beynimizde ve hâlikân-ı mezbûrân beynlerinde cereyân eden ahz u i‘tâ ve mu‘âmelât-ı şettâ ve sâir hukuk-ı ma‘lûme ve mechûleye müte‘allika âmme-i de‘âvî ve mütâlebâtdan ve eymân ve muhâsamâtdan müvekkile-i mezbûre Vesinye ve hamli ve evlâd-ı sıgārı Martoye ve Suskene’nin ve merkūm Anderye’nin zimmetlerini ibrâ-yı âmla ibrâ ve ıskāt eyledik, ol dahi kezâlik bu güne gelince bu husûsa ve sâir husûslara müte‘allika cemî‘ da‘vâdan bizim zimmetimizi ibrâ-yı âmla ibrâ ve ıskāt eyledi, ba‘de’l-yevm vechen mine’l-vücûh ve sebeben mine’l-esbâb biri birimizle da‘vâ ve nizâ‘ımız ve hak ve müstehakkımız kalmamışdır dediklerinde gıbbe’t-tasdîki’l-vicâhî ve’t-tahlîfi’ş-şifâhî vâki‘-i hâli mevlânâ-yı mezkûr mahallinde tahrîr ba‘dehû ma‘an ba‘s olunan İbrahim Çelebi b. Ahmed ve Ali b. Bâli ile meclis-i şer‘a gelip her biri alâ vukū‘ihî inhâ ve takrîr etmeğin mâ-hüve’l-vâkı‘ bi’t-taleb ve’l-istîfâ ketb u imlâ olundu.<br><br>Fi’l-yevmi’r-râbi‘ ve’l-ışrîn mine’l-Muharremi’l-harâm li-sene mi’e ve elf.<br><br>Şuhûdü’l-hâl: İsmail Çelebi b. İbrahim, el-Hâc Mehmed Efendi, İbrahim Çelebi b. Hüseyin Kethudâ, es-Seyyid Mustafa Çelebi b. es-Seyyid Ahmed, Ahmed Çelebi b. İbrahim, İbrahim Çelebi b. Ahmed, Papa Hürmüz v. Algar, Yamandi v. Nikola, Dimitri v. Todori, Vasil v. Yani.</p>          <br><a title="Önceki sayfa" style="text-decoration:none" href="./ayrmetin.php?idno=28178"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28180"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o368"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>