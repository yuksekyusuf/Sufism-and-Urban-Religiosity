﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 268<br>Hüküm no: 255<br>Orijinal metin no: [55a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Annesi Ümmügülsüm bt. el-Hâc Mustafa’nın yanında olan Hibetullah’a nafaka bağlanması</b><br><br>Nafaka.<br><br>Mahmiye-i İstanbul’da Arabacı Bayezid Mahallesi sâkinelerinden olup zâtı ta‘rîf-i şer‘î ile mu‘arrefe olan bâ‘isetü’l-vesîka Ümmügülsüm bt. el-Hâc Mustafa nâm hatun meclis-i şer‘-i şerîf-i enverde takrîr-i kelâm ve tâ‘bir ani’l-merâm edip zevcim gāib ani’l-beled es-Seyyid Mustafa b. es-Seyyid Ahmed Efendi’nin firâşından hâsıla ve benden mütevellide hâlâ hacr ve terbiyemde olup işbu sagīre Hidayetullah’ın mâlı olmayıp nafaka ve kisveye eşedd-i ihtiyâcı olmağla babası zevcim gāib-i mezbûr üzerine kıbel-i şer‘den kadr-i ma‘rûf nafaka-bahâ farz ve takdîr olunmak matlûbumdur dedikde hakīkat-ı hâl mezbûrenin bâlâda takrîr ve beyân eylediği vech üzere olup meblağ-ı âti’z-zikr dahi kadr-i ma‘rûf idiğini zeyl-i vesîkada muharrerü’l-esâmî Müslimîn ihbâr etmeğin hâkim-i muvakki‘-ı sadr-ı kitâb -tûbâ-lehû ve hüsnü meâb- hazretleri sagīre-i mezbûre Hidayetullah’ın nafaka ve kisvesi’çün babası gāib-i mezbûr es-Seyyid Mustafa üzerine târih-i kitâbdan yevmî üç para farz ve takdîr buyurup meblağ-ı mefrûz-ı mezkûru sagīre-i mezbûre Hidayetullah’ın nafaka ve kisve ve sâir levâzım-ı zarûriyyesi’çün harc ve sarfa ve lede’l-iktizâ istidâneye ve hîn-i zaferde babası mezbûr es-Seyyid Mustafa üzerine rücû‘a mezbûre Ümmügülsüm Hatun’a izin-birle mâ-hüve’l-vâki‘ bi’t-taleb ketb olundu.<br><br>Fî 24 Cumâdelâhire sene [1]143.<br><br>Şuhûdü’l-hâl: Abdülbâki b. Mustafa, Hasan Beşe b. Abdullah, el-Hâc Mehmed b. Himmet, Ahmed b. Mustafa, İbrahim b. Mustafa, Mehmed b. Abdullah, Ahmed b. Şa‘ban.</p>          <br><a title="Önceki sayfa" style="text-decoration:none" href="./ayrmetin.php?idno=5178"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5180"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o710"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>