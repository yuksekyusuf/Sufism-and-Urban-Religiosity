﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 67<br>Hüküm no: 31<br>Orijinal metin no: [10a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Kethüdâ b. Bayram’ın nukud vakfının mütevellisi Belkıs Hatun bt. Abdülmennan’ın önceki mütevelli Eşref Efendi b. Veli’den vakfın parasını teslim aldığı</b><br><br>Mahmiye-i Galata’ya tâbi‘ kasaba-i Beşiktaş mahallâtından Sinan Paşa-yı Cedîd mahallesinde sâkin iken bundan akdem vefât eden Ali Kethüdâ b. Bayram’ın vakf eylediği on dokuz bin nakd akçenin hâlâ mütevellîsi olan fahrü’l-muhadderât tâcü’l-mestûrât Belkıs Hatun bt. Abdülmennan’ın tarafından husûs-ı âti’l-beyânı ikrâra vekîl olup mezbûreyi ma‘rifet-i şer‘iyye ile ârifân olan Ali Efendi b. Yusuf ve Mustafa Çelebi b. Şaban Ağa nâm kimesneler şehâdetleri ile şer‘an vekâleti sâbite olan Enver Efendi b. Salih nâm kimesne mahfil-i şer‘-i kavîm-i vâcibü’t-tekrîmde vakf-ı mezkûrun sâbıkā mütevellîsi olan fahrü’l-hutebâ Eşref Efendi b. Veli nâm kimesne muvâcehesinde bi’l-vekâle ikrâr ve takrîr-i kelâm edüp bundan akdem merkūm Eşref Efendi vakf-ı mezkûrun mütevellîsi olup meblağ-ı mezbûr zimmetinde iken tevliyet-i mersûmu müvekkilem mezbûre Belkıs Hatun’a ferâğ eyledikde meblağ-ı mezkûru [10b] dahi mezbûre Belkıs Hatun’a def‘ u teslîm eyleyüp ol dahi bi’t-tamâm ve’l-kemâl merkūm Eşref Efendi yedinden tevliyyeti hasebiyle ahz u kabz edüp mezbûr Eşref Efendi zimmetinde meblağ-ı mezkûrdan bir akçe ve bir habbe bâkī kalmamışdır dedikde vekîl-i mezbûrun cârî ve sâdır olan ikrârını merkūm Eşref Efendi vicâhen tasdîk ve şifâhen tahkīk eylemeğin mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Muharremi’l-harâm li-sene isneyn ve sittîn ve elf.<br><br>Şühûdü’l-hâl: Abbas Bey b. İbrahim Bey, Bayram Ağa b. Abdülmennan, Abdülkerim Çelebi b. Yahya el-İmâm, Ali Çelebi b. Cafer Müezzin, Cafer Bey b. Ahmed, Mehmed Bey b. Mahmud, Ebûbekir Çelebi b. Ebûbekir, Durmuş Kapudan b. Yahya, Zülfikār Bey b. Abdullah, Mustafa b. Mehmed Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=10192"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10194"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b067"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o371"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>