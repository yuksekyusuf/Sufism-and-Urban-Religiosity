﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 105<br>Hüküm no: 63<br>Orijinal metin no: [13b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal esnafından Çemişgezekli Ali Beşe b. Hasan’ın mâlik olduğu bakkal dükkânını Mihal ve Yorgi veledey Marat’a sattığı</b><br><br>Cağalzâde Sarayı kurbünde bakkāl<br><br>Mahmiye-i İstanbul’da kâin bakkāl esnâfından Çemişgezekli Ali Beşe b. Hasan nâm kimesne meclis-i şer‘-i şerîf-i enverde esnâf-ı mezkûreden işbu bâ‘isü’s-sifr Mihal ve Yorgi veledey Marat nâm zimmîler muvâcehelerinde ikrâr-ı tam ve takrîr-i kelâm edip mahmiye-i mahkiyede Cağalzâde Sarayı kurbünde çörekçi fırını ittisâlinde kâin el-Hâc İbrahim Ağa dükkânı demekle arîf ma‘lûmü’l-hudûd bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle kırk sehmi âharların ve mâ‘adâ seksen sehm hisse-i şâyi‘ası akd-i âti’z-zikrin sudûruna değin işbu yedimde olan bir kıt‘a hüccet-i şer‘iye ile diğer bir kıt‘a hüccet-i şer‘iye hâmişleri mûceblerince yedimde mâlım ve mülküm olmağla ben âlât-ı lâzıme-i ma‘lûme-i mezkûreden ber-i‘tibâr-ı mezkûr mâlik olduğum seksen sehm hisse-i şâyi‘amın altmış sehmini mülkümde ibkā ve mâ‘adâ yirmi sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve âhar şerîklerim izin ve icâzetleri ve pazarbaşısı ve bölükbaşı ve bi’l-cümle nizâm ustaları ma‘rifetleriyle mersûmân Mihal ve Yorgi zimmîlere yedi yüz elli guruşa ale’l-iştirâki’s-seviyy bey‘ ü temlik ve vech-i lâyıkı üzere teslîm eylediğimde onlar dahi iştirâken iştirâ ve temellük ve tesellüm ve kabz ü kabûl ve semeni olan meblağ-ı merkūm yedi yüz elli guruşu bana def‘ ü teslîm eylediklerinde ben dahi yedlerinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika [14a] âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d sâlifü’l-beyân yirmi sehm hisse-i şâyi‘ada benim kat‘a alâka ve medhalim kalmayup mersûmân Mihal ve Yorgi zimmîlerin seviyyen müşterâ mâlları ve mülkleri olmuşdur dedikde gıbbe’t-tasdîki’ş-şer‘î mâ-vaka‘a [bi’t-taleb ketb olundu.]<br><br>Fî 14 M sene [1]238.<br><br>Şühûdü’l-hâl: Pazarbaşı Süleyman Ağa, Bölükbaşı Abdi, Kâtib Ahmed Efendi, Kābız-ı mâl Simyon, Yazıcı Eftat, Çakıroğlu Yorgi, Şişman Lefter, Düğenci Yuvan.</p>          <br><a title="Önceki sayfa" style="text-decoration:none" href="./ayrmetin.php?idno=32960"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32962"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o462"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>