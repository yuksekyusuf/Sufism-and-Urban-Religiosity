﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 240<br>Hüküm no: 269<br>Orijinal metin no: [50b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eski İl Naibi Mehmed Efendi’nin İbrahim Efendi aleyhindeki alacak davasının reddolunması</b><br><br>Bâ-hatem-i hazret-i efendi<br><br>Ma‘rûz,<br><br>Sâbıkā Eskiil nâibi sâhib-i arzuhâl el-Hâc Mehmed Efendi b. eş-Şeyh Kasım meclis-i şer‘-i münîrde derûn-ı arzuhâlde mezkûrü’l-ism İbrahim Ağa muvâcehesinde bin yüz altmış yedi senesi Cemâziyelâhiresi’nin evâsıtında ben kazâ-i mezkûrda nâib ve merkūm İbrahim Ağa dahi voyvoda bulunmağla târîh-i mezkûrda azlim esnâsında ben Âsitâne’ye râhî olmak üzere iken merkūm İbrahim Ağa beni cebren ahz ve ahâlî-i kazânın senin ile da‘vâları vardır deyü mürûruma mümâna‘at edip bi-gayr-ı hakkın gasben mâlımdan ve yedimden ahz u kabz eylediği nakid beş yüz yetmiş guruş ile eşyâ-i memlûkemden dahi cem‘an dört yüz yetmiş guruş kıymetli bir re’s kır at ve iki re’s doru bârgir ve bir siyah katır ve kırmızı şâlîye kaplı bir sincab kürk ve bir kotoz biniş ve üç top Şam alacası ve iki sarık ve bir sîm kuşak ve on bir seccâde ve iki kaliçe ve bir Ali Efendi fetvâsı ve bir Mültekā ve evânî-i nühâsiyeden beş tencere ve sahan ve çuka dolama ve biniş ve çakşır ve üç eğer ve altı değermî yemenî ahz ve âhara sarfla istihlâk etmekle ber-vech-i muharrer nakd-i mezkûrun mislini ve eşyâ-i muharrere-i mezkûrenin ba‘de’s-sübût bi-tarîkı’d-damân kıymet-i şer‘iyyelerini hâlâ taleb ederim [deyü] ba‘de’d-da‘vâ ve’l-inkâr müdde‘î-i mezbûr el-Hâc Mehmed Efendi ber-minvâl-i muharrer müdde‘âsını ba‘de’l-istimhâl ve’l-imhâl bir vechile isbâta kādir olamayıp talebiyle mezbûr İbrahim Ağa’ya muvâcehesinde vech-i şer‘î üzere yemîn [51a] verilmeğin mûcebiyle müdde‘î-i mezbûr el-Hâc Mehmed Efendi da‘vâ-yı mezkûresinden merkūm İbrahim Ağa’ya bilâ-beyyine-i âdile bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 25 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42374"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42376"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>