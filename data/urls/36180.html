﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 247<br>Hüküm no: 255<br>Orijinal metin no: [79-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Damga Resmî Kanunu’na göre mahkeme, meclis ve diğer resmi dairelere verilen senedlere pul yapıştırılmasının zorunlu olduğu, yapıştırmayanlardan ceza alınacağı</b><br><br>Ma‘rûz-ı bende-i dîrîneleridir ki,<br><br>Resm-i Damga Kānûnu’nun yirmi ikinci maddesi hükmünce pul yapıştırılmamış olduğu hâlde mehâkime ve mecâlise ve sâir devâir-i resmiyeye ibrâz olunan senedâtdan resm-i nisbîye tâbi‘ olanlar için ahzı îcâb eden cezâ-yı nakdî ol senedde hâvî olduğu mebâliğin yüzde üçü mikdârına müsâvî olacak ise de resm-i maktû‘a tâbi‘ olan senedât ve sâire için cezâ ahzı lüzûmunda onun mikdârı yarım Osmanlı altınından üç Osmanlı altınına kadar mütefâvit olmasıyla bu makūle senedât ve sâire cezâ-i nakdîlerinin ta‘yîni bunların ahzı karârını veren mehâkim ve mecâlis ve sâir me’mûrîne âid bulunduğu ve ihtilâf olur ise düstûrun üçüncü cildinin doksan yedinci sahîfesinde münderic resm-i damga cezâ-yı nakdîsi nizâmnâmesinin mevâdd-ı mahsûsası mûcebince halli ve tesviyesi lâzım geldiği hâlde bazı mahallerce resm-i maktû‘a tâbi‘ senedât ve sâir cezâ-yı nakdîlerinin mücerred hâmillerinin istihsâl-i muvâfıkıyeti mütâla‘asıyla onun hafîf derecede ta‘yîn kılınmakta bulunduğu istihbâr edildiğinden ve ahkâm-ı kānûniyenin muhâfazasıyla hukūk-ı evvelinin adem-i izâ‘ası dahi bi’l-cümle me’mûrînin vezâif-i esâsîyesinden bulunduğundan işbu cezâ-yı nakdîlerinin o makūle pulsuz senedâtda münderic husûsâtın derece-i ehemmiyetle mütenâsiben takdîriyle hükm-i kānûnun muhâfaza-i ahkâmı esbâbının istikmâline be-gāyet dikkat ve i‘tinâ olunması ve ol bâbda Düyûn-ı Umûmiye-i Osmâniye Meclis İdâresi Komiserliği’yle cereyân eden muhâbere üzerine Vâridât İdâre-i Umûmiyesi’nin ifâdesiyle bi’l-cümle devâir ve vilâyâta icrâ-yı teblîgāt olunmuş olmağın Bâb-ı Vâlâ-yı Hazret-i Meşîhat-penâhîlerince dahi bu bâbda lâzım gelenlere vesâyâ-yı lâzıme icrâ buyurulması bâbında emr u fermân hazret-i men-lehu’l-emrindir.<br><br>Fî 13 Cemâziyelevvel sene 1303, fî 5 Şubat sene 1301.<br><br>Nâzır-ı Umûr-ı Mâliye<br><br>Zihni</p>          <br><a title="Önceki sayfa" style="text-decoration:none" href="./ayrmetin.php?idno=36179"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36181"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>