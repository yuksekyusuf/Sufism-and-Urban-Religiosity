﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 611<br>Hüküm no: 479<br>Orijinal metin no: [113a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacdan dönerken vefat eden İbrahim’in varislerinin terekeden haklarını aldıkları</b><br><br>Husûs-ı âti’l-beyânın mahallinde tahrîr [ve] istimâ‘ı iltimâs olunmağın savb-ı şer‘den me’zûnen Mevlânâ Abdurrahman Efendi b. el-müteveffâ el-merhûm Ahmed Efendi irsâl olunup ol dahi mahmiye-i İstanbul’da Uzun Yusuf mahallesi ahâlîsinden olup bu sene-i mübârekede hacc-ı şerîfden gelirken Huneyn nâm mevzi‘de vefât eden el-Hâc İbrahim b. Hasan b. Abdullah’ın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i nebevî eyledikde müteveffâ-yı mezbûrun verâseti zevce-i menkûha-i metrûkesi Afife Hatun bt. Ahmed Efendi ile kebîr oğlu Mehmed Çelebi’ye ve sagīr oğlu Osman’a münhasır olup tashîh-i meselesi on altı sehmden olmağla sihâm-ı mezbûrenin iki sehmi mezbûre Afife’ye ve bâkī on dört sehmin yedişer sehmi oğulları mezbûrlardan her birine isâbet ettikden sonra zâtı mahalle-i mezbûrede sâkin Şa‘bân Çelebi b. Ali ve Ahmed Çelebi b. Hasan ta‘rîfleriyle mu‘arrefe olan mezbûre Afife Hatun bt. Ahmed Efendi meclis-i ma‘kūd-ı mezbûrda üvey oğlu hâfızü’l-kitâb merkūm Mehmed Çelebi mahzarında ikrâr ve takrîr-i kelâm edip zevcim müteveffâ-yı mezbûrun terekesi tahrîr ve ba‘de ihrâci’l-mesârif iki yüz guruş mehr-i müeccel müsemmâ ve tashîh-i mezbûr üzere ber-mûceb-i defter-i kassâm-ı askerî hisseme isâbet eden para üçer akçe hesâbı üzere yirmi altı bin altı yüz doksan dokuz akçe hakkımı ve sagīr-i mezbûr Osman’a tashîh-i mezbûr üzere isâbet eden para üçer akçe hesâbı üzere doksan üç bin dört yüz kırk yedi akçe hissesi sagīr-i mezbûrun vasîsi olduğum hasebiyle vesâyeten tereke-i müteveffâ-yı mezbûra vaz‘-ı yed eden merkūm Mehmed Çelebi yedinden tamâmen alıp kabz edip zimmetinde defter-i mezbûr üzere bir akçe ve bir habbe hakkım kalmayıp tereke-i mezbûra müte‘allık âmme-i de‘âvî ve mutâlebâtdan ve eymân ve muhâsamâtdan merkūm Mehmed Çelebi’nin zimmetini ibrâ ve ıskāt eyledim dedikde gıbbe’t-tasdîk merkūm Mehmed Çelebi meclis-i ma‘kūd-ı mezbûrda mezbûre Afife mahzarında ikrâr ve takrîr-i kelâm edip ben dahi defter-i mezbûr üzere hisseme isâbet eden para üçer akçe hesâbı üzere doksan üç bin dört yüz kırk yedi akçe hakkımı tamâmen ahz u kabz eyledim ba‘de’l-yevm terekeden hisseme isâbet eden cemî‘ mîrâs da‘vâsından mezbûrun deynini ibrâ-i âmm-ı katı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ve ba‘dehû ma‘an mürsel İbrahim Hakkı b. Mehmed ve Ahmed b. Ali ile meclis-i şer‘de vukū‘u üzere inhâ ve takrîr etmeğin mâ-vaka‘a kayd şüd.<br><br>Fî 6 min-Cumâdelâhir sene 1110.<br><br>Şuhûdü’l-hâl: Ahmed Efendi b. Ali, fahrü’l-eşbâh İbrahim Ağa b. Musa, Mustafa Efendi b. Musa, Hüseyin Çelebi b. Halil, Abdurrahman Ağa b. Abdullah, Mustafa Çelebi b. Mehmed, ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=37422"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37424"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0611"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1132"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>