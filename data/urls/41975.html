﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 434<br>Hüküm no: 445<br>Orijinal metin no: [107b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimetoka’da âdet-i ağnâm vergisinin yarısına malikâne olarak mutasarrıf olan Yakub Ağa’nın hissesini Ahmed Ağa’ya devretmesi</b><br><br>Mahmiye-i İstanbul’da Küçükmustafapaşa mahâllesi sâkinlerinden olup vilâyet-i Rumeli’nde Dimetoka kazâsının mukāta‘a-i âdet-i ağnâmı nısfına ber-vech-i mâlikâne [ve] te’bîd bâ-berat-ı âlişân mutasarrıf olan Yakub Ağa b. Ahmed nâm kimesne mahmiye-i mezbûrede meclis-i şer‘-i hatîr-i lâzımü’t-tevkīrde işbu râfi‘ü’l-vesîka Ahmed Ağa b. Abdullah nâm kimesne mahzarında ikrâr ve takrîr-i kelâm edip zikr olunan Dimetoka kasabasının âdet-i ağnâmı mukāta‘âsı ber-vech-i mâlikâne [108a] ve te’bîd bâ-berat-ı âlişân iştirâk üzere benimle gāib ani’l-meclis Osman Efendi b. İsmail nâm kimesne tasarrufunda olmağıla ber-vech-i muharrer mutasarrıf olduğum nısf âdet-i ağnâm mukāta‘asını beher sene malın ve kalemiyesin mahâllinde teslîm etmek üzere ferâğ-ı mu‘teber-i kat‘î ile mezbûr Ahmed Ağa’ya dört yüz guruş bedel-i makbûz mukābelesinde ferâğ ve tefvîz ol dahi makbûz ve kabûl etmek ile ba‘de’l-yevm zikr olunan nısf âdet-i ağnâm mukāta‘asında benim kat‘â alâka ve medhalim kalmayıp mezbûr Ahmed Ağa’nın dâhil-i havza-i tasarrufu olmuşdur, dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Fi’l-yevmi’l-hâdi ve’l-ışrîn min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Mustafa b. Şa‘bân, Mehmed Bey b. Bâyezid, İbrahim b. Ahmed, Osman Efendi b. İsmail, Ahmed Efendi b. İmam-ı Erdek, Mustafa Çavuş.</p>          <br><a title="Önceki sayfa" style="text-decoration:none" href="./ayrmetin.php?idno=41974"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41976"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b434"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>