﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 186<br>Hüküm no: 146<br>Orijinal metin no: [19a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla İsmail’in, Galata’daki Seyyid Ömer Odabaşı dükkânında bulunan tütüncü dükkânı gediğini Uzun Mustafa’ya satması</b><br><br>Galata’da tütüncü gediği<br><br>Mahrûse-i Galata’da Arabkapısı hâricinde kalafat yerinde câmeşûycu dükkânı karşısında kâin es-Seyyid Ömer Odabaşı dükkânı demekle ma‘rûf Ma‘den kalemi’nde mukayyed mu‘teber gediklerden bir bâb tütüncü dükkânı derûnunda mevcûde beyne’l-esnâf gedik ta‘bîr olunan âlât-ı lâzıme-i ma‘lûmeye tedâvül-i eyâdî ile mâlik olan Molla İsmail b. İbrahim meclis-i şer‘-i münîrde Uzun Mustafa b. Mustafa muvâcehesinde esnâf-ı mezbûre kethudâsı İbrahim Ağa ve Yiğitbaşı es-Seyyid Abdullah Çelebi hâzır oldukları hâlde bâlâda mezkûr bir bâb tütüncü dükkânı derûnunda mevcûde âlât-ı lâzıme-i ma‘lûmeyi bin guruş semen-i makbûza tarafeynden bi’l-hesâb ve’l-kabûl bâtten ve sahîhan merkūm Uzun Mustafa’ya bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl edip mebî‘-i mezkûrun tağrîr ve gabnine ve bi’l-cümle gedik husûsuna müte‘allika âmme-i de‘âvîden her birimiz âharın zimmetini kabûlü hâvî ibrâ ve iskāt eyleyip fîmâ-ba‘d zikr olunan tütüncü dükkânı gediğinde benim kat‘a alâka ve medhalim kalmayıp merkūm Uzun Mustafa’nın mülk-i müşterâsı olmuşdur dedikde, ol dahi tasdîk etmeğin gedik-i mezkûrun merkūm es-Seyyid Ömer Odabaşı ismine mukayyed olan tütüncü gediği kaydı terkīn birle müşteri-yi merkūm Uzun Mustafa üzerine tahrîr ve kayd ve yedine sûret i‘tâ olunmak iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 3 Zilhicce sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31553"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31555"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>