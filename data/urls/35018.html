﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 415<br>Hüküm no: 365<br>Orijinal metin no: [134-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ev satışında meydana gelen anlaşmazlığın sulh ile sonuçlandığı</b><br><br>Mekteb-i Tıbbiye civârında iki bâb menzil şirâ‘ından 3000 [guru]şa sulh<br><br>[Ma‘rûz]<br><br>Teba‘adan sâhib-i arzuhâl İsmail Ağa b. İbrahim bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi hâzır olduğu hâlde evvelen bi’d-defa‘ât Çarşamba günleri huzûr-ı hazret-i Fetvâ-penâhî’de ve ba‘dehû şifâhen sâdır olan fermân-ı âlîlerine imtisâlen müfettiş-i mûmâ-ileyh tarafından meb‘ûs Mehmed İzzet Efendi hâzır olduğu hâlde Bâb-ı cenâb-ı müşârün-ileyhde İstanbul kādıları dâ‘îlerine tahsîs buyurulan dâirede ma‘kūd meclis-i şer‘-i münîrde zikri [135] âtî muhterik iki bâb vakıf menzil arsalarına bâ-temessük-i mütevellî mutasarrıfe ve vaz‘-ı yedi mütehakkık olan derûn-ı arzuhâlde mastûretü’l-ism Maryem bt. Arakil v. Atam Nasrâniyenin zevci ve tarafından husûs-ı âti’l-beyânda vekîl olduğu şahsını ârifân Mustafa Efendi b. İbrahim ve Mehmed Efendi b. Ali nâm kimesneler şehâdetleriyle ber-nehc-i şer‘î sâbit olan Sarrâf Oseb v. Abram zimmî muvâcehesinde bâ-irâde-i seniyye Hazîne-i Evkāf-ı Hümâyûn tarafından idâre olunan evkāfdan <<Arnavud>> merhûm Arnavud Mehmed Ağa Vakfı’nın hâlâ mütevellîsi eş-Şeyh Mehmed Emin Efendi tarafından mürsel vekîl-i şer‘îsi Süleyman Efendi b. Yahya ile Osman Ağa b. Mehmed ve Helvacı İsmail b. Ahmed ve Hasan Ağa b. Hasan hâzır oldukları hâlde vakf-ı mezkûr müsakkafâtından mahrûse-i Galata’ya muzâfe kasaba-i Tophâne’de Kuloğlu mahallesinde Mekteb-i Tıbbiye-i Adliye verâsında kâin üç tarafdan müvekkile-i mersûme Maryem Nasrâniye menzili ve taraf-ı râbi‘i tarîk-i âm ile mahdûd biribirine muttasıl muhterik iki bâb vakıf menzil arsaları vâlidem Saraylı Münevvere Kadın bt. Abdullah b. Abdurrahman’ın bâ-temessük-i mütevellî bi’l-icâreteyn taht-ı tasarrufunda olup bin iki yüz otuz sekiz senesi hilâlinde fevt oldukda arsa-i mezkûreler hasbe’l-âde bana intikāl etmiş iken müvekkile-i mesfûre Maryem Nasrâniye arsa-i mezkûreleri menzil-i mezkûru ittisâlinde olmak takrîbiyle bi-gayrı hakkın fuzûlî zabt u tasarruf ve vaz‘-ı yed etmekle suâl olunup bâ-re’y-i mütevellî keff-i yedine tenbîh olunmak murâdımdır deyü da‘vâ eylediğimde vekîli sarrâf-ı mersûm Oseb zimmî dahi cevâbında arsa-i mezkûreler vâliden mezbûre Saraylı Münevvere Kadın bt. Abdullah b. Abdurrahman’ın ber-vech-i muharrer taht-ı tasarrufunda iken hâmiş-i arzuhâlde mastûr defter-i vakfdan muhrec derkenâr nâtık olduğu üzere bin iki yüz kırk senesi Zilhiccetü’ş-şerîfesinin onuncu günü hayatında arsa-i merkūmeleri Fatıma Hatun bt. Abdullah’a bâ-re’y-i mütevellî ferâğ ve tefvîz ol dahi ber-vech-i muharrer tefevvüz ve kabûl ettikden sonra vâliden mezbûre fevt olup mezbûre Fatıma Hatun arsa-i mezkûrelere mutasarrıfe iken ol dahi bin iki yüz elli beş senesi Zilhiccesinin yirmi üçüncü günü <<hayatında>> arsa-i merkūmeleri <<Fatıma Hatun bt. Abdullah’a>> hâzırân-ı mezbûrân Osman Ağa ve Helvacı İsmail’e ale’l-iştirâki’s-seviyy bâ-re’y-i mütevellî ferâğ ve tefvîz onlar dahi ber-vech-i muharrer tefevvüz ve kabûl ve bin iki yüz elli altı senesi şehri Rebî‘ülevvelinin on üçüncü günü arsa-i mezkûreleri hâzır-ı mezbûr Hasan Ağa’ya bâ-ma‘rifet-i mütevellî ferâğ ve tefvîz ol dahi ba‘de’t-tefevvüz sene-i merkūme Şa‘bâni’l-mu‘azzamının yirminci günü arsa-i mezkûreleri zevcem ve müvekkilem mesfûre Maryem Nasrâniyeye bâ-re’y-i mütevellî ferâğ ve tefvîz ol dahi tefevvüzüne ruhsat-ı seniyye erzânî ve ol-bâbda emr-i âlî sudûr buyurulduğuna binâen tefevvüz ve kabûl edip ol-vechile arsa-i mezkûreler zevcem ve müvekkilem mersûmenin dâhil-i havza-i tasarrufu olmağla bi-hakkın vaz‘-ı yed eder deyü mütevellî vekîli hâzır-ı mezbûr Süleyman Efendi ve hâzırûn-ı mezbûrûn Osman Ağa ve Helvacı İsmail ve Hasan Ağa tasdîkleriyle bi’l-vekâle def‘e tasaddî ben dahi def‘-i mezkûrunu inkâr eylediğimde vekîl-i sarrâf-ı mersûm ber-vech-i muharrer def‘-i mezkûrunu isbât üzere iken beynimize muslihûn tavassut edip vekîl-i mersûm Oseb zimmî bi-tarîki’s-sulh zevcesi ve müvekkilesi mersûme Maryem Nasrâniyenin mâlından üç bin guruş bana def‘ ve teslîm eylediğinde ben dahi yedinden ahz u kabz ve istihlâk etmemle bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden ben müvekkile-i mersûme Maryem Nasrâniye ile zevci ve vekîli mesfûr Oseb zimmînin zimmetlerini ibrâ-i âmm-ı sahîh-i şer‘î ile ibrâ ve iskāt eylediğimde vekîl-i sarrâf-ı mersûm dahi zikr olunan husûslara ve sâir cemî‘ hukūk-ı şer‘iyeye müte‘allika âmme-i de‘âvîden kezâlik benim zimmetimi ibrâ-i âmm-ı sahîh-i şer‘î ile bi’l-asâle <<ve bi’l-vekâle>> ve zevcesi ve müvekkilesi mersûmeye izâfetle bi’l-vekâle ibrâ ve iskāt ve tarafeynden her birimiz ber-vech-i muharrer âharın ibrâsını asâleten ve vekâleten kabûl edip bu vechile külliyen kat‘-ı münâza‘a eyledik deyü ikrâr ve tasdîkleri tescîl ve huzûr-ı [âlîlerine i‘lâm olundu]<br><br>Fî 22 C sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35017"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35019"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>