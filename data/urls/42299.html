﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 189<br>Hüküm no: 193<br>Orijinal metin no: [34b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Viranşehir ahalisinden olup İstanbul’da sakin Sarı İbrahim Sipahi’nin halkı taciz ve hileli işlere giriştiğinden sürgün edilmesi</b><br><br>Bâ-hatem-i hazret-i efendi,<br><br>Ma‘ruz,<br><br>Vilâyet-i Anadolu’da Viranşehir ahâlîsinden olup bir ay müddetden beri Âsitâne’de mukīm Sarı İbrahim Sipâhî kendi hâlinde olmayıp bu tarafdan ahâlî-i kazâyı gûnâ-gûn evâmir ısdârı ile rencîde ve ta‘cîzinden mâ‘adâ Âsitâne’de dahi ba‘zısına vekîl ve ba‘zı kimesnelere dahi şâhid olup bu makūle şirret ve tezvîri pîşe eylediği sikāt ihbârlarıyla zâhir oldukdan sonra bu hilâlde dahi Safiye Sultan hazretlerinin İbrail’de vâki‘ çiftlik kethüdâsı iken fevt olan Mustafa’nın bundan akdem ammizâdeleri olmak üzere birkaç âdem tedârik ve vâris-i ma‘rûfu olan li-ümmin karındaşı Hüseyin ve zevcesi Âişe ile musâlaha ve mübâree ve hüccet-i şer‘iyye etdirdikden sonra yine merkūm Sarı İbrahim Sipâhî bir gûne desîse ve tezvîre sâlik ve verese tarafından iddi‘â-yı vekâlete tasaddî ile sultan-ı müşârün-ileyhâ hazretleri tarafını ve kethüdâsı sâhib-i arzuhâl Süleyman Bey’i ve müteveffânın zevcesi ve vâris-i ma‘rûfu li-ümmin karındaşını ızrâr ve ta‘cîze mübâderet etmekle bu makūle ızrâr kasdıyla vekâlet edenlerin vekâleti hilâf-ı şer‘-i şerîf olmağla husûs-ı mezkûr isbât-ı vekâletden ba‘de’l-men‘ merkūm Sarı İbrahim Sipâhî şerîr ve müzevvir ve bu makūle tezvîri kendüye mekseb ve ahâlî-i kazâyı dahi dürlü dürlü keyd ü mekr-i hîle ile tecrîm, tağrîm ve ta‘cîzden [35a] hâlî olmamağla ıslâh-ı nefs ve tevbe ve salâhı zâhir olunca çavuş mübâşeretiyle nefy ü iclâ ile te’dîbi re’y-i rezîn-i isâbetlerine menûtdur. Bâkī emr ü fermân hazret-i veliyyü’l-emr hazretlerinindir.<br><br>Fî 21 Ramazan sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42298"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42300"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>