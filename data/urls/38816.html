﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 380<br>Hüküm no: 436<br>Orijinal metin no: [71b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Abdullah’ın cariyesi Zenciye Halime’yi azat etmesi</b><br><br>İ‘tâk hücceti<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Mevlana es-Seyyid Numan Efendi mahmiye-i İstanbul’da Aksaray kurbünde Nalıncı sokağında vâki‘ Hadice bt. Abdullah’ın menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî ettikde zâtı Müslimûn-ı merkūmûn ta‘rîfleriyle mu‘arrefe olan mezbûre Hadice Hatun meclis-i ma‘kūd-ı mezkûrda mu‘takası kezâlik zâtı mu‘arrefe işbu bâ‘isetü’l-vesîka orta boylu açık kaşlı Zenciye Halime bt. Abdullah mahzarında ikrâr-ı tam ve takrîr-i kelâm edip bin iki yüz otuz dokuz senesi Zilka‘deti’ş-şerîfesinin üçüncü günü târihiyle müverraha bir kıt‘a hüccet-i şer‘iye nâtıka olduğu üzere târih-i mezkûrda rıkkını bana mu‘terife olan mezbûre Zenciye Halime’yi târih-i mezkûrda malımdan âzâd ve i‘tâk ve harâir-i asliyât zümresine ilhâk ve idrâc edip mezbûre Halime târih-i mezbûrdan beri sâir harâir-i asliyât gibi hürre olup târih-i mezkûrdan beri üzerinde hakk-ı velâdan gayrı alacağım yokdur dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 21 Ş sene [1]242.<br><br>Şühûdü’l-hâl: Halil Ağa b. Süleyman, Çukadâr Mehmed Ârif Ağa, Ahmed Ağa b. Osman, Muhzır Feyzullah Çelebi, Mehmed Emin b. Osman, Muhzır Mehmed Çelebi,</p>          <br><a title="Önceki sayfa" style="text-decoration:none" href="./ayrmetin.php?idno=38815"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38817"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o500"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>