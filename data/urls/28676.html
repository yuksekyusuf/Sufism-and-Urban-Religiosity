﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 353<br>Hüküm no: 260<br>Orijinal metin no: [81a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Fâtıma bt. Hasan’dan varislerine intikal eden evin Fethiye Hatun’a satıldığı</b><br><br>Mahmiye-i İstanbul’da Akşemseddin mahallesinde sâkine iken bundan akdem vefât eden Fâtıma bt. Hasan nâm hatunun verâseti zevci Hamza b. Ali ile vâlidesi Hamide bt. Abdullah li-ebeveyn kız karındaşı Emetullah nâm hatunlara münhasıra olduğu şer‘an zâhir ve müte‘ayyen oldukdan sonra mezbûr Hamza asâleten ve mezbûretân Hamide ve Emetullah nâm hatunlar taraflarından husûs-ı âti’l-beyâna vekîl olduğu mezbûretânın zâtlarını ma‘rifet-i şer‘iyye ile ârifân el-Hâc Hüseyin b. Ahmed ve Mehmed b. İbrahim nâm kimesneler şehâdetleriyle şer‘an sâbit olmağla vekâleten meclis-i şer‘-i şerîf-i enverde Fethi bt. Abdullah nâm hatun tarafından husûs-ı âti’l-beyânı tasdîka vekîl-i şer‘îsi olan Mustafa Ağa b. Hüseyin mahzarında bi’l-asâle ve bi’l-vekâle ikrâr ve takrîr-i kelâm edip [81b] mûrisimiz müteveffât-ı mezbûrenin ile’l-vefât silk-i mülkünde münselike olup ba‘de vefâtihâ bize isâbet ve intikāl eden mahalle-i mezbûrede vâki‘ etrâf-ı erba‘ası mahalle-i mezbûr imâmına meşrûta menzil ve Ayşe Hatun menzili ve tarîk-i âm ile mahdûd fevkānî iki bâb oda ve tahtânî bir bâb oda ve müşterek bi’r-i mâ ve muhavvâta ve kenîfi müştemil menzilimi bi cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i kat‘î ile bi safkatin vâhidetin mezbûre Fethi Hatun’a iki yüz kırk guruşa bey‘ ve temlîk ve teslîm ol dahi vech-i muharrer iştirâ ve temellük ve tesellüm ve kabûl etdiğinden sonra semeni olan meblağ-ı mezbûr iki yüz kırk guruşu yedinden bi’t-tamam ahz u kabz edip ba‘de’l-yevm menzil-i mezbûrda kat‘â alâkamız kalmayıp mezbûre Fethi Hatun’un mülk-i müşterâsı olmuştur keyfe mâ teşâ ve tehtâr mutasarrıfe olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşar min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Süleyman Beşe b. Osman, Süleyman Çelebi b. Hüseyin, Mustafa Ağa b. Hüseyin, Hasan b. Hasan, İbrahim b. Ahmed, ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28675"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28677"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o835"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>