﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 369<br>Hüküm no: 433<br>Orijinal metin no: [184-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebulmevahib isimli şahsın kiracısı olduğu vakıf menzili, sahibi Saliha’ya teslim etmesi</b><br><br>Kara İbrahim Paşa Vakfı’ndan Molla Kestel mahâllesinde vâki‘ menzil nizâ‘ı mütevellî huzûruna tevakkuf eder.<br><br>Ma‘rûz,<br><br>Saliha nâm hatun tarafından vech-i âtî üzere vekâleti sâbite vekîli sâhib-i arzuhâl Mustafa, Kara İbrahim Paşa Vakfı’ndan Molla Kestel mahâllesinde vâki‘ ma‘lûmü’l-hudûd menzile vâzı‘ü’l-yed ve derûn-ı arzuhâlde mezkûr Ebulmevâhib nâm kimesne ile vakf-ı mezbûr mütevellîsi Zeyneb bt. Yusuf tarafından kezâlik vekâleti sâbite vekîli Molla Feyzullah hâzır olduğu hâlde terâfu‘larında menzil-i mezkûr taraf-ı vakf-ı mezkûrdan arsa ve ebniyesiyle mezbûr Ebulmevâhib’in üzerinde iken işbu yedimde olan vakıf temessükü mantûkunca gāib ani’l-meclis İbrahim Efendi’ye mütevellîsi ma‘rifetiyle ferâğ, ol dahi müvekkilem mezbûre Saliha’ya kezâlik ferâgat etdikden sonra mezbûr Ebulmevâhib menzil-i mezkûru tahliye ve müvekkilem mezbûreden müşâhereten isticâr etmekle müvekkilem mezbûre gurre-i Cumâdelûlâ’da mezbûr ile fesh-i icâre edip menzil-i mezkûru tahliye ve müvekkilem mezbûreye teslîme müte‘ahhid iken bu vakte dek teslîm etmemekle teslîmine tenbîh olunması bi’l-vekâle matlûbumdur deyü da‘vâ ve mezbûr Ebulmevâhib cevâbında menzil-i mezkûru mezbûr İbrahim Efendi’ye ferâgat etmeyip oğlu Edib Mustafa Efendi’ye ferâgat etmiş idim deyüp lâkin mütevellî vekîli tasdîk etmeyip mezbûr İbrahim Efendi’ye ferâgat, ol dahi müvekkile-i mezbûreye ferâgat edip bu vechile [185] re’y eylediğini ikrâr etmekle mezbûr Ebulmevâhib dahi menzil-i mezkûru tahliye ve miftâhını vekîl-i mezbûr Mustafa’ya teslîm eyledikden sonra menzil-i mezkûrun binâsı bundan akdem muhterik oldukda kendi malım ile mülküm olmak üzere binâ etmiş idim deyü tasaddî eylediği da‘vâsı vekîl-i mezbûr Mustafa ile mesmû‘a olmayıp mütevellî-yi mezbûr ile murâfa‘aya tevakkuf eylediği bi’l-iltimâs huzûr-ı âlîlerine i‘lâm olundu.<br><br>Fî 22 Cumâdelûlâ sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29723"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29725"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b369"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>