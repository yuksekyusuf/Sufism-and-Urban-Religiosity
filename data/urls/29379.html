﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 132<br>Hüküm no: 88<br>Orijinal metin no: [42-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostani Seyyid İsmail b. Ali’nin, kız kardeşi Şerife Ayşe aleyhindeki vakıf menzil davasından men olunması</b><br><br>Molla Hüsrevzâde Hazret-i Hâlid’de evlâda şart eylediği menzil nizâ‘ından men‘.<br><br>Ma‘rûz,<br><br>Medîne-i Eyüb mahâllâtından Şahsultan mahâllesinde vâki‘ nezâret-i dâ‘îlerinde olan evkāfdan merhûm Molla Hüsrevzâde Mustafa Efendi Vakfı’ndan evlâdiyet üzere husûs-ı âti’z-zikri da‘vâya kıbel-i şer‘den mezûn olan sâhib-i arzuhâl Bostanî es-Seyyid İsmail b. Ali meclis-i şer‘-i hatîrde vakf-ı mezkûrun hâlâ mütevellîyesi ve zevci olup bundan akdem fevt olan kuzâtdan Ömer Efendi b. Mustafa’nın evlâd-ı sıgārının vasîleri ve anaları olmağla zikri âtî menzile vâzı‘atü’l-yed olan mu‘arrefetü’z-zât mezbûr es-Seyyid İsmail’in kız karındaşı Şerîfe Âişe mahzarında mahâlle-i mezbûrede vâki‘ etrâf-ı erba‘ası merhûm Naşid Efendi yalısı ve Arif Efendi menzili ve Sel yolu ve leb-i deryâ ve tarîk-i âm ile mahdûd menzil ceddim merhûm Mustafa Efendi’nin süknâsı evlâdına ve evlâd-ı evlâd-ı evlâdına meşrûta vakfı olup ben dahi evlâd-ı vâkıf-ı müşârün-ileyhden olmamla karındaşım mezbûre ile ma‘an sâkin olmak murâd ederim, suâl olunsun deyü da‘vâ, mezbûre Şerîfe Âişe cevâbında ceddimiz vâkıf-ı müşârün-ileyh işbu yedimde olan vakfiye-i ma‘mûlün-bihâsında menzil-i mezkûr için süknâ ve galleden birini tasrîh etmeyip evlâdım mutasarrıf olalar deyü şart etmekle karındaşım işbu mezbûr es-Seyyid İsmail bundan mukaddem vakf-ı mezkûra mütevellî olmağla zamânında bin yüz altmış yedi târîhinde icâreteyn ile es-Seyyid Ali Ağa b. İsmail nâm kimesneye icâr ve temessük verip gallesine mutasarrıf iken mezbûr es-Seyyid Ali dahi yetmiş senesinde Şerîfe Hadîce nâm hatuna ferâgat etdikde yine vech-i meşrûh üzere izin verip ba‘dehû mezbûre Şerîfe Hadîce yetmiş altı senesinde müteveffâ-yı mezbûr Ömer Efendi’ye ferâgat etmekle mezbûr Ömer Efendi dahi vakf-ı mezbûra kāimmakām olduğu esnâda harâb ve münhedim olup ta‘mîrine vakıfda müsâ‘ade olmamağla keşif etdirdip vakfa rücû‘ şartıyla istidâneye kıbel-i şer‘-i şerîfden izin almağla hâlâ mevcûde olan müştemilâtını işbu yedimde olan iki kıt‘a hüccet-i şer‘iyyede tafsîl olunduğu üzere binâ etdikden sonra fevt oldukda işbu vasîsi olduğum sagīrân-ı mezbûrâna intikāl eyledi deyü bir kıt‘a vakfiye ve bir kıt‘a temessük ve iki kıt‘a hüccet ibrâzıyla menzil-i mezkûrun gallesinde karındaşı mezbûr ile müşâreketini ikrâr ve süknâsı meşrûta olduğunu inkâr etmeğin senedât-ı mezkûreye nazar olundukda takrîr-i meşrûhuna mutâbık olduğundan mâ‘adâ müdde‘î-i mezbûr es-Seyyid İsmail menzil-i mezkûrun süknâsı meşrûta olduğunu bir vechile beyan ve ityâna kādir olmamağla bilâ-beyyine mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 3 Zilhicceti’ş-şerîfe sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29378"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29380"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>