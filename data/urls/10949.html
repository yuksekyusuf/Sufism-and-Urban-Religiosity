﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 375<br>Hüküm no: 406<br>Orijinal metin no: [59a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beyefendi’nin Hafız Paşa Mimar Sinan mahallesindeki yanmış olan berber dükkânı arsasındaki yarı hissesini Hüseyin Ağa’ya sattığı</b><br><br>Nısf dükkân arsası mübâya‘ası<br><br>Mahmiye-i İslâmbol’da Davudpaşa iskelesi Kasab İlyas mahallesinde sâkin Silahdâr Kalemi hulefâlarından umdetü erbâbi’t-tahrîr ve’l-kalem zübdetü ashâbi’t-tastîr ve’r-rakam Mustafa Beyefendi b. Ahmed Efendi b. Mehmed tarafından husûs-ı âti’l-beyânı ikrâra vekîl olduğu Hüseyin Ağa b. Abdullah ve İbrahim Ağa b. Halil nâm kimesneler şehâdetleriyle şer‘an sâbit olan Mehmed Ağa b. İbrahim nâm kimesne meclis-i hatîr-i lâzımü’t-tevkīrde işbu bâ‘isü’l-kitâb Hüseyin Ağa b. Mustafa nâm kimesne mahzarında bi’l-vekâle ikrâr ve takrîr-i kelâm edip mahmiye-i mezbûrede Hafız Paşa Mi‘mâr Sinan mahallesinde vâki‘ bir tarafdan Camcı Halil arsası Mustafa Efendi veresesi arsası ve bir tarafdan müşterî-i mezbûrun arsası ve bir tarafdan tarîk-i âm ile mahdûd bir bâb muhterik mülk camcı dükkânı arsasının nısf-ı şâyi‘i mezbûr Camcı Halil’in ve nısf-ı şâyi‘-i âharı dahi müvekkilim mûmâ-ileyhin yedlerinde mülkleri olmağın müvekkil-i mûmâ-ileyh arsa-i mahdûde-i mezkûrede ber-vech-i muharrer mâlik olduğu nısf hisse-i şâyi‘asını tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Hüseyin Ağa’ya yüz guruşa bey‘ ve temlik ve teslîm eyledikden sonra ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yüz guruşu müvekkilim mûmâ-ileyh mezbûr Hüseyin Ağa yedinden tamamen ahz ü kabz eyledi, ba‘de’l-yevm arsa-i mahdûde-i mezkûrenin nısf-ı şâyi‘inde müvekkilim mûmâ-ileyh Mustafa Beyefendi’nin kat‘a alâka ve medhali kalmayıp mezbûr Hüseyin Ağa’nın mülk-i müşterâsı ve hakk-ı sarfı olmuşdur, gıbbe’t-tasdîki’ş-şer‘î mâ-vaka‘a bi’t-taleb.<br><br>Fî 5 Ca sene 1197<br><br>Şühûdü’l-hâl: Hüseyin Ağa b. Abdullah, İbrahim Ağa b. Halil, Molla Ali b. Halil, Molla Mehmed b. Mustafa, Mustafa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=10948"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10950"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>