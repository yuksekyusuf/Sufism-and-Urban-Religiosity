﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 357<br>Hüküm no: 177<br>Orijinal metin no: [64b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sokaklara ve çarşılara ekmek, yemek artıkları ve çöp atılmaması</b><br><br>Süpründü fermânı<br><br>Bâ-sahh-ı âlî<br><br>İstanbul kādısı fazîletli efendi<br><br>Dersa‘âdet ve bilâd-ı selâse sokakları has ü hâşâk ile mülevves olarak ta‘affünât zuhûruyla ümmet-i Muhammed müteezzî olmakda ve işbu eyyâm-ı mübârekede dahi ba‘zı hâne kapıları önlerine nân-ı azîz ve et‘ıme bakıyyesi döküldüğü görülmekde olduğuna binâen mugāyir-i hürmet me’kûlâtın bir vakitde yerlere dökülmemesi ve aralık aralık sokaklar ve çarşı süpürülüp tathîr olunması lâzım gelmiş ve bu husûs bilâd-ı selâse kādıları fazîletli efendilere fermân-ı âlî ısdârıyla başka başka tenbîh ve tekîd olunmuş olmağla imdi siz dahi herkes hâne ve dükkânları önlerine o makūle hürmeti lâzım ekmek dökmemelerini ve hâne ve dükkânları pîşgâhını tathîr eylemelerini ve her kimin hâne ve dükkânı önlerinde nân-ı azîz ve et‘ıme bakıyyesi ve mezbele ve süpründü görülür ise tedîb olunacaklarını bi’l-cümle esvâk ve pazar ve mahallât ahâlîsine ismâ‘ ve ihbâr ile fîmâ-ba‘d mahallât aralarında ve çarşı ve pazarda ekmek ve ta‘âm makūlesi ve süpründü bırakılmayarak bahra ilkā ettirmelerini tenbîhe dikkat ve siz dahi ale’d-devâm bu maddeye nezâret etmek üzere her mahallin temiz durması ve zinhâr ve zinhâr hürmeti vâcib nân-ı azîz ve ta‘âm bakıyyesinin hâne ve dükkân önlerine dökülmemesi ve hilâf-ı hareket edenler olur ise o makūlelerin tedîbleri icrâ olunacağı keyfiyâtını bi’l-cümle ahâlî-i mahallâta tefhîm ve telkīn eylemelerini eimme-i mahallâta ekîden tenbîhe mübâderet eyleyesün deyü<br><br>Fî 6 N sene 1243</p>          <br><a title="Önceki sayfa" style="text-decoration:none" href="./ayrmetin.php?idno=34083"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34085"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b357"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o496"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>