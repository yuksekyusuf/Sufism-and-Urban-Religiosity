﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 709<br>Hüküm no: 774<br>Orijinal metin no: [118a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Hasan’ın boşandıktan sonra tekrar nikâhlandığı kocası Ali Çelebi b. Hüseyin aleyhine açtığı nafaka davasında haksız olduğu</b><br><br>Mahmiye-i Edirne’de Ali Bey mahallesinde sâkine olan Âişe Hâtun bt. Hasan meclis-i şer‘de bundan akdem zevci olan râfi‘ü’l-kitâb Ali Çelebi b. Hüseyin mahzarında takrîr-i da‘vâ edip zevcim mezbûr Ali Çelebi zimmetinde sagīr oğlu Mustafa’yı ve beni bilâ-nafaka terk, cins-i nafakadan bir şey habs eylememekle bana farz [ve] takdîr ve bundan akdem müctemi‘ olan beş bin kırk akçe nafaka-i mefrûza zimmetinde mütekarrır idi lâkin mezbûr ile bundan akdem hul‘ olup tekrâr nikâh-ı cedîd ile nikâh olundukda leyle-i zifâfda nafaka-i mefrûza-i mezbûre beş bin kırk akçe da‘vâsından zimmetimi mahzar-ı Müslimînde ibrâ ve ıskāt eylemişdir dedikde gıbbe’l-inkâr mezbûr Ali Çelebi’den takrîrine mutâbık beyyine taleb olundukda udûl-i Müslimînden Abdürrahim Çelebi b. Mehmed ve Mustafa Efendi b. Mehmed el-imâm ve Sefer Çelebi b. Ahmed ve Pîrî Beşe b. Mustafa nâm kimesne[ler] meclis-i şer‘de li-ecli’ş-şehâde hâzırûn olup istişhâd olunduklarında fi’l-vâki‘ mezbûre Âişe müdde‘î-i merkūm Ali Çelebi ile bundan akdem tefrîk olunup tekrâr akd-i nikâh olundukdan sonra bizim huzûrumuzda nafaka-i mefrûza olan beş bin kırk akçe da‘vâsından mezbûr Ali Çelebi’nin zimmetini ibrâ-i âm ile ibrâ ve ıskāt eyledim deyu ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde ba‘de ri‘âyeti’ş-şerâit şehâdetleri hayyiz-i kabûlde vâkı‘a oldukdan sonra mezkûre Âişe bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Tahrîren fi’l-yevmi’s-sâlis min şehri Şevvâli’l-mübârek li-sene semân ve sittîn ve elf.<br><br>Şühûdü’l-hâl: Ahmed Çelebi b. Mehmed, Hasan Çelebi [b.] Ahmed, Derviş Çelebi, İdris Efendi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=41052"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41054"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b709"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o795"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>