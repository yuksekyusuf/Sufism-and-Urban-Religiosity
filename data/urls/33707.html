﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 333<br>Hüküm no: 280<br>Orijinal metin no: [54b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Miraç Kandili gecesinde camilerin minarelerindeki kandillerin yakılmasına dair hüküm</b><br><br>İ‘lâm-ı Şeb-i Mi‘râc-ı Hazreti Rasûl-i Ekrem Efendimiz -sallallâhu aleyhi ve alâ-âlihî ve ashâbihî-<br><br>Bâ-sahh<br><br>İstanbul Kādısı Fazîletlü Efendi<br><br>İşbu i‘lâmınız atebe-i ulyâ-yı mülûkâneye arz olundukda leyle-i mübâreke-i mezkûrede îkād-ı kanâdîl olunmak için kayyûmbaşılara tenbîh oluna deyü hatt-ı şerîf-i mülûkâne şeref-yâfte-i sudûr olmağla mantûk-ı münîfini icrâ eyleyesin deyü buyruldu.<br><br>Fî 26 B sene 1242<br><br>Atebe-i aliyye-i gerdûn-cenâb ve südde-i sidre-sây-ı nusret-nisâb türâbına ma‘rûz-ı abd-i inâyet-yâb oldur ki<br><br>İşbu sâl-i huceste-fâl-i Recebi’l-müreccebi gurresi bi’r-rü’ye yevmü’l-İsneynden mazbûta olup henüz rü’yet-i hilâle dâir şuhûd zuhûr etmemekle bu sûretde şehr-i mezkûrun yirmi yedinci Sebt gecesi mazhar-ı esrâr-ı sübhânellezî esrâ ve mehbıt-ı envâr-ı in hüve illâ vahyün yûhâ e‘nî bihî Muhammedü’l-Mustafâ -sallallâhu te‘âlâ aleyhi ve alâ-âlihî ve ashâbihî- mâ-tele’lü’l-envâr-ı fi’s-semâ Efendimiz Hazretlerinin şeb-i Mi‘râc-ı bâhirü’l-ibtihâcları olmağla deydene-i kadîme-i Devlet-i aliyye -dâmet mansûretihî ve müeyyedeti bi-eltâfi’r-rabbâniyye- üzre leyle-i mübâreke-i merkūmede kāmet-i bâlâ-yı minârât tezyîn-i kanâdîl ile tûbâ-âyât kılınmak bâbında fermân-ı celîlü’ş-şân sudûru iktizâ eylediği İstanbul Mahkemesi’nden dergâh-ı âlem-penâhlarına i‘lâm olundu.<br><br>El-emr li-veliyyü’l-emr fi’l-yevmi’s-sâlis ve’l-işrîn mine’ş-şehri’l-merkūm li-seneti isneteyn ve erba‘în ve mieteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=33706"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33708"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>