﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 102<br>Hüküm no: 77<br>Orijinal metin no: [7b-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hüdâverdi b. Abdullah’ın Molla Gürânî Vakfına ait hamamı, Hacı Receb’e kiraladığı</b><br><br>Mahmiye-i İstanbul’da İbrahim Paşa mahallesi sâkinlerinden Hüdâverdi b. Abdullah meclis-i şer‘-i şerîfde işbu sâhibü’l-kitâb el-Hâc Receb b. el-Hâc Şaban muvâcehesinde ikrâr ve ta‘bîr ani’l-merâm edip, mahmiye-i mezbûrede bundan esbak harîk vâki‘ oldukda merhûm Molla Gürânî vakfından olan hamam dahi muhterik olup vakfın müsâ‘adesi olmamağın, izn-i mütevellî ve emr-i hâkimü’ş-şer‘ ile ben imâret ve meremmet edip sarf ettiğim doksan altı bin altı yüz altmış dokuz akçe ücretinden mahsûb olmak üzre mütevellî-i vakf icâre-i tavîle ile bana îcâr eylemişdi. El-hâletü hâzihî hamam-ı mezbûru târih-i kitâb şehri gurresinden müddet-i icârem olan yirmi altı sene tamamına değin yılda üçer bin yedişer yüz on sekizer akçeye mezbûr el-Hâc Receb’e îcâr ve teslîm edip müddet-i merkūmenin ücreti olan cem‘an doksan altı bin altı yüz altmış sekiz akçenin elli bin beş yüz akçesini mezbûr el-Hâc Receb yedinden alıp kabz eyledim, ol dahi vech-i meşrûh üzre hamam-ı mezbûru istîcâr ve kabz eyleyip müddet-i merkūmenin ücreti olan meblağ-ı merkūmdan bâkī kalan kırk altı bin yüz altmış sekiz akçemi târih-i mezbûrdan her ay tamamında biner akçe vermek üzre üç yıl on ay tamamına değin benimle haklaşmağı müte‘ahhid oldu dedikde, mukırr-ı mezbûru ikrâr-ı meşrûhunda el-mukarru lehü’l-mezkûr vicâhen tasdîk edicek, mâ hüve’l-vâki‘ bi’t-taleb ketb olundu. Tahrîren fi’l-yevmi’s-sânî min şehri Rebî‘ilevvel li sene seb‘a ve ışrîn ve elf.<br><br><br>Şuhûdü’l-hâl: Es-Seyyid Kasım Efendi b. es-Seyyid Mustafa Şeyh-i Süleymaniyân, Mahmud Çelebi b. Mehmed en-nüvvâbü’s-sultânî, Ahmed Çelebi b. Sâlih, es-Seyyid Ali b. es-Seyyid Receb, Mehmed b. Receb Yiğitbaşı, Ahmed b. Mustafa, Abdurrahman Çelebi b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24181"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24183"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>