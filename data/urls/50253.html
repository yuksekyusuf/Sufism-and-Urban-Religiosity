﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 283<br>Hüküm no: 570<br>Orijinal metin no: [68a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Kethuda b. Yusuf’un, evinde iki erkekle bir kadının sohbet ettiği</b><br><br>Hâce Hâtun mahallesi sâkinlerinden Mehmed Kethüdâ b. Yusuf nâm kimesne meclis-i şer‘-i şerîfe işbu Yusuf b. Abdullah el-baytâr ve diğer Yusuf b. Abdullah nâm gulâm ile Fatma bt. Abdullah nâm hâtunu meclise nısfü’l-leylde ihzâr ve takrîr-i merâm edip işbu mezbûrân Yusuf mahalle-i mezbûrede vâki‘ evim içine girip mezbûre Fatma ile bir yerde musâhabet eder iken ahâlî-i mahalle ile üzerine varıp gördük keyfiyyet-i hâl tefahhus olunmasın taleb ederim dedikde gıbbe’s-suâl mezbûrân Yusuf mezkûre Fatma ile bir ev içinde musâhabet ettiklerine i‘tirâf edip ve mesfûr Yusuf b. Abdullah el-baytâr nâm kimesnenin ağzında râyiha-i hamr mevcûd idiği zeyl-i kitâbda mastûr olup müslimîn şehâdetleri ile sâbit olup ve mezbûru nısfü’l-leylde mesfûr Mehmed Kethüdâ’nın evi içinde musâhabet eder iken gördük deyû zeyl-i kitâbda mastûr olan ahâlî-i mahalle bi isrihim şehâdet ettiklerinden sonra mezbûre Fatma’dan dahi keyfiyyet-i hâl suâl olundukda yol üzre kendi hâlimde gider iken mezbûr Yusuf beni bir tarîk ile alıp evin içine iletti dedikde vâki‘ hâl Üsküdar za‘îmi Mehmed talebiyle ketb olundu. Hurrire fi’l-yevmi’s-sâlisi aşer min Rebî‘ilevvel sene 988.<br><br><br>Şuhûdü’l-hâl: Abdüllatîf b. Mustafa el-imâm ve Mehmed Bey b. Abdullah ve Behrâm Dede b. Abdullah ve Murad Reis b. Abdullah ve Pervâne Bey b. Abdullah ve İbrahim Bey b. Ramazan ve el-Hâc Dâvud b. Abdullah ve Hurrem b. Abdullah, Bâkī Çelebi b. Hızır, Mehmed b. Abdullah, Keyvan b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=50252"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50254"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o372"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>