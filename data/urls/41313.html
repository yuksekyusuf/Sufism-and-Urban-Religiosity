﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 194<br>Hüküm no: 164<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ali Çelebi b. Mustafa’nın karısı ve kızının mûrislerinden kalan evin kendilerine düşen hisselerini İbrahim Çavuş b. Hasan’a sattıkları</b><br><br>Mahmiye-i İstanbul’da Ali Paşa-yı Atîk Mahallesi’nde sâkin iken bundan akdem vefât eden Ali Çelebi b. Mustafa’nın verâseti zevce-i metrûkesi Şerife Âişe bt. Ahmed ve sulbiye kebîre kızı Şerife Fâtıma’ya ve sulbî sagīr oğlu es-Seyyid Mustafa’ya münhasıra ve tashîh-i mes’elesi yirmi dört sehimden i‘tibâr olunup sihâm-ı mezbûreden üç sehmi zevcesi mezbûre Şerife Âişe’ye ve yedi sehmi mezbûre Şerife Fâtıma’ya ve on dört sehmi sagīr-i mezbûra isâbet ve intikāl eylediği şer‘an sâbit ve zâhir oldukdan sonra mezbûre Şerife Âişe asâleten ve mezbûre Şerife Fâtıma tarafından husûs-ı âti’l-beyâna vekîl olduğu mezbûre Şerife Fâtıma’nın zâtını ma‘rifet-i şer‘iye ile ârifân el-Hâc Hüseyin b. Ramazan ve diğer el-Hâc Hüseyin b. Nasuh nâm kimesneler şehâdetleri ile şer‘an sâbit olan zevc Şâtır Mustafa Bey b. Ahmed nâm kimesne vekâleten meclis-i şer‘-i hatîr-i lâzımü’t-tevkīrde işbu bâ‘isü’l-kitâb es-Seyyid İbrahim Çavuş b. Hasan nâm kimesne mahzarında her biri ikrâr ve takrîr-i kelâm edip tereke-i müteveffâ-yı mezbûrdan bi-hasebi’l-irsi’ş-şer‘î bize intikāl edip mahalle-i mezbûrede vâki‘ bir tarafdan ba‘zan İbrahim Çelebi mülkü ve ba‘zan Belkıs Hatun mülkü ve ba‘zan el-Hâc Hasan mülkü ve bir tarafdan Kavukçu veresesi mülkleri ve iki tarafdan Mahmud Çelebi mülkü ve tarîk-ı âm ile mahdûd dâhiliyesinde fevkānî üç bâb odayı ve dehlizi ve eşcâr-ı müsmire ve gayr-ı müsmire hadîkayı ve müşterek bir su kuyusunu ve hâriciyede fevkānî bir bâb odayı ve tahtânî bir kenîf ve bir su kuyusunu müştemil olan mülk menzilimden sihâm-ı mezbûreden ber-vech-i muharrer bize isâbet eden sehimlerimizi cümle tevâbi‘iyle tarafeynden îcâb ve kabûlü hâvî bey‘-ı kat‘î ile iki yüz üç esedî guruşa mezbûr es-Seyyid İbrahim Çavuş’a bey‘ ve teslîm ol dahi ber-vech-i muharrer iştirâ ve tesellüm edip semeni olan meblağ-ı mezbûr iki yüz üç esedî guruşu mezbûr es-Seyyid İbrahim Çavuş yedinden tamamen ahz ü kabz eyledik ba‘de’l-yevm menzil-i mezbûrun sihâm-ı mezbûreden bize isâbet eden on sehminde bizim kat‘a alâka ve medhalimiz kalmayıp mezbûr es-Seyyid İbrahim Çavuş’un mülk-i müşterâsı olmuşdur keyfe mâ yeşâ’ ve yahtâr mutasarrıf olsun dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Hüseyin Çavuş b. Mahmud, Mehmed Bey b. Ali, Halil b. Ali, Ahmed Çelebi b. Mahmud, Abdullah Efendi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=41312"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41314"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>