﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 104<br>Hüküm no: 39<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Es-Seyyid Ömer mahallesinden Ümmügülsüm bt. Abdullah’ın Lalezar Mehmed Efendi Vakfı’na ait olan tasarrufundaki ev arsası hissesini kocasına ferağ etmesi</b><br><br>Arsa ferâğı<br><br>Mahmiye-i İslâmbol’da es-Seyyid Ömer mahallesinde sâkine ve zâtı vech-i şer‘î üzere mu‘arrefe olan Ümmügülsüm bt. Abdullah nâm hatun meclis-i şer‘-i şerîf-i enverde hâlâ zevci işbu bâ‘isü’l-kitâb es-Seyyid Hasan Ağa b. Ahmed nâm kimesne mahzarında ikrâr ve takrîr-i kelâm edip mahalle-i mezbûrede vâki‘ bir tarafdan el-Hâc Abdullah menzili ve bir tarafdan Mahmud Bey veresesi bağçesi ve bir tarafdan Fatıma Hatun menzili ve bir tarafdan tarîk-i âm ile mahdûd merhûm Lalezar Mehmed Efendi Vakfı’na senevî altmış akçe mukāta‘a-i kadîmeli terbî‘an üç yüz zirâ‘ arsa üzerinde mevcûd olup bâ-hüccet-i şer‘iye yedimde mülk ve hakkım iken ebniye-i menzil-i mezkûr bundan akdem vâki‘ olan harîk-i kebîrde muhterik olup arsa-i mezkûre hâli kalmağla ben arsa-i mezkûrenin nısfını bâ-ma‘rifet-i mütevellî elli guruş bedel mukābelesinde zevcim mezbûr es-Seyyid Hasan Ağa’ya ferâğ-ı mu‘teber-i kat‘î ile ferâğ ve tefvîz eylediğimde ol dahi ber-vech-i muharrer tefevvüz ve kabûl eyledikden sonra bedeli olan elli guruşu arsa-i mezbûre üzerine ber-vech-i iştirâk binâ ihdâsına emr ve tarafımdan zevcim mezbûru tevkîl eyledim, ba‘de’l-yevm arsa-i mezkûrenin nısf-ı şâyi‘i zevcim mezbûrun dâhil-i taht-ı tasarrufu olup benim alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 26 min-Şevvâli’l-mükerrem sene 1196<br><br>Şühûdü’l-hâl: Mehmed Emin Efendi İmâm-ı mahalle-i mezbûre, Mehmed Emin Ağa b. Ahmed, Ebûbekir Ağa b. Ali, Ali Ağa b. Hasan, Ali Ağa b. el-Hâc Mehmed, İbrahim Beşe b. Mustafa, İsmail Ağa b. Mustafa, Berber Abdullah b. Abdullah, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10581"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10583"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o691"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>