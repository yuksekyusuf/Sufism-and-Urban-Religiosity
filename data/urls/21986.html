﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 244<br>Hüküm no: 247<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri v. Kostantin ile Anderon v. Nikola’nın alacak davasında sulh oldukları</b><br><br>Deryâ-yı Sefîd cezîrelerinden İskapolos cezîresi ahâlîsinden olup tüccâr tâifesinden Dimitri v. Kostantin nâm zimmî meclis-i şer‘de cezîre-i Rodos ahâlîsinden işbu râfi‘u’r-rakīm Anderon v. Nikola nâm zimmî muvâcehesinde ikrâr ve takrîr-i kelâm edip merkūm Anderon’a târih-i kitâbdan bir sene mukaddem Mısr-ı Kahire tarafından medîne-i Reşid’de selâmet ile İstanbul’a vardığımızda mâlımdan sana yüz guruş vereyim deyü da‘vâ eyleyip ba‘dehû selâmet ile İstanbul’a geldiğimde va‘d-i mezkûruma binâen meblağ-ı mezbûr yüz guruşu mezbûr Anderon’a def‘ u teslîm eylediğimde ol dahi bâ‘isü’l-vesîka ahz u kabz eylediğinden sonra ben meblağ-ı mezbûru mezbûr Anderon’a verdiğime nâdim olup ve meblağ-ı mezbûr yüz guruşu merkūm Anderon’dan taleb ve da‘vâ eylediğimde merkūm Anderon dahi ber-vech-i muharrer benden ancak doksan beş guruş ahzını ikrâr ziyâde beş guruş ahzını münkir olmağla beynimizde münâza‘ât-ı kesîre cereyân etmiş idi el-hâletü hâzihî merkūm Anderon ile beni da‘vâ-yı mezkûremden otuz guruş üzerine inşâ-i akd-i sulh etdiklerinde ben dahi ber-vech-i muharrer sulh-i mezbûru kabûl ve bedel-i sulh olan meblağ-ı mezbûr otuz guruşu mersûm Anderon yedinden bi’t-tamâm ve’l-kemâl ahz u kabz eylediğimden sonra mâ‘adâsı olan yetmiş guruşa müte‘allika âmme-i da‘vâdan merkūm Anderon’un zimmetini ibrâ-yı âmm ile ibrâ ve ıskāt eylediğimde ol dahi bedel-i sulh-i mezbûr otuz guruşa müte‘allika da‘vâdan benim zimmetimi ibrâ ve ıskāt eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-âşir min-Zilka‘deti’ş-şerîfe sene 1137.<br><br>Şuhûdü’l-hâl: Mustafa b. Mehmed, İbrahim b. Muharrem, Halil Çelebi b. Mustafa, İbrahim b. Mustafa, Mustafa Çelebi b. Ahmed, Mehmed b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21985"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21987"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o446"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>