﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 114<br>Hüküm no: 109<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Beşe'nin Rukiye'ye annesi Fatma'dan intikal eden terekede hakkı olduğunu ispatlayamadığı</b><br><br>Kartal’da Küçük Hacı Mustafa zevcesi mülknâmesidir.<br><br>Mahmiye-i İstanbul’da Küçük Ayasofya mahallesi sâkinlerinden Ahmed Beşe b. Mehmed nâm kimesne medîne-i Üsküdar muzâfâtından Adalar nâhiyesinde meclis-i şer‘-i şerîfde yine nâhiye-i mezbûreye tâbi‘ Kartal nâm karye sâkinelerinden işbu râfi‘atü’l-kitâb Rukiye bt. Mehmed nâm hatun muvâcehesinde üzerine da‘vâ ve takrîr-i kelâm edip mezbûre Rukiye’nin bundan akdem müteveffiye olan vâlidesi Fâtıma bt. Abdullah nâm hatun babam mezbûr Mehmed ile li-ebeveyn karındaşlar olup müteveffiye-i mezbûrenin mecmû‘ terekesine mezbûre Rukiye vâzı‘atü’l-yed olmağın hâlâ tereke-i müteveffât-ı mezbûrenin alâ-mâ-farazallâhu te‘âlâ nısf hissesi mezbûre Rukiye’ye ve nısf-ı âharı bana isâbet etmeğin suâl olunup tereke-i müteveffât-ı mezbûreden benim hisseme isâbet eden nısf hissem alıverilmesi matlûbumdur dedikde gıbbe’s-suâl mezbûre Rukiye cevâbında fi’l-hakīka müteveffât-ı mezbûrenin mecmû‘ terekesine vâzı‘atü’l-yed olduğunu ve vâlidesi müteveffât-ı mezbûrenin merkūm Ahmed Beşe li-ümmin er karındaşı oğlu olduğunu ikrâr lâkin vech-i muharrer üzere vâlidesi müteveffât-ı mezbûrenin li-ebin dahi er karındaşı oğlu olduğunu inkâr edicek, müdde‘î-i mezbûrdan ber-vech-i muharrer müdde‘âsını mübeyyine beyyine taleb olundukda ityân-ı beyyineden izhâr-ı acz ile istihlâf etmeğin mezbûre Rukiye’ye minvâl-i meşrûh üzere vâlidesi müteveffât-ı mezbûre Fâtıma merkūm Ahmed Beşe’nin babası merkūm Mehmed ile li-ebin karındaşlar dahi olmadığına yemîn teklîf olundukda ol dahi alâ-vefki’l-mes'ûl half billâhi’l-aliyyi’l-azîm etmeğin mûcebiyle müdde‘î-i mezbûr Ahmed Beşe’ye bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Recebi’l-mürecceb li-sene ışrîn ve mi'e ve elf.<br><br>Şuhûdü’l-hâl: Halil Ağa b. Mehmed, Musa Beşe b. Mehmed, Mehmed Efendi b. Mustafa, Ömer Çelebi b. Musa, Hasan Beşe b. Ali, Mahmud Çavuş b. Emrullah Serdâr.</p>          <br><a title="Önceki sayfa" style="text-decoration:none" href="./ayrmetin.php?idno=36560"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36562"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>