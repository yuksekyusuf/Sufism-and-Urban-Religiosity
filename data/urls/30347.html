﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 175<br>Hüküm no: 145<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Donik v. Toros’un Beşiktaş Dolmabahçe’deki çörekçi fırını gediğini Çörekçi İsmail b. Mahmud’a yüz elli guruşa sattığı</b><br><br>Mübâya‘a-i fırın-ı çörekçi<br><br>Mahrûse-i Galata’ya muzâfe Beşiktaş nâhiyesine tâbi‘ Dolmabahçe’de vâki‘ fırında habbâz olan Donik v. Toros nâm zimmî meclis-i şer‘-i hatîr-i lâzımü’t-tevkīrde çörekçi tâifesinden bâ‘isü’l-kitâb el-Hâc İsmail b. Mahmud nâm kimesne mahzarında ikrâr-ı tâm ve takrîr-i kelâm edip işbu akd-i âti’z-zikrin sudûruna değin yedimde mülk ve hakkım olup zikrolunan Dolmabahçe’de vâki‘ mukeddemâ çörekçi fırını olup bir müddet kapalu ve mu‘attal kaldıkdan-sonra bir müddet fırın-ı mezkûrda nân-ı azîz tabh ve i‘mâl olunmuşidi. Lâkin fırın-ı mezkûr çörekçi fırını olmağla derûnunda mevcûde olan âlât-ı lâzıme-i ma‘lûmeyi tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mezbûr el-Hâc İsmail’e yüz elli guruşa bey‘ ü temlîk ve teslîm eylediğimde, ol dahi ber-vech-i muharrer iştirâ ve temellük ve tesellüm ve kabz ü kabûl ettikden sonra semeni olan meblağ-ı mezbûr yüz elli guruşu mezbûr el-Hâc İsmail yedinden bi’t-tamam ve’l-kemâl ahz ü kabz edip bey‘-i mezkûrun tağrîr ve gabnine ve gedik husûsuna müte‘allika âmme-i de‘âvî ve kâffe-i mutâlebâtdan mezbûr el-Hâc İsmail’in zimmetini ibrâ-i âm ile ibrâ ve ıskāt eylediğimde, ol dahi ibrâ-i mezkûru ba‘de’l-kabûl zikrolunan âlât-ı lâzıme-i ma‘lûmede benim asla ve kat‘â alâka ve medhalim kalmayup müşteri-i mezbûr el-Hâc İsmail’in mülk-i müşterâsı ve hakk-ı sırfı olmuşdur, keyfe mâ yeşâ’ ve hasbe-mâ-yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb ve imlâ olundu.<br><br>Fî 9 min-Cumâdelûlâ sene [1]194.<br><br>Şuhûdü’l-hâl: Uncular Kethudâsı Mustafa Ağa, Uncular yiğitbaşısı el-Hâc Abdullah, el-Hâc Ahmed Ağa, Habbâzân Yiğitbaşısı es-Seyyid Mehmed Emin Ağa, Çörekçi Kethudâsı es-Seyyid el-Hâc Ahmed, Çörekçiler Yiğitbaşısı Halil, Kadı-oğlu Hâfız Mustafa Efendi, Usta Mikail, Usta Vartan, Usta Filibos, Usta Serkiz, [Usta] Bağdasar, [Usta] Bedros.</p>          <br><a title="Önceki sayfa" style="text-decoration:none" href="./ayrmetin.php?idno=30346"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30348"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o316"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>