﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 115<br>Hüküm no: 81<br>Orijinal metin no: [21b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mimarsinan mahallesinden Râbia Hatun’un mirasını Ayşe Hatun’a bıraktığı</b><br><br>Husûs-ı âti’l-beyânın mahâllinde ketb ü tahrîri için bi’l-iltimâs savb-ı şer‘-i kavîmden irsâl olunan Mevlânâ Mustafa Efendi mahmiye-i İstanbul’da Mimar Sinan mahallesinde sâkin Mehmed Ağa b. Mehmed’in menziline varıp zeyl-i kitâbda muharrerü’l-esâmî Müslimîn mahzarlarında akd-i meclis-i şer‘-i şerîf ettikde mahalle-i mezbûre sâkinelerinden olup zâtı mahalle-i mezbûre imâmı Mehmed Efendi b. Mustafa ve Molla Osman b. İsmail ve Kâtib Mehmed Efendi b. Ahmed ta‘rîfleriyle mu‘arrefe olan Râbia Hatun bt. el-Hâc Süleyman b. Abdullah meclis-i ma‘kūd-ı mezkûrda bâ‘isetü hâzihi’l-vesîka Âişe bt. Mehmed nâm hatun mahzarında ikrâr ve takrîr-i kelâm edip hâlâ müsinne ve alîle olup mezbûre Âişe Hatun menzilinde sâkine olmamla bi-emrillâhi te‘âlâ vefât eylediğimde mezbûre Âişe Hatun cemî‘ terekemi ahz u kabz ve sünnet-i seniyye üzere techîz ve tekfîn ve levâzım-ı defnime görüp yine terekemden üç bin akçe ıskāt-ı salâtım için vech-i şer‘î üzere fukarâya devroluna ve terekemden mikdâr-ı kifâye tabh-ı ta‘âm ve it‘âm-ı fukarâ oluna ve benim vâris ve vârisem olmamağla terekemden mesârif-i mezkûreden fazla nesne kalırsa mezbûre Âişe Hatun nefsiʼçün ahz u kabz ede deyü vasiyyet ve tenfîzine mezbûre Âişe Hatun’u vasîyy-i muhtâr nasb ve ta‘yîn eyledim dedikde ol dahi vesâyet-i mezbûreyi kabûl ve merâsimini edâya ta‘ahhüd ve iltizâm eylediğini mevlânâ-yı mezbûr mahâllinde ketb ve tahrîr ve ma‘an ba‘s olunan Mahmud b. Ahmed ve İsmail b. Hüseyin ile meclis-i şer‘a gelip her biri alâ-vukū‘ihî inhâ ve takrîr etmeğin mâ-hüve’l-vâki‘ ketb olundu.<br><br>Fi’l-yevmi’s-sâdis ve’l-işrîn min-Şevvali’l-mükerrem li-sene selâse ve erba‘în ve mie ve elf.<br><br>Şuhûdü’l-hâl: Mehmed Ağa b. Mehmed, Mehmed Efendi b. Mustafa, Derviş b. el-Hâc Mehmed b. Mehmed, Kâtib Mehmed Efendi b. Ahmed, Fahrü’l-kuzât Abdullah Efendi, Molla Osman b. İsmail, Ali Beşe b. Osman, Berber Ömer Çelebi b. Süleyman, Abdullah Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5834"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5836"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o451"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>