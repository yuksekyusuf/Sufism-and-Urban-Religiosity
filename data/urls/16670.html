﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 103<br>Hüküm no: 56<br>Orijinal metin no: [15a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alime Hatun’un vârislerine taksim edilen terekesi</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Defterdâr Kara Süleyman Mahallesiʼnde sâkine iken bundan akdem vefât eden Alime Hatun bt. Osman’ın verâseti zevc-i metrûku Derviş Mehmed ile sadriye sagīre kızı Fâtıma’ya ve li-ebeveyn er karındaşı Mustafa’ya ve li-ebeveyn er karındaşı olup vilâyet-i Anadolu’da Kastamonu kazâsında sâkin Mehmed’e münhasıra olduğu şer‘an zâhir ve müteʻayyen oldukdan sonra sagīre-i mezbûrenin babası ve tesviye-i umûruna bâ-hüccet-i şer‘iyye mansûb vasîsi olan mezbûr Derviş Mehmed ile kezâlik merkūm Mehmed’in hisse-i irsiyyesini ahz u kabz, zabt u hıfza kıbel-i şer‘den vasî ve kayyım nasb olunan merkūm Mustafa taleb ve ma‘rifetiyle tahrîr ve taksîm olunan tereke-i müteveffâ-i mezbûredir ki ber-vech-i âtî zikr olunur.<br><br>Fi’l-yevmi’l-hâmis min-Rebîʻülâhir sene semân ve hamsîn ve mi’e ve elf.<br><br>#&# Mehr-i müeccel der-zimmet-i zevcü’l-mezbûr 1.920 akçe Der-zimmet-i karındaşı oğlu Seyyid Mehmed 720 akçe Der-zimmet-i karındaşı mezbûr Mustafa 220 akçe<br><br>Cem‘an yekûn: 2.860 akçe.<br><br>#&# Minhâ el-ihrâcât:<br><br>Iskāt-ı salât ber-mûceb-i vasiyyet 500 akçe Resm-i âdî 60 akçe Kalemiye ve hüddâmiye 45 akçe Kaydiye-i defter ve hüccet-i vasî 15 akçe<br><br>Yekûnü’l-mesârif: 620 akçe. Yalnız altı yüz yirmi akçedir.<br><br>Sahhe’l-bâkī li’t-taksîm beyne’l-verese, meblağ: 2.240. Yalnız iki bin iki yüz kırk akçedir.<br><br>Hissetü’z-zevci’l-mezbûr 560 akçe Hissetü’l-binti’l-mezbûr 1.170 akçe Hissetü’l-ahi’l-mezbûr 255 akçe Hissetü’l-ahi’l-mezbûr 255 akçe<br><br>Müteveffât-ı mezbûre Alime Hatun hayâtında sadriye sagīre kızı mezbûre Fâtıma’ya hibe ve temlîk edip sagīre-i mezbûrenin babası ve tesviye-i umûruna bâ-hüccet-i şer‘iyye mansûb vasîsi olan mezbûr Derviş Mehmed’e teslîm olunan eşyâdır ki ber-vech-i âtî zikr olunur.<br><br>[15b] Yemenî yasdık, 2 240 akçe Yemenî yorgan ma‘a çarşeb, 5 1.200 akçe Döşek çarşebi, 2 160 akçe Beledî döşek, 3 600 akçe Minder, 2 480 akçe Köhne kadife yasdık yüzü, 4 60 akçe Tencere bâ-kapak, 2 300 akçe Def‘a tencere, 1 120 akçe Demir saç ayak 12 akçe Def‘a demir saç ayak 40 akçe Tâbe, 2 180 akçe Sahan, 3 150 akçe Lengerî 15 akçe Hamam tası 100 akçe Sini, 1 210 akçe Kahve ibriği, 3 120 akçe Yeşil çuka ferâce, 1 920 akçe Kırmızı çuka biniş 150 akçe Hâre cübbe, 1 480 akçe Sim kuşak, 1 720 akçe Baş yemenîsi, 2 520 akçe Kutnî anteri 300 akçe Kutnî şalvar, 1 150 akçe Beyâz köhne şalvar, 1 60 akçe Alaca şâlî anteri, 2 240 akçe Beyâz anteri, 1 120 akçe Yeşil çuka kürk 300 akçe Nukūd, akçe 6.600 akçe<br><br>Cem‘an yekûn: 14.547 akçe.<br><br>Derûn-ı defterde mezkûr eşyânın kıymeti ile nakid yalnız on dört bin beş yüz kırk yedi akçe olup zikr olunan eşyâ ile nakd-i mezbûru vasiyy-i merkūm Derviş Mehmed’e teslîm olunduğu işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=16669"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16671"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o482"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>