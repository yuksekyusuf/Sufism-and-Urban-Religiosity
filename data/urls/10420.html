﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 208<br>Hüküm no: 258<br>Orijinal metin no: [78a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Paşa’nın azadlı köle ve cariyesi Süleyman ve Vildan’a Beşiktaş’taki iki yüz elli üç zira arsasını hibe ettiği</b><br><br>Husûs-ı âti’l-beyânın mahallinde tahrîri iltimâs olunmağın bu fakīr zeyl-i sahifede mastûru’l-esâmî olan Müslimîn ile düstûr-ı zî-şân müşîr-i âsaf-nişân râkibü huyûli’l-izzi ve’l-ikbâl sâhibü züyûli’l-mecd ve’l-iclâl emînü’l-emâneti’l-uzmâ semînü’l-hilâfeti’l-kübrâ müdebbirü umûri’s-saltanati fî âmmeti’l-âfâk câlisü kürsiyyi’l-vezâreti bi’l-istihkāk hazret-i Ahmed Paşa yesserallâhu mâ yeşâhu ve mâ yürîduhû hazretlerinin mahrûse-i Galata’ya tâbi‘ kasaba-i Beşiktaş’da Sultân Süleyman mahallesinde vâki‘ hadîkalarına varup akd-i meclis-i şer‘-i şerîf olundukda vezîr-i müşârun ileyh hazretlerinin taraf-ı karînü’ş-şereflerinden husûs-ı câ’i’z-zikri ikrâra vekîl olup Hüseyin Bey b. Ramazan ve Abdulbâki Bey b. Abdullah şehâdetleriyle şer‘an vekâleti sâbite olan mefharü erbâbi’t-tahrîr ve’l-kalem zübdetü ashâbi’t-tastîr ve’r-rakam hâlâ başmuhâsebeci olan Mehmed Efendi b. Ahmed meclis-i mezbûrda müşârun ileyhin abd-i mu‘takları Süleyman Bey b. Abdullah nâm kimesne ile câriye-i mu‘takaları Vildan bt. Abdullah nâm hatun mahzarlarında bi’l-vekâle ikrâr ve takrîr-i kelâm edüp müvekkil-i müşârun ileyh mahalle-i mezbûrede vâki‘ bir tarafı Uzun Veli mülkü ve bir tarafı bazen Dilaver Bey ve bazen Ömer Çelebi mülkleri ve tarafeyni tarîk-i âm ile mahdûd tûlen yirmi üç zirâ‘ ve arzen on zirâ‘ be-hesâb-ı şatrancî cem‘an iki yüz elli üç zirâ‘ arsasını mezbûrâna ale’l-iştirâki’s-seviy hibe-i sahîha-i şer‘iyye ile hibe ve temlîk onlar dahi meclis-i hibede ittihâb ve temellük ve tesellüm eylediler ba‘de’l-yevm arsa-i mezkûre merkūmânın ber-vech-i muharrer mülk-i mevhûbudur keyfe mâ yeşââ ve yahtârâ mutasarrıfân olsunlar dedikde gıbbe’t-tasdîki’ş-şer‘î vâki‘ hâl bi’t-taleb mahallinde ketb ve tahrîr olundu.<br><br>Tahrîren fi’l-yevmi’s-sâmin ve’l-ışrîn min-Şevvâl li-sene isneyn ve sittîn ve elf.<br><br>Şühûdü’l-hâl: es-Sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=10419"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10421"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o303"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>