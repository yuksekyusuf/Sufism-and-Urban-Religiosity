﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 280<br>Hüküm no: 431<br>Orijinal metin no: [83b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar'daki koru-yı hümayundan ağaç kesilmemesi ve kömür yapılmaması</b><br><br>Akzâ kuzâti’l-müslimîn evlâ vülâti’l-muvahhidîn ma‘denü’l-fezâil ve’l-yakīn [râfi‘u] a‘lâmi’ş-şerî‘ati ve’d-dîn vârisü ulûmi’l-enbiyâi ve’l-mürselîn el-muhtassu bi-mezîdi inâyeti’l-meliki’l-mu‘în mevlânâ Üsküdar kādısı -zîde fezâiluhû- tevkī‘-i refî‘-i hümâyûn vâsıl olucak ma‘lûm ola ki, iftihârü’l-emâcid ve’l-ekârim hâlâ hâssa bostancıbaşı Halil -dâme mecdühû- Südde-i sa‘âdetime arzuhâl edip Üsküdar kazâsına tâbi‘ mîrî koru-yı hümâyûn ber-mûceb-i hatt-ı hümâyûn-ı şevket-makrûn hıfz u hırâset olunup mîrî koru ve kadîmî şikârgâh-ı hümâyûnuma tahsîs olunagelen mahallerden kereste almak ve kömür yakmak için odun kat‘ olunagelip ve bunun gibi etvâr-ı nâ-hemvâre ta‘addî etmemek üzere bostancıbaşı-yı mûmâ-ileyh tarafından bir kaç def‘a tenbîh olundukda ba‘zı kimesneler mütenebbih olmayıp koru-yı hümâyûnum derûnunda olan eşcârı kat‘ ve kömür hark edip ve âlet-i harb ile ta‘addî ve tecâvüz üzere oldukların bildirip bu def‘a dahi koru-yı mezbûrdan kereste ve sâir eşcâr makūlesi kat‘ olunmayıp ve kömür hark olunmamak üzere muhkem tenbîh ve te'kîd olunup ba‘de’t-tenbîh bundan sonra dahi mütenebbih olmayıp şer‘-i şerîf ve emr-i hümâyûnuma muhâlif koru-yı mezbûrdan kereste ve eşcâr kat‘ ve kömür hark edenler ma‘rifet-i şer‘le teftîş ve tefahhus ve haklarından şer‘le lâzım gelen icrâ olunmak için ism ü resmleriyle ve şöhret-i şi‘ârlarıyla sıhhati üzere Âsitâne-i sa‘âdetime arz u i‘lâm olunmak bâbında emr-i şerîfim ricâ etmeğin vech-i meşrûh üzere amel olunmak bâbında fermân-ı âlîşânım sâdır olmuşdur. Buyurdum ki hükm-i şerîfimle vusûl buldukda bu bâbda sâdır olan fermân-ı celîlü’l-kadrim mûcebince amel edip dahi sen ki mevlânâ-yı mûmâ-ileyhsin bu def‘a dahi koru-yı mezbûrdan kereste ve sâir eşcâr makūlesi kat‘ olunmayıp ve kömür hark olunmamak üzere muhkem tenbîh ve te'kîd olunup ba‘de’t-tenbîh bundan sonra dahi mütenebbih olmayıp şer‘-i şerîfe ve emr-i hümâyûnuma muhâlif koru-yı mezbûrdan kereste ve eşcâr kat‘ ve kömür hark edenler ma‘rifet-i şer‘le teftîş ve tefahhus ve haklarında şer‘le lâzım gelen icrâ olunmak için ism ü resmleriyle ve şöhret-i şi‘ârlarıyla sıhhati üzere Âsitâne-i sa‘âdetime arz u i‘lâm eyleyip emr-i şerîfim mazmûn-ı münîfi ile âmil olasın, şöyle bilesin, alâmet-i şerîfe i‘timâd kılasın.<br><br>Tahrîren fî-evâhiri şehri Şevvâl sene 1130<br><br>Kostantıniyye el-mahrûse.<br><br>Kad vasale ileynâ fî 5 Zilka‘de.<br><br>Hâssa Haseki Süleyman Ağa yediyle vürûd bulup<br><br>Bâ-fermân-ı âlî</p>          <br><a title="Önceki sayfa" style="text-decoration:none" href="./ayrmetin.php?idno=36882"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36884"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b280"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>