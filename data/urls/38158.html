﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 424<br>Hüküm no: 353<br>Orijinal metin no: [78b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Efendi’nin Zeynep adlı küçük kızın vasisi Emine Hatun’dan aldığı parayı geri ödediği</b><br><br>Mahmiye-i İstanbul’da Bahçekapısı kurbünde Hobyar mahâllesinde sâkin iken bundan akdem vefât eden Kuşadalı el-Hâc Hüseyin b. el-Hâc Hasan’ın sulbiye kebîre kızı olup cünûn-ı mutbık ile mecnûne Zeyneb’in üvey vâlidesi ve tesviye-i umûruna kıbel-i şer‘den mansûbe vasîsi olup zâtı ta‘rîf-i şer‘î ile mu‘arrefe olan Emine Hatun bt. Abdullah meclis-i şer‘-i şerîf-i enverde mahâlle-i mezbûre ahâlîsinden fahrü’l-akrân hâfizü’l-kitâb Tophanelizâde el-Hâc Mustafa Efendi b. Mehmed Efendi b. Abdullah tarafından ikrâr-ı âti’l-beyanı tasdîka vekîli olduğu Çavuşzâde Mehmed Efendi b. Abdullah ve Ahmed Ağa b. Abdullah şehâdetleriyle şer‘an sâbit ve mahkûmün-bih olan Halil Efendi b. Hüseyin mahzarında bi’l-vesâye ikrâr ve takrîr-i kelâm edip vasîsi olduğum mecnûne-i mezbûrenin mâlından iki yüz guruşunu bundan akdem müvekkil-i mûmâ-ileyhe bi-tarîkı’l-emâne vesâyeten def‘ u teslîm etmiş idim, el-hâletü hâzihi meblağ-ı mezbûru vekîl-i merkūm Halil Efendi işbu meclis-i şer‘de bana def‘ u teslîm, ben dahi yedinden vesâyetim hasebiyle tamâmen ahz u kabz eyledim, ba‘de’l-yevm meblağ-ı mezbûr iki yüz guruşdan müvekkil-i mûmâ-ileyh el-Hâc Mustafa Efendi yedinde ve zimmetinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fî 16 min-Recebi’l-ferd sene 1143.<br><br>Şuhûdü’l-hâl: Hüseyin Ağa b. Mehmed, Seyyid Yahya Çelebi b. İbrahim, el-Hâc İbrahim b. Hüseyin, Mehmed Efendi b. Osman, Seyyid Mustafa b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=38157"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38159"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b424"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>