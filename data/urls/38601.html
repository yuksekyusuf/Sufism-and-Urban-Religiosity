﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 215<br>Hüküm no: 221<br>Orijinal metin no: [40a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeliha bt. Hacı Hasan’ın vasiyetini yerine getirmek üzere eşi Mustafa’yı vasi tayin etmesi</b><br><br>Vasiyetnâme<br><br>Mahmiye-i İstanbul’da Kadırga Limanı kurbünde Emin Sinan mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Şerife Zeliha bt. el-Hâc Hasan nâm hatun meclis-i şer‘-i şerîf-i enverde hâlâ zevci ve ber-vech-i âtî vesâyâsını tenfîze vasîyy-i muhtâr nasb ü ihtiyâr eylediği işbu bâ‘isü’l-vesîka Mustafa b. İbrahim mahzarında ikrâr-ı tam ve takrîr-i kelâm edip ben bi-emrillâhi te‘âlâ vefât eylediğimde cemî‘ terekemi ve zimem-i nâsda olan hukūkumu zevcim merkūm ahz ü kabz edip zevcim merkūma zimmetimde cihet-i karzdan deynim olan iki yüz guruş ile sâir düyûn-ı müsbetem zuhûr eder ise ba‘de’l-edâ bâkī kalan terekemin sülüsünü ifrâz ve sülüs-i mezkûrdan altmış guruş iskāt-ı salât ve kefâret-i savm ü yemîn ve nüzûrâtım için devr ve fukarâya tasadduk oluna ve sülüs-i mezkûrdan altmış guruş ile bir mushaf-ı şerîf iştirâ olunup müstahakkīnden bir kimesneye verile ve eğer sülüs-i mezkûrdan fazla kalır ise fazla-i mezkûra zevcim vasîyy-i mezbûr yediyle vücûh-ı birr ü hayrâta harc ü sarf oluna ve sülüsân terekem dahi veresem beynlerinde tamamen farazallâhu te‘âlâ tevzî‘ ü taksîm oluna deyü vasiyet ve tenfîzine zevcim mezbûr Mustafa’yı vasîyy-i muhtâr nasb ü ta‘yîn eyledim dedikde, ol dahi ber-vech-i muharrer vesâyet-i mezkûreyi kabûl ve merâsimini kemâ-yenbagī edâya ta‘ahhüd ve iltizâm etmeğin mâ-vaka‘a [bi’t-taleb ketb olundu.]<br><br>Fî 15 Cemâziyelûlâ sene [1]242<br><br>Şühûdü’l-hâl: Hüseyin Ağa, es-Seyyid Mustafa Ağa, Hakkāk Hüseyin Efendi, Muhzır Ali Çelebi, Muhzır Emin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38600"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38602"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>