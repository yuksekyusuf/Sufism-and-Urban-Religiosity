﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 367<br>Hüküm no: 249<br>Orijinal metin no: [52a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ebubekir Ağa b. İsmail’in yanmış hânın yerine yeni bir hân inşa etmesi ve altına çörekci fırını açması</b><br><br>Derûn ve nakl olunan gedik-i mezkûrun mübâya‘a hücceti târihi fî 15 Muharrem sene 1279. Muahharan tesvîdinden kayd olunmuşdur fî 13 Receb sene 1281<br><br>İşbu sebt-i hâmiş olunan hüccet derûnunda mezkuru’l-isim sadr-ı vâlâ-yı Anadolu tahtacısı el-Hâc Ebubekir Ağa b. İsmail nâm kimesne meclis-i şer‘-i münîrde takrîr-i kelâm edip Nezâret-i Evkāf-ı hümâyûna mülhak evkāfdan merhûm Ahi Çelebi Vakfı müsakkafâtından mahmiye-i İstanbul hısnı ebvâbından Kapan-ı Dakîk kapısı hâricinde Tekfurdağı İskelesi kurbünde kâin bir tarafdan Tekfurdağı İskelesi meydânı ve etraf-ı selâsesi tarîk-i âm ile mahdûd bir bâb kârgîr hân benim bâ-temessük-i mütevelli bi’l-icâreteyn müstakillen taht-ı tasarrufumda iken mahall-i mezkûrda bundan akdemce vukū‘ bulan harîkde muhterik ve arsası arsa-i sırfe kaldığına binâen hân-ı mezkûrun arsa-i sırfe-i mezkûresi üzerine fevkānî olarak mâlımdan teberru‘an li’l-vakıf mebâliğ-i ma‘lûme sarfıyla kârgîr bir bâb hân inşâ ve tahtına tûlen ve arzen bi-hesâb-ı terbî‘î yüz sekiz zirâ‘ mahalline kârgîr olmak üzere bir bâb çörekci fırını ve mâ‘adâ mahalline dükkân binâ ve ihdâs edip derûn-ı hüccet-i mezkûrede muharrer medîne-i Eyüb’de Câmi‘-i Kebîr mahallesinde kâin bir bâb muhterik çörekçi fırınından müstahlas ve mevcûd çörekçi esnâfının şurût ve nizâmlarında dâhil-i beyne’l-esnâf çörekçi gediği ta‘bîr olunur mâlikleri tarafından şirâen mâlik olduğum bâ-defter-i müfredât âlât-ı lâzime-i ma‘lûmeyi fırın-ı mezkûr derûnuna nakil ve vaz‘ murâdımdır dedikde âlât-ı gedik-i mezkûrun mahall-i mezkûre naklinin bâ-irâde-i seniye evkāf gedikâtına tevfîkan icrâsı muktezâ-i hâlden bulunduğuna binâen husûs-ı mezkûr için Bâbıâlî’ye takdîm olunan bir kıt‘a arzuhâl bâlâsına sâdır olan fermân-ı âlîlerine imtisâlen husûs-ı mezkûrun hakīkat-ı hâli Zabtiye müşîri devletlü Abdülkerim Paşa hazretleriyle Ticâret Nezâret-i celîlesi ve Şehremâneti behiyyesinden bâ-fermân-ı âlî lede’l-isti‘lâm âlât-ı gedik-i mezkûrun fırın-ı mezkûre nakil ve vaz‘ında bir gûnâ mahzûr ve mazarrat olmadığı ba‘de’l-keşf hâmiş-i arzuhâle başka başka i‘lâm olundukdan sonra savb-ı şer‘-i şerîfden dahi mezûnen irsâl olunan Kâtib es-Seyyid Hafız Osman Nuri Efendi ümenâ-i şer‘le mahall-i mezkûre varıp hakīkat-ı hâl zeyl-i arzuhâlde mühürleri mestûr olan bâb-ı mezkûr civârında kâin Yavuzer Sinan ve Papazzâde ve Haraccı Kara Mehmed mahalleleri imâm ve muhtaranı ve ahâlisinden meclis-i ma‘kūd-ı mezkûrda hâzır bulunan cerîdede mazbûtü’l-esâmî kesândan dahi lede’l-istihbâr fi’l-vâki‘ fırın-ı mezkûr kârgîr olmak üzere binâ ve inşâ olunmuş ve etrâf-ı erba‘ası ber-mûceb-i harîta tarîk-i âm olup âhar gedikden ârî olarak mezbûr Ebubekir Ağa’nın uhdesinde bulunmuş olup ber mûceb-i hüccet-i şer‘iyye şirâen mâlik olduğu müstahlas çörekçi gediği âlât-ı lâzime-i ma‘lûmesinin fırın-ı mezkûre nakil ve vaz‘ında kezâlik etrâf-ı erba‘asında bulunan kesânın dekâkîn ve sâiresine mazarratı olmayıp mahall-i mezkûre dahi bir bâb çörekçi fırınının lüzûmu olduğunu her biri bi’l-ittifâk ihbâr eylediklerini kâtib-i mûmâ-ileyh mahallinde ketb ü tahrîr ve ma‘an meb‘ûs ümenâ-i şer‘le meclis-i şer‘a gelip alâ vukū‘ihi ba‘de’l-inhâ ve’t-takrîr arzuhâl-ı mezkûr ve esnâf-ı merkūme kethüdâsı tarafından verilen bir kıt‘a memhûr ilmühaber meclis-i şer‘de hıfz olunmuş ve cânib-i şer‘-i şerîfde bulunan gedikât defteri tashîh kılınmış olmağla mâ-hüve’l-vâkı‘ bi’t-taleb ketb olundu.<br><br>Fî Gurre-i Cumâdelâhire sene 1279<br><br>Şuhûdü’l-hâl: Muhzır Süleyman Ağa b. ( ), Muhzır Mustafa Ağa b. ( ), Muhzır Feyzullah Ağa b. ( ), Çukadâr Ahmed Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b367"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o372"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>