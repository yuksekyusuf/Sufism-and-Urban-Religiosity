﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 141<br>Hüküm no: 135<br>Orijinal metin no: [27a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Milas kazası Çolak köyü vakıf mâlikânesine kardeşleri Seyyid Ömer ve Seyyid Veyis ile mutasarrıf olan Seyyid Abdurrahman’ın hissesini kardeşlerinden ayırmak istemesi</b><br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda vilâyet-i Anadolu’da Milas kazâsında Çolak nâm karyenin vakıf mâlikânesinin ber-vech-i meşrût mutasarrıf evlâd-ı vâkıfdan es-Seyyid Süleyman bundan akdem fevt olup bilâ-veled mahlûlünden karındaşları evlâd-ı vâkıfdan es-Seyyid Ömer ve es-Seyyid Veyis ve Abdurrahman’a ber-vech-i iştirâk tevcîh olundukda yedlerine bir kıt‘a berat-ı şerîf-i âlîşân [i‘tâ] buyurulmuş ise de sahib-i arzuhâl Abdurrahman’ın karındaşları müşterekleri kendi hisselerine kanâ‘at etmediklerinden mâ‘adâ merkūm Abdurrahman’ın ismi berat-ı âlîşânda mastûr değildir deyü gadr ettikleri[nden] bahisle sahib-i arzuhâl Abdurrahman kendi hissesini karındaşları merkūmânın hisselerinden tefrîk ve müstakillen kendi hissesine bir kıt‘a berat-ı şerîf-i âlîşân i‘tâ olunmasını işbu arzuhâl ile istid‘â eder, fi’l-hakīka nısf mâlikâne-i mezkûra ber-vech-i iştirâk merkūmûn es-Seyyid Ömer ve es-Seyyid Veyis ve Abdurrahman üzerlerinde olduğu Anadolu Muhâsebesi’nden muhrec derkenârdan müstebân ve sahib Abdurrahman karındaşlarıyla iştirâken hisse[dâr] olduğunu karye-i mezbûr ahâlîsinden Der-aliyye’de müsâfiren sâkinler Hasan b. Hacı Halil ve Abdullah b. Mehmed nâm kimesnelerin alâ-tarîkı’ş-şehâde haber vermeleriyle zâhir ve bedîdâr olmağın bu sûretde sahib Abdurrahman’ın hissesini karındaşları ve müşterekleri merkūmân es-Seyyid Ömer ve es-Seyyid Veyis’in hisselerinden tefrîk ve müstakillen merkūm Abdurrahman dâ‘îlerine bir kıt‘a berat-ı âlîşân inâyet ve ihsân buyurulmak iktizâ eylediği huzûr.</p>          <br><a title="Önceki sayfa" style="text-decoration:none" href="./ayrmetin.php?idno=851"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=853"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o183"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>