﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Tophane Mahkemesi 2 Numaralı Sicil (H. 966-967 / M. 1558-1559)<br>cilt: 43,&nbsp;sayfa: 172<br>Hüküm no: 477<br>Orijinal metin no: [40b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Memi b. Abdullah’ın, Durmuş b. Yusuf’un dükkanını gece hırsızlık için açtığı</b><br><br>Vech-i tahrîr-i sicil oldur ki<br><br>Mahmiye-i Galata’da asesler kethüdâsı olan Yusuf b. Abdullah meclis-i şer‘-i şerîfde Memi b. Abdullah mahzarında takrîr-i kelâm edip bu gece mahmiye-i mezbûreyi dolaşırken Durmuş b. Yusuf nâm kimesnenin dükkânı kilidin bozulmuş buldukda etrâfı tecessüs edip gezerken işbu Memi b. Abdullah mahmiye-i merkūme bedeni üzre saklanıp yatarken bulup getirdik ve yanında kilit açacak demir var suâl olunsun dedikde gıbbe’s-suâl mezbûr Memi cevâb verip şürb-ı hamr etmiş idim gelip mevzi‘-i mezbûrede yatarken tutup getirdiler gayrısın bilmezin deyü inkâr edicek mahmiye-i mezbûre debbağlarından Yorgi b. Petro nâm zimmî hâzır olup benim bundan esbak dükkânım açılıp ba‘zı kimesnelerin esbâbın dükkânımdan sirkat olunmuş idi mazannam merkūm Memi’dir keyfiyet-i hâli mahmiye-i mersûme ahâlîsinden suâl olunsun dedikde Mustafa b. Mehmed ve Mustafa b. Abdullah ve Hacı Mehmed b. Mehmed ve İbrahim b. Ahmed ve Hızır Bâli b. İbrahim nâm kimesneler hâzirûn olup fi’l-vâki‘ mezbûr Memi hırsızdır ve ehl-i fesâddır dâimâ işi gücü evler ve dükkânlar açmakdır ve nice def‘a elinde uğurluk esbâb bulunmuşdur deyü bi’l-muvâcehe şehâdet-i şer‘iyye ettiklerinden sonra şehâdetleri hayyiz-i kabûlde vâki‘ olup vech-i mezbûr üzre mâ vaka‘a bi’t-taleb kaydolup sûreti yed-i tâlibe def‘ olundu.<br><br>Tahrîren fî-evâhiri şehri Şevvâli’l-mükerrem li-sene sitte ve sittin ve tis‘a-mi’e.<br><br>Şuhûdü’l-hâl: Hasan Ağa Reisü’l-muhzırîn, Hacı Ferruh b. Abdullah, Behram b. Abdullah, Sinan b. İlyas, Yahşî b. Sefer ve gayruhum<br><br>Derkenar: Sûreti verildi</p>          <br><a title="Önceki sayfa" style="text-decoration:none" href="./ayrmetin.php?idno=43215"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=43217"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=tph002&bsm=tph002b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=tph002&bsm=tph002o306"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>