﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 450<br>Hüküm no: 532<br>Orijinal metin no: [82b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osmaniye Camii kapısı civarındaki Kalpakçı dükkânındaki âletlerin Artin’e ait olduğunun tescili</b><br><br>İhbâr hücceti<br><br>Mahmiye-i İstanbul’da Yenikapı kurbünde mütemekkin Kalpakçı esnâfından Artin v. Kirkor zimmî meclis-i şer‘-i hatîr-i lâzımü’t-tevkīrde yine esnâf-ı mezbûre kethudâsı Mıgırdıç v. Artin ve kābız-ı mâl Mıgırdıç v. Adam ve Ağya v. Karabet ve Ağyazar v. Avanes zimmîler hâzır oldukları hâlde takrîr-i kelâm ve ta‘bîr ani’l-merâm edip mahmiye-i mezbûrede Osmaniye Câmi‘-i şerîfi kapısı civârında Çubukçu ve çeşme beynlerinde kâin bir bâb kârgîr kalpakçı dükkânı derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûmenin bin iki yüz otuz iki senesinden beri gāib ani’l-meclis Kalpakçı Bedros zimmîden iki bin üç yüz guruşa şirâen bâ-hüccet-i şer‘iye malım olup lâkin yedimde olan hüccet-i şer‘iyem zâyi‘ olmağla hakīkat-i hâl hâzırûn-ı mersûmûndan lede’l-istihbâr kıbel-i şer‘den li-ecli’l-istihkâm yedime bir kıt‘a hüccet-i şer‘iye i‘tâ olunmak matlûbumdur dedikde, hâl bâlâda bast olunan minvâl-i muharrer üzere olup ve zikr olunan dükkân derûnunda mevcûde bâ-defter-i müfredât âlât-ı lâzıme-i ma‘lûme mersûm Artin zimmînin târih-i mezkûrdan beri gāib-i mersûm Bedros zimmîden iki bin üç yüz guruşa şirâen yedinde emvâli olduğunu hâzırûn-ı mersûmûndan her biri meclis-i şer‘de alâ-tarîki’ş-şehâde haber vermeleriyle vâki‘u’l-hâl hıfzen li’l-makāl işbu vesîka-i enîka bi’t-taleb ketb ü tahrîr ve li-ecli’l-istihkâm mersûm Artin zimmî yedine i‘tâ olundu.<br><br>Fî 16 L sene [1]242.<br><br>Şühûdü’l-hâl: Muhzır Emin Çelebi, Muhzır İbrahim Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38911"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38913"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b450"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o489"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>