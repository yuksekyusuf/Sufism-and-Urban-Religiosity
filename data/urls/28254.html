﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 202<br>Hüküm no: 229<br>Orijinal metin no: [48b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar el-Hâc Mesud ve el-Hâc Salih’e olan borçları için hapsedilmiş olan Sefer v. Kirkor’un iflasına karar verilmesi</b><br><br>Tüccârdan hâzır bi’l-meclis el-Hâc Mesud nâm kimesneye karz-ı şer‘îden on sekiz guruş ve gāib ani’l-meclis el-Hâc Salih’e on üç guruş deyn için yüz bir gün sicn-i sultânîde mahbûs olan Sefer v. Kirkor’un ber-vech-i âtî istişhâd-ı şer‘î sudûrundan sonra mahmiye-i İstanbul’da Kızılmaslak kurbünde sâkin Ahmed b. el-Hâc Hüseyin ve Hüseyin b. Abdullah ve Receb b. Mehmed nâm kimesneler meclis-i şer‘a hâzırûn olup isre’l-istişhâd fi’l-vâki‘ işbu mezkûr Sefer müflis ve mu‘dim olup hâlâ üzerinde lâbis olduğu köhne libâsından gayrı ism-i mâl ıtlâk olunur bir şey’i olmadığı ma‘lûmumuz olmağla [vü]s‘at-i hâl ve kudret-i mâla vusûlüne değin sebîlî tahliye ve hapisden [ıtlâk] olunması lâzım idüğüne biz şâhidleriz şehâdet dahi ederiz deyü edâ-yı şehâdet-i şer‘iyye eylediklerinde mezbûr el-Hâc Salih’in, yesârına beyyinesi olmamağla hâkim-i muvakkı‘-ı sadr-ı kitâb tûbâ-lehû ve hüsnü me’âb hazretleri dahi ba‘de’t-ta‘dîl ve’t-tezkiye şehâdetleri kabûl ve mûcebiyle mezbûrun iflâsına hükm ve kazâ olunup sâdır olan fermân-ı şerîf-i celîlü’ş-şân üzere işbu vesîka tahrîr ve Vâlide Hanı’nda sâkin Efendil v. Ohan mezbûrun nefsine ve hîn-i mutâlebede meclis-i şer‘a ihzârına kefîl olmağın yed-i tâlibe i‘tâ olundu.<br><br>Fî evâsıtı Saferi’l-hayr li-sene mi’e ve elf.<br><br>Şuhûdü’l-hâl: İsmail Efendi b. Receb imâm, Ali Çavuş el-mübâşir, İbrahim Çelebi b. Ahmed, Ebûbekir b. Hüseyin, Ali b. Bâli, Ali b. Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=28253"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28255"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>