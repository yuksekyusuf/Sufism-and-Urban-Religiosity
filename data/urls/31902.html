﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 506<br>Hüküm no: 494<br>Orijinal metin no: [72a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cihanbeyli aşiretinden Alişan Beyzade Celep Ömer Bey ile kasap kethuda ve ustaları arasında koyun eti, kuyruk yağı ve sakatatların fiyatı üzerinde anlaşma sağlandığı</b><br><br>Ağnâm<br><br>Ma‘rûz<br><br>Sekene-i Dârü’s-Saltanati’l-Aliyye’nin tevsî‘-i dâire-i ma‘âşları’çün bu esnâda Anadolu cânibinden Âsitâne-i aliyye’ye on beş bin re’s mikdârı ağnâm sevk ve tesyîr eden Cihanbeyli Aşîreti’nden sâhib-i arzuhâl Alişan Beyzâde Ömer Bey meclis-i şer‘-i hatîrde Dergâh-ı âlî yeniçerileri ağası izzetlü ağa bendeleriyle Hâssa Kasabbaşısı Ser-bevvâbîn-i Dergâh-ı âlî izzetlü Mustafa Ağa kulları hâzır oldukları hâlde Kassâbân Kethudâsı Ahmed ve ustalarından Hafız el-Hâc Mehmed Emin ve es-Seyyid el-Hâc Osman ve Abdulkadir ve es-Seyyid Molla Hasan ve Mercanlı el-Hâc Osman ve sâir mazbûtü’l-esâmî kasab ustaları muvâcehelerinde işbu sene-i mübârekede mahâllinde cem‘ ü tedârük ve sevk [ve] tesyîr eylediğim ağnâmın herbirini sene-i sâbıkā fiyâtından ziyâde bahâ ile iştirâ olunduğundan mâ‘adâ esnâ-i tarîkde dahi mesârif-i kesîreden bahisle tazallüm-i hâl ve istirhâm eylediğine binâen irâde-i aliyye buyurulduğu vech üzere celeb tâifesinin zarar ve hasardan vikāyetleri lâzımeden olmağla ibâdullâha mazarratı olmayacak vechile beher vakıyye lahmı narh-ı sâbık üzere yirmi iki paraya ve kuyruk yağının beher vakıyyesi kırk paraya ve Eylül duhûl etmiş olmağla ağnâm sakatlarını narh-ı sâbıkına sekizer para zam ile beher sakatı otuz paraya iblâğ olunarak bi’t-terâzî kat‘-ı fiyât olunup vech-i meşrûh üzere bey‘ ü şirâya tarafeyn râzılar olmalarıyla kassâbân esnâfı dahi ber-vech-i muharrer luhûmunu ve kuyruğunu ve sakatlarını mukāvele olunan fiyât-ı mezkûre üzere celeb tâifesi merkūm ile hesâplaşıp ziyâde ve noksân mutâlebesi teklifiyle herbiri âhara rencîde etmeyip yevm-i tevzî‘den otuz bir gün mürûrunda yâfteleri verilip kezâlik yevm-i tevzî‘den kırk bir gün mürûrunda akçelerini tamamen edâ ve teslîm etmek üzere müte‘ahhidler olup bu vechile kat‘-ı fiyât olunduğu İstanbul Mahkemesi’nden huzûr.<br><br>Fî 21 B sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31901"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31903"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b506"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>