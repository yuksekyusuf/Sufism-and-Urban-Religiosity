﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 444<br>Hüküm no: 455<br>Orijinal metin no: [111a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Efendi’nin diğer Hasan Efendi’den satın aldığı cariye için verilen borç temessükü davası</b><br><br>Mahmiye-i İstanbul’da Şeyh Vefa mahâllesinde sâkin Hasan Efendi b. Ali nâm kimesne mahmiye-i mezbûrede meclis-i şer‘-i hatîr-i lâzımü’t-tevkīrde Alipaşa-i atik mahâllesi sükkânından bâ‘isü’l-kitâb diğer Hasan Efendi b. Hüseyin tarafından husûs-ı âti’l-beyana vekîl olduğu Mustafa b. Abdullah ve Mehmed b. Ali nâm kimesneler şehâdetleriyle şer‘an sâbit olan sulbî kebîr oğlu Hüseyin Çelebi mahzarında ikrâr ve takrîr-i kelâm edip müvekkil-i mezbûr Hasan Efendi zimmetinde bundan akdem cins ve evsâfı beynimizde ma‘lûm yedimden iştirâ ve kabz eylediği câriye semeninden iki yüz guruş hakkım olup yedime deyn temessükü dahi vermiş idi, el-hâletü hâzihi müvekkil-i mezbûr diğer Hasan Efendi meblağ-ı mezbûr iki yüz guruşu tamâmen bana edâ ve teslîm ben dahi yedinden ahz u kabz edip husûs-ı mezbûra ve gayra müte‘allıka âmme-i da‘vâdan müvekkil-i mezbûrun zimmetini ibrâ ve iskāt eyledim lâkin müvekkil-i mezbûrun mukaddemâ bana verdiği deyn temessükü zâyi‘ olmağla fîmâ-ba‘d zikr olunan temessükü bende veyâ vekîlimizde bir tarîkle zuhûr ederse lede’l-hükkâmi’l-kirâm makbûle ve mesmû‘a olmasın dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-selhi Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Osman Efendi b. Abdullah, Çavuşbaşı kethüdâsı İbrahim Ağa, Mübâşir İbrahim Çavuş b. Abdullah, Emir Mehmed Efendi el-kādı, İsmail Efendi Sandalcızâde, el-Hâc Mehmed Efendi el-kādı.</p>          <br><a title="Önceki sayfa" style="text-decoration:none" href="./ayrmetin.php?idno=41984"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41986"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b444"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>