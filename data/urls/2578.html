﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 236<br>Hüküm no: 260<br>Orijinal metin no: [50b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mahmud’un vefat eden babasının terekesinden dolayı Abdullah Beşe aleyhindeki eşya iddiasından men olunması</b><br><br>Mahmiye-i İstanbul’da Molla Şeref mahallesi ahâlîsinden olup bundan akdem Yeniçeri Ocağı’nda küçük çavuş iken harbde Girid’de şehîdân vefât eden Mahmud Ağa b. Abdullah’ın verâseti zevce-i metrûkesi Saliha bt. Hamza ve sulbiye kebîre kızı Âişe nâm hatunlara münhasıra olduğu şer‘an sâbit oldukdan sonra mezbûre Âişe meclis-i şer‘-i şerîfde işbu bâ‘isü’l-kitâb Abdi [Abdullah] Beşe b. Rasûl nâm kimesne mahzarında üzerine da‘vâ ve takrîr-i kelâm edip müteveffâ-yı mezbûr hayâtında altı bin esedî guruş ve bir sîm raht ve bir sîm gülâbdân ve bir sîm buhûrdân ve iki sîm balta ve iki sîm kılıç dört yüz guruş kıymetli bir kürk ve ellişer guruş kıymetli iki hançerimi mezbûr Abdullah Beşe’ye îdâ‘ ve teslîm, mezbûr Abdullah beşe dahi istîdâ‘ ve kabz etdikden sonra babam mezbûr Mahmud Ağa fevt oldukda zâhir zevcesinden gayrı verâseti olmamağla mezbûr Abdullah Beşe meblağ-ı mezbûrun iki bin altı yüz esedî guruşunu ve eşyâ-i mezbûrdan kürk ile sahanlardan [hançerlerden] mâ‘adâsını mezbûre Saliha ile emîn-i beytülmâl olan Mehmed Ağa’ya teslîm edip bâkī yedinde kalmağın suâl olunup bâkī üç bin dört yüz guruşu ve sâlifü’z-zikr kürk ve hançerler mevcûd ise aynlarından sekiz sehmden yedi sehm hissemi bana teslîm istihlâk eder ise olanın misillerinden ve kıymeti olanın kıymet-i şer‘iyyelerinden sekiz sehmden yedi sehm hissemin mezbûr Abdi Beşe’den alıverilmesi matlûbumdur dedikde gıbbe’s-suâl mezbûr Abdi Beşe cevâbında müteveffâ-yı mezbûrdan ancak müdde‘iye-i mezbûrenin emîn-i mezbûr ile mezbûr Saliha’ya teslîme i‘tirâf etdiğini meblağ-ı mezbûr iki bin altı yüz esedî guruş ile eşyâ-i mezbûrdan mâ‘adâsını kabz etmemiş idim deyüp ziyâdeyi inkâr edicek müdde‘iye-i mezbûreden ziyâde da‘vâsı için beyyine taleb olundukda ityân-ı beyyineden izhâr-ı acz ile istihlâf etmeğin müteveffâ-yı mezbûrdan müdde‘iye-i mezbûrenin vech-i muharrer üzere teslîmi i‘tirâf etdiğinden ziyâde üç bin dört yüz esedî guruş ile dört yüz guruş kıymetli bir kürk ve iki hançer istîdâ‘ ve kabz etmeyip bu vecihden kıbelinde müdde‘iye-i mezbûrenin hakkı olmadığına mezbûr Abdi [Abdullah] Beşe’ye yemîn teklîf olundukda ol dahi alâ-vefki’l-mesûl yemîn billâhi aliyyi’l-a‘lâ etmeğin mûcebince müdde‘iye-i mezbûre bilâ-beyyine vech-i muharrer üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-âşir min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Mehmed Ağa b. Abdullah kethüdâ-yı muhzırân, Şükrullah Bey b. Mustafa, Abdi Çelebi b. Hüseyin, Mustafa Çelebi b. el-Hâc Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2577"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2579"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>