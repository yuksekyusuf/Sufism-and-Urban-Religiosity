﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 334<br>Hüküm no: 483<br>Orijinal metin no: [72b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Donda’nın vârislerinden azatlı kölesinin terekeden hakkını aldığı</b><br><br>Galata kazâsına tâbi‘ İstinye nâhiyesinde vâki‘ Ortaköy’de sâkin iken hâlike olan Donda nâm hâlikenin verâseti zevci Pavli v. Panayot ve usûbet-i nesebiye cihetinden mu‘takası Kadın bt. Yasef nâm Yahûdiye’ye münhasıra oldukdan sonra kable’l-kısmet mezbûr Pavli dahi hâlik olup verâseti li-ebeveyn karındaşları Mihal ve Servik nâm zimmîlere münhasıra oldukdan sonra mezbûre Kadın tarafından husûs-ı âti’l-beyâna vekîl olup İslam Beşe b. Receb nâm kimesne ile Yani v. Yorgi nâm zimmî şehâdetleri ile vekâleti sâbite olan Katalan cemâ‘atinden Mayer v. Salamon nâm Yahûdi mahfil-i kazâda mezbûrân Mihal ve Servik muvâcehesinde bi’l-vekâle ikrâr-ı tâm ve takrîr-i kelâm edip müvekkilem mezbûrenin hâlike-i merkūme Donda’nın muhallefâtından bi-hükmi’l-münâsaha isâbet eden hisse-i şer‘iyyesini bi’t-tamam ahz u kabz edip mezbûrân zimmîlerin hâlike-i mezbûrenin muhallefâtına müte‘allika da‘vâdan zimmetlerin ibrâ-i âmm-ı kātı‘u’n-nizâ‘ ile ibrâ ve ıskāt eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâbi‘ min-Zilhicceti’ş-şerîfe li-sene erba‘a ve sittin ve elf.<br><br>Şuhûdü’l-hâl: Mustafa Efendi b. Hüseyin, Mehmed Efendi b. Mahmud el-imâm, Mustafa Çelebi el-müezzin, Ahmed Beşe b. Hasan, Pîrî Bey b. Erdoğdu, Mehmed b. Ebûbekir, Rıdvan b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=665"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=667"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b334"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o370"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>