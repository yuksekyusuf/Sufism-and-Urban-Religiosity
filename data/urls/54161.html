﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 699<br>Hüküm no: 1136<br>Orijinal metin no: [93a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mitro v. Nikola’nın terekesinin vârislerine taksimi esnasında ortaya çıkan ihtilafın giderildiği</b><br><br>Ma‘rûz;<br><br>Mevâdd-ı şer‘iye istimâ‘ı’çün bi’l-iltimâs kıbel-i şer‘den meb‘ûs Mehmed Esad Efendi dâ‘îleri medîne-i Üsküdar’a tâbi‘ Kuzguncuk karyesine varıp mazbûtü’l-esâmî Müslimîn huzûrlarında akd-i meclis-i şer‘-i şerîf etdikde vilâyet-i Rumeli’nde İstarova kazâsına tâbi‘ Fetrilce? karyesi re‘âyâsından olup mârrü’z-zikr Kuzguncuk karyesinde bağçevân iken bundan akdem hâlik olan Mitro v. Nikola zimmînin verâseti zevcesi Katerina bt. Yorgi nâm Nasrâniye ile li-ebeveyn er karındaşı Dimo veledi’l-merkūm Nikola zimmîye münhasıra ve mesele-i mîrâsları dört sehmden bir sehmi zevce-i merkūmeye ve bâkī üç sehmi karındaşı merkūm Dimo zimmîye isâbeti tahakkukundan sonra merkūm Dimo zimmî meclis-i ma‘kūd-ı mezkûrda zikri âtî bağ ve bağçeye bâ-hüccet-i şer‘iye vâzı‘ü’l-yed olan Yorgi v. Pasko nâm zimmî muvâcehesinde hâlik-i merkūm Mitro zimmînin yedinde mülkü olup Kuzguncuk karyesi hâricinde vâki‘ etrâf-ı erba‘ası merkūm Yorgi zimmî bağı ve Canbo zimmî arsası ve hâlik-i merkūmun taht-ı icâresinde olan bostan ve tarîk-i âm ile mahdûd tahmînen sekiz dönüm mikdârı bir kıt‘a kürûmu mülk müfrez bağ ile yine mahâll-i merkūm hâricinde vâki‘ etrâf-ı erba‘ası Hasan Ağa bağçesi ve Sünbüle Nasrâniye bağçesi ve Terzi İsak Yahûdî tarlası ve tarîk-i âm ile mahdûd bir kıt‘a ayvalık bağçesi ve yine mahâll-i merkūm hâricinde vâki‘ etrâf-ı erba‘ası Canbo ve Todori ve Pelaş zimmîler bağları ve tarîk-i âm ile mahdûd tahmînen otuz dönüm mikdârı bir kıt‘a kürûmu mülk bağ mûrisimiz hâlik-i merkūmun ile’l-helâk yedinde mülkü ve ba‘de-helâkihî terekesinden olup merkūm Yorgi zimmî fuzûlî zabt etmekle teslîme tenbîh olunmak matlûbumuzdur deyü da‘vâ ol dahi cevâbında zikr olunan bağçe ve bağlar hâlik-i merkūmun hayatında mülkü iken yedi yüz otuz guruş semen-i medfû‘ ve makbûza bana bey‘ u temlik ve mebî‘-i mezkûrun gabn ve tağrîrine müte‘allika âmme-i de‘âvîden zimmetimi ibrâ ben dahi ibrâsını kabûl etmiş idim deyü bi’l-cümle takrîr-i meşrûhuna mutâbık iki kıt‘a mübâya‘a hüccetleri ibrâzıyla ba‘de’d-def‘ ve’l-inkâr müdde‘iyân-ı mezbûrân mazmûn-ı hüccet-i mezkûreleri ikrâr ü i‘tirâf etmeleriyle mûcebince müdde‘iyân-ı merkūmânın merkūm Yorgi zimmîye bî-vech mu‘ârazadan men‘ eylediğini mezbûr dâ‘îleri mahâllinde ba‘de’t-tahrîr ve’l-inhâ huzûr-ı âlîlerine i‘lâm olundu.<br><br>Fî 11 min-Receb sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54160"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54162"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b699"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1006"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>