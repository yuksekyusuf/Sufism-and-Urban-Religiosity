﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 150<br>Hüküm no: 151<br>Orijinal metin no: [29b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arapgir kazası Oda-i zühur adlı yerdeki mescidin cami haline getirilmesi ve hitabetinin de İskender b. Abdullah’a tevcihi</b><br><br>Sâdır olan fermân-ı âlîlerine imtisâlen işbu arz ve derkenâra nazar olundukda vilâyet-i Anadolu’da Arabkir kazâsında Oda-i zühur nâm mahallede müceddeden binâ ve ihyâ eylediği mescid-i şerîfin kurb-ı civârında edâ-i salât-ı Cuma ve îdeyn olunur câmi‘-i şerîf olmadığından kazâ-i mezbûr eyyâm-ı şitâda usret çekmeleriyle mescid-i mezbûrun câmi‘ olmağa salâhiyeti olduğundan müceddeden minber vaz‘ ve ikāmet-i salât-ı Cuma ve îdeyn-i şerîfeyn edâ etmeğe izn-i hümâyûn-ı hazret-i cihândârî erzân ve ber-vech-i hasbî hitâbeti dahi erbâb-ı istihkākdan İskender Halîfe’ye tevcîh ve yedine bir kıt‘a berat-ı şerîf sadaka ve ihsân buyurulmasını sahibe-i arzuhâl Fâtıma Hatun nâm sahibetü’l-hayr işbu arzuhâlde istid‘â eder, husûsu tahkīk için kazâ-i mezbûr ahâlîlerinden huzûr-ı şer‘-i şerîfe celb olunan Kıroğlu Osman b. Süleyman, Kavarioğlu Ebûbekir b. Mehmed ve Muhzır Mehmed b. Ali nâm kimesne[lerden] suâl olundukda askerî rûznâmçesinden muhrec derkenâreden muharrer Harabe nâm mahallede vâki‘ câmi‘ ile minber vaz‘ olunan mescid mahâllin yanında bir sâ‘at mesâfe olup eyyâm-ı şitâda edâ-i salât-ı Cuma ve îdeyn fazîlet[in]den mahrûm olduklarını merkūmûndan herbiri alâ-tarîkı’ş-şehâde haber vermeleriyle zâhir ve bedîdâr olmağın bu sûretde derûn-ı arzuhâlde mezkûrü’l-ism erbâb-ı istihkākdan İskender b. Abdullah’a tevcîh ve yedine müceddeden berat-ı şerîf-i âlîşân sadaka ve ihsân buyurulmak iktizâ eylediği huzûr.</p>          <br><a title="Önceki sayfa" style="text-decoration:none" href="./ayrmetin.php?idno=867"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=869"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o180"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>