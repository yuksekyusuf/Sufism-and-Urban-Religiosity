﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 106<br>Hüküm no: 78<br>Orijinal metin no: [14b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstemat bt. Hıristo’nun Fermeneci Nikola ile değirmen hissesi hususunda anlaşması</b><br><br>Ma‘rûz,<br><br>Rumeli’de Avlonya sancağında Delvine kazâsına tâbi‘ Kardifak karyesinde mütemekkine İstemat bt. Hıristo v. Dimo Nasrâniyenin zevci ve tarafından husûs-ı âti’l-beyânda bâ-hüccet-i şer‘iyye vekîl-i müsbet-i şer‘îsi değirmen işçilerinden arzuhâl eden Vasil v. Ziso nâm zimmî bi’t-terâzî Bâb-ı hazret-i fetvâ-penâhîde Sadâret-i Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i hatîrde müvekkile-i mersûmenin li-ebeveyn ammi Fermeneci Nikola veledeyi’l-mersûm Dimo nâm zimmî muvâcehesinde uncu esnâfının kethüdâsı Edhem Efendi b. Derviş Mehmed ve Yiğitbaşısı es-Seyyid İsmail Efendi b. es-Seyyid Mehmed Emin nâm kimesneler ile esnâf-ı merkūmeden derûn-ı arzuhâlde isimleri mastûr Margos v. Mikail ve Hıristo v. Vasil [15a] nâm zimmîler hâzır oldukları hâlde Üsküdar’da Uncular sokağında Vâlide-yi atîk imâretine merbût Yani Değirmeni ta‘bîr olunur beş horoslu yirmi re’s bârgirli bir bâb uncu değirmeni derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin iki re’s bârgir ve ona isâbet eden sâir âlât-ı lâzıme-i ma‘lûme hissesi zevcem müvekkilem mesfûrenin ve on sekiz re’s bârgir ve ona iktizâ eden sâir âlât-ı lâzıme-i ma‘lûme hissesi hâzırân-ı mesfûrân ile sâir ma‘lûmü’l-esâmî kimesnelerin bâ-hüccet-i şer‘iyye iştirâken yedlerinde mülkleri iken zevcem müvekkilem mersûmenin ber-vech-i muharrer mâlike olduğu hisse-i mezkûresini mersûm Nikola zimmî ve hâzırân-ı mersûmân Margos ve Hıristo zimmîlerden her biri bi-gayr-ı hakkın fuzûlî zabt ve vaz‘-ı yed etmeleriyle suâl olunup hisse-i mezkûreden keff-i yed birle zevcem müvekkilem mesfûre için bana teslîme mersûm Nikola zimmî ile hâzırân-ı mersûmândan her birine tenbîh olunmak bi’l-vekâle matlûbumdur deyü da‘vâ eylediğimde mersûm Nikola zimmî dahi cevâbında âlât-ı lâzıme-i mezkûrenin ber-i‘tibâr-ı merkūm iki re’s bârgir ve ona isâbet eden sâir âlât-ı lâzıme-i ma‘lûme hissesini benim bâ-hüccet-i şer‘iyye irsen ve şirâen yedimde emvâlim olmağla bi-hakkın zabt ve vaz‘-ı yed ederim deyü hâzırân-ı mezbûrânın tasdîkiyle benim ber-vech-i muharrer müdde‘âmı külliyen inkâr ve ol vechile beynimizde münâza‘ât-ı kesîre cereyân etmiş idi. El-hâletü hâzihî mersûm Nikola zimmî zevcem müvekkilem mersûme için bi-tarîkı’s-sulh bana malından işbu meclis-i şer‘de yedi yüz elli guruş def‘ ü teslîm eylediğinde ben dahi yedinden bi’l-vekâle ahz u kabz etmemle bi’l-cümle husûs-ı mezkûre ve işbu târîh-i i‘lâma gelince sâir cemî‘ hukūk-ı şer‘iyyeye müte‘allika âmme-i de‘âvî ve kâffe-i mütâlebâtdan ben bi’l-asâle ve müvekkilem zevce-i mersûmeye izâfetle bi’l-vekâle mersûm Nikola zimmî ile hâzırân-ı mersûmân Margos ve Hıristo zimmîlerin zimmetlerini onlar dahi kezâlik bi’l-cümle husûs-ı mezkûre ve işbu târîhe gelince sâir cemî‘ hukūk-ı şer‘iyyeye müte‘allike âmme-i de‘âvîden benimle zevcem müvekkilem mesfûrenin zimmetlerimizi bi’l-asâle her birimiz ibrâ-i âmm-ı sahîh-i şer‘î ile ibrâ ve iskāt ve her birimiz ber-minvâl-i muharrer âharın asâleten ve vekâleten ibrâsını kabûl eyledik deyü ikrâr ve tasâdıklerı tescîl ve huzûr-ı âlîlerine i‘lâm olundu.<br><br>Fî 20 S sene [1]256.</p>          <br><a title="Önceki sayfa" style="text-decoration:none" href="./ayrmetin.php?idno=980"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=982"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>