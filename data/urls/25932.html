﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 856<br>Hüküm no: 1045<br>Orijinal metin no: [146b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cennet bt. Ali’nin yarım menzil hissesini boşandığı kocası Hacı Ahmed b. Mehmed’e sattığını ikrar ettiği</b><br><br>Mahmiye-i Galata muzâfâtından kasaba-i Tophâne’de Cihangir mahallesinde sâkin el-Hâc Ahmed b. Mehmed meclis-i şer‘-i şerîf-i lâzımü’t-teşrîfde zevce-i mutallakası Cennet bt. Ali nâm hatun mahzarında üzerine takrîr-i da‘vâ edip mahalle-i mezbûrede vâki‘ bir tarafı Âişe Hatun menziline ve bir tarafı Süleyman Ağa mülküne ve bir tarafı el-Hâc Süleyman Vakfı’na ve bir tarafı tarîk-i âmma müntehî büyût-ı adîdeyi hâvî menzilin nısfı benim ve nısf-ı âharı mezbûre Cennet Hatun’un mülkü olmağla mezbûre Cennet nısf hisse-i şâyi‘asını bana on dört bin akçeye bey‘ ve teslîm ben dahi iştirâ ve kabûl ve kabz ve tesellüm eyledikden sonra semen-i mezbûr on dört bin akçeyi merkūme Cennet’e bi’t-tamam teslîm ol dahi ahz u kabz etmiş iken mezbûre Cennet benimle mu‘arazadan hâlî değildir suâl olunup mu‘ârazadan men‘ olunması murâdımdır dedikde gıbbe’s-suâl mezbûre Cennet vech-i muharrer üzere menzil-i mahdûd-ı mezbûrda mülküm olan nısf hisse-i şâyi‘amı merkūm el-Hâc Ahmed’e semen-i mezbûr on dört bin akçeye bey‘ ve teslîm ol dahi iştirâ ve kabûl ve tesellüm eyledikden sonra meblağ-ı mezbûr on dört bin akçeyi merkūme Cennet [merkūm Ahmed] yedinden bi’t-tamam ahz u kabz eyledim deyü bi-tav‘ihâ ikrâr ve i‘tirâf etmeğin ikrârı mûcebince mezbûre Cennet mu‘arazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-işrîn min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Hüseyin Çavuş b. Abdullah, Yusuf b. Abdullah, İsmail b. ( ), Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25931"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25933"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b856"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o919"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>