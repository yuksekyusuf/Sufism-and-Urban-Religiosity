﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 144<br>Hüküm no: 176<br>Orijinal metin no: [40a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’a izin verilenlerin dışında geliş gidişlere ve göç etmek isteyenlere kesinlikle izin verilmemesi hakkındaki emre uyulması</b><br><br>Üsküdar kādısı -zîde fezâiluhüm- ve mefâhirü’l-kuzât ve’l-hükkâm me‘âdinü’l-fezâil ve’l-kelâm Gekbûze ve Yalakâbâd ve Yıldız köyü ve Gemlik ve Mudanya ve Taşköprü ve sâir ol havâlîde olan kazâların kuzât ve nüvvâbı -zîde fazluhum- ve mefâhirü’l-emâsil ve’l-akrân serdârlar ve evkāf zâbitleri ve sâir zâbitân ve iskele emînleri ve a‘yân -zîde kadruhüm- tevkī‘-i refî‘-i hümâyûn vâsıl olıcak ma‘lûm ola ki taşradan Âsitâne-i aliyyeme ev göçü gelmemek ve sefer-i hümâyûnuma memûr ve tavâif-i askeriyeden ve emti‘a ve eşyâ getiren tüccâr ve sahîh[sâhib]-i maslahaddan mâ‘adâ serserî gelmek isteyenlerin mürûr ve ubûruna bir tarîk ile ruhsat ve cevâz göstermek [göstermemek] içün emr-i aliyyem ile bi’d-defa‘ât tenbîh ve ekîdden hâlî olmadığına binâen emr-i şerîfim ale’l-ikdâm ve icrâsına sarf-ı makderet etmeniz matlûb-ı hümâyûnum olmakdan nâşî bu bâbda sünûh eden tesâmuhunuzdan iğmâz olmak bir türlü mutasavver? olmamağla cümleniz bi’l-ittifâk sa‘y ü dikkat ve mukaddemâ ve bu def‘a sâdır olan emr-i şerîfime mugāyir hareketden ihtirâz ve ictinâb eylemeniz fermânım olmağın tenbîhen ve ikdâmen işbu emr-i şerîfimle ısdâr rikâb-ı hümâyûnum kāimmakāmı ağalarından kıdvetü’l-emâsil ve’l-akrân Seyyid Ahmed -zîde kadruhû- ile irsâl olunmuşdur imdi vusûlünde hükûmetinizde olan memerr ü ma‘berleri üslûb-ı sâbık üzere bir hoşca zabt u hıfza dikkat ve ber-vech-i muharrer sefer-i hümâyûnuma memûr tavâif-i askeriyeden ve erbâb-ı ticâretden ve sahîh erbâb-ı mesâlihden mâ‘adâ Âsitâne-i sa‘âdetime gelmek irâdesinde olan ev göçü [ve] bilâ-maslahat kimesneleri sefînelere almamak ve berren ve bahren bu tarafa salıverilmemek üzere iskelelere amed-şüd eden sefîne reislerine ve zâbitlerine muhkem tenbîh ve te’kîd olunarak erbâb-ı mesâlihden gelmek murâd edenler sahîh erbâb-ı mesâlihden olduğu müte‘ayyin oldukdan sonra bir veyâ iki neferden ziyâdesinin bu tarafa mürûrlarına izin ve ruhsat verilmeyüp ol makūlelerin bilâ-tavakkuf geri izleri üzerine vilâyetleri câniblerine i‘âde ve ircâ‘larına bezl ü cehd ü miknet edüp bu bâbda tama‘-ı hâmma tebe‘iyyet ile ser-i mû iğmâz ve rehâvet misillü vaz‘ u hareket etmemek üzere vusûlünde mugāyir-i emr-i şerîfimle amel ve hilâfından gāyetü’l-gāye hazer eyleyesiz alâmet-i şerîfime i‘timâd kılasız.<br><br>Tahrîren fî-evâhiri şehri Zilka‘de li-sene erba‘a ve semânîn ve mi’ete ve elf.<br><br>Mûcebince mektûb-ı kāimmakām-ı rikâb-ı hümâyûn hâlâ</p>          <br><a title="Önceki sayfa" style="text-decoration:none" href="./ayrmetin.php?idno=176"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=178"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o149"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>