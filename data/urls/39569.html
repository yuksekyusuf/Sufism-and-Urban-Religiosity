﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 267<br>Hüküm no: 277<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüsam b. Abdullah’ın vakfı olan menzilin Mehmed Çelebi’ye tevcih olunduğu</b><br><br>Bundan akdem mahmiye-i Kostantıniyye’de Sekbânbaşı mahallesinde sâkin iken müteveffâ olan Hüsam b. Abdullah nâm sâhibü’l-hayr mahalle-i mezbûrede vâki‘ bir tarafı kendü vakfı olan menzile ve etrâf-ı selâsesi tarîk-i âmma müntehî olan menzilini kitâb-ı vakfı nâtık olduğu üzere evvelâ oğlu Osman Çelebi’ye ba‘dehû evlâdına ve evlâd-ı evlâdına ba‘dehum kendünün utekāsına ve evlâd-ı utekâsına vakf edip ve ba‘de’l-inkırâz icâreye verilip icâresine rûhu için günde bin kere lâ ilâhe illallâh deyü tevhîd eden kimesne mutasarrıf ola deyü şart eyleyüp hâlâ evlâd-ı utekādan menzil-i mezbûra hasbemâ şarate’l-vâkıf mutasarrıfa olan Seniyye Hatun vefât etmeğle evlâd-ı utekādan kimesne kalmayıp evlâd-ı utekā bi’l-külliye munkariz olmağın şart-ı vâkıf mûcebince günde bin kere tevhîd edip menzil-i merkūmun icâresine mutasarrıf olmak üzere menzil-i mezkûrun ve tekyesi tevliyet ve tasarrufu bâ‘isü’l-kitâb fahrü’l-meşâyıh es-Seyyid Mehmed Çelebi b. es-Seyyid Mustafa’ya tevcîh ve ta‘yîn olunup li-ecli’t-temessük bu hurûf kayd ve imlâ olundu.<br><br>Hurrire fî-gurreti Zilhicce.<br><br>Şuhûdü’l-hâl: es-Seyyid Haşim Efendi el-imâm, Mustafa Halife el-müezzin, es-Seyyid Ahmed Çelebi b. es-Seyyid Mehmed, es-Seyyid Mehmed Efendi, İbrahim b. Sırrı, el-Hâc Mahmud b. Hızır, Sefer Bey b. er-râcil, el-Hâc Mahmud b. İsa, Hasan b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39568"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39570"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o384"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>