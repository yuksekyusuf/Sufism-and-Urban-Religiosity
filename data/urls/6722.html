﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 431<br>Hüküm no: 506<br>Orijinal metin no: [66b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şahrab’ın babasından kendisine kaldığını iddia ettiği basmacı gediğinin Atam ve Karabet’e ait olduğu</b><br><br>Bâ-mühr-i efendi<br><br>Ma‘rûz<br><br>Sâhib-i arzuhâl Şahrab nâm zimmî meclis-i şer‘de basmacı tâifesinden Atam v. Ohan nâm zimmî muvâcehesinde tâife-i mezbûreden olup bundan akdem hâlik olan babam Ayvaz nâm zimmî mahmiye-i İstanbul’da Langa Yenikapısı hâricinde vâki‘ basmacı kârhânesinde hırfet-i mezkûre beynlerinde mu‘teber olan gedik ta‘bîr olunur âlât ve eşyâ-i ma‘lûmeye hayâtında mutasarrıf olup ba‘de’l-helâk ber-vech-i mu‘tâd ben oğlu olduğum ecilden bana verilmesi iktizâ etmiş iken zikr olunan gediği mesfûr Atam hilâf-ı mu‘tâd kabz ve tasarruf eyledi dedikde mesfûr Atam dahi hâlik-i mesfûr Ayvaz’ın aslâ alâka ve medhali olmayıp sâlifü’z-zikr gedik-i mesfûr Şahrab’ın ammisi ve Dalot nâm zimmînin tasarrufunda olup ol dahi keff-i yed ve bana rızâsıyla teslîm ben dahi ahz ve kabûl ve hâzır bi’l-meclis Karabet zimmîyi kethüdâ ve yiğitbaşı ve sâir hırfet-i mezbûre ustaları ma‘rifetleriyle kendime şerîk eyledim dedikde hırfet-i mezkûre Kethüdâ Mehmed ve Yiğitbaşı Ahmed ve sâir mazbûtü’l-esâmî Müslimîn mesfûr Atam’ın takrîr-i meşrûhu vâkı‘a mutâbık ve nefsü’l-emre muvâfık olup zikr olunan gedik mesfûrân Atam ve Karabet’in ale’l-iştirâk tasarruflarındadır deyü bi’l-ittifâk haber verdikleri huzûr-ı âlîlerine i‘lâm olundu.<br><br>Fî 7 min-Muharremi’l-harâm sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6721"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6723"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b431"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>