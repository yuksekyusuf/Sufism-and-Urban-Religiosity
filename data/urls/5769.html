﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 61<br>Hüküm no: 15<br>Orijinal metin no: [3a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri v. Kiryaki’nin terekesinin vârisleri arasında taksim edilerek birbirlerinde alacakları kalmadığı</b><br><br>Mahmiye-i İstanbul’da Tevkī‘î Cafer mahallesinde mütemekkin iken bundan akdem hâlik olan Dimitri v. Kiryaki v. Dimitri’nin verâseti zevce-i metrûkesi Kıristi bt. Dimitraşko nâm Nasrâniye ile sulbî kebîr oğulları Yanaki ve Ligori’ye ve sulbiye kebîre kızı Gramite nâm Nasrâniye münhasıra olduğu şer‘an müte‘ayyin oldukdan sonra mezbûr Yanaki meclis-i şer‘-i şerîf-i enverde ashâbü’s-sifr mezbûrân Ligori ve Kıristi ile mezbûre Gramite’nin zevci ve tarafından husûs-ı âti’z-zikre vekîl olduğu Kasab Dimitri v. Pavlo ve Mıgırdıç v. Agop nâm zimmîler şehâdetleriyle sâbit olan Pavlo v. Hıristo nâm zimmî muvâcehelerinde ikrâr ve takrîr-i kelâm edip hâlik-i mezbûrun terekesi bundan akdem ber-mûceb-i defter-i kassâm tahrîr ve defter olundukda her birimiz hisse-i irsiyemizi ahz ü kabz eylediğimizden sonra hâlik-i mezbûrun esâs-ı beyt ve evânî-i nühâsiye ve gayrisine kalîl ü kesîr ve celîl ü hakīr ve bi’l-cümle ism-i mâl ıtlâk olunur terekesine [3b] müte‘allika âmme-i de‘âvî ve mutâlebât ve muhâsamâtdan ben anam mezbûre ve karındaşlarım mezbûr Ligori ve müvekkile-i mezbûre Gramite ve zevci vekîl-i mezbûr Pavlo’yu ibrâ-i âmm-ı râfi‘u’l-hısâm ile ibrâ ve ıskāt eylediğimde onlar dahi ber-vech-i muharrer beni ibrâ-i âmm-ı râfi‘u’l-hısâm ile ibrâ ve ıskāt eylediler min-ba‘d mûrisimiz hâlik-i mezbûrun terekesine müte‘allika bir birimiz ile vechen mine’l-vücûh ve sebeben mine’l-esbâb da‘vâ ve nizâ‘ ve husûmetimiz yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ aşer min-şehri Ramazani’l-mübârek li-sene selâse ve erba‘în ve mie ve elf.<br><br>Şuhûdü’l-hâl: eş-Şâhidûnü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=5768"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5770"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>