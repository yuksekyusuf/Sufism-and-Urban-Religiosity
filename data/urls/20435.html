﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 271<br>Hüküm no: 231<br>Orijinal metin no: [68a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat Ali Bey b. Abdullah’a ait evin müzâyede ile satıldığı</b><br><br>Mahmiye-i Galata’ya tâbi‘ kasaba-i Boğazkesen Rumelihisarı mahallâtından el-Hâc Kemal mahallesinde sâkin iken bundan akdem vefât eden Ali Bey b. Abdullah nâm müteveffânın zâhirde zevce-i metrûkesi Âişe Hâtun bt. Abdullah nâm hâtundan gayrı vâris-i ma‘rûfu olmamağla muhallefâtının rub‘u mezbûre Âişe Hâtun’a ve selâse-i erbâ‘ı beytülmâle âid ve râci‘ olduğu mütebeyyin oldukdan sonra mahmiye-i mezbûrede beytülmâl-i âmme ve hâssa emîni olan kıdvetü’l-emâcid ve’l-ekârim Ali Ağa b. el-Hâc Mehmed tarafından ber nehc-i şer‘î vekîl olup vekâleti sâbite olan Mustafa Çelebi b. Yakub nâm kimesne ile mezbûre Âişe Hâtun mahfil-i kazâda kasaba-i Tophâne mahallâtından Mustafa Ağa mahallesi sâkinelerinden işbu râfi‘atü hâze’l-kitâb seyyidetü’l-muhadderât Safiye Hâtun bt. Ali mahzarında her biri ikrâr ve i‘tirâf edip müteveffâ-yı mezbûrun muhallefâtından olup hisar-ı mezbûre mahallâtından mahalle-i mezbûrede vâki‘ bir tarafı Ali Çelebi b. Mustafa mülkü ve bir tarafı leb-i deryâ ve bir tarafı tarîk-i âm ile mahdûd olan fevkānî iki bâb tahtânî büyûtu ve sofayı ve kayıkhâneyi ve kenîfi müştemil olan menzili kirâren ve mirâren sûk-ı sultânîde bey‘-i men yezîd olup rağabât-ı nâs bi’l-külliye münkatı‘a oldukdan sonra mezbûre Safiye Hâtun üzerinde elli üç bin akçede karâr edip ziyâde ile tâlib-i âharı olmamağın menzil-i mezbûru asâleten ve vekâleten elli üç bin akçeye merkūme Safiye Hâtun’a bey‘-i bâtt-ı sahîh-i şer‘î ile bey‘ edip kabz-ı semen ve teslîm-i müsemmen eyledik, ba‘de’l-yevm menzil-i mezbûr merkūme Safiye Hâtun’un mülk-i müşterâsıdır keyfe mâ teşâ’ ve tahtâr mutasarrıfe olsun dediklerinde mukırrân-ı mezbûrânın asâleten ve vekâleten vech-i muharrer üzere cârî olan ikrârların el-mukarru leha’l-merkūme bi’l-muvâcehe tasdîk edicek mâ hüve’l-vâki‘ bi’t-taleb ketb. Tahrîren fi’l-yevmi’l-hâdî ve’l-ışrîn min şehri Ramazâni’l-mübârek li sene isneyn ve hamsîn ve elf.<br><br><br>Şuhûdü’l-hâl: Fahrü’l-eimme Hızır Efendi b. Kemal el-İmâm, Halil Çelebi [b.] Hızır el-Müezzin, fahrü’l-akrân Mustafa Çorbacı b. Veli, Süleyman Çelebi b. Abdurrahman, el-Hâc Receb b. Abdullah, Muslihiddin Ağa b. Mustafa, el-Hâc Kaya b. Mustafa, Siyavuş Bey [b.] Abdullah, Rıdvan b. Abdullah, Ali Çelebi b. Osman, Mahmud b. İlyas, Mehmed Çelebi b. Ramazan ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=20434"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20436"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>