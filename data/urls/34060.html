﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 310<br>Hüküm no: 153<br>Orijinal metin no: [54b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asâkir-i Mansûre-i Muhammediye’nin ayakkabıları ve sarrac takımları için gerekli tirşe ve meşin vermeye devam etmeleri için debbağ tâifesine Hacı Ragıb Efendi’nin nâzır tayin edildiği</b><br><br>Bâ-sahh.<br><br>İstanbul kādısı fazîletlü efendi.<br><br>Debbâğ esnâfına müte‘allık tirşe ve meşine dâir emr-i âlî.<br><br>Ma‘lûmunuz olduğu üzere debbâğhâneler nizâmına bâ-irâde-i seniyye Hâcegân-ı dîvân-ı hümâyûn’dan Hacı Ragıb Efendi memûr ve ta‘yîn kılınmış olmak hasebiyle mûmâ-ileyhin me’mûriyeti Asâkir-i Mansûre-i Muhammediye’nin ayakkabıları ve sarrac takımına müte‘allık eşyânın hüsn-i sûretle i‘mâli irâdesinden ibâret ve bu husûsun rü’yeti dahi debbâğ ve dikici ve sarrac ve haffâf ve tâcir esnâfının istihdâmlarına mevkūf idiği rehin-i hayyiz-i berâhin olarak bu sûretle esnâf-ı merkūmenin cümlesini efendi-i mûmâ-ileyhi üzerlerine nâzır bilip her bir re’y ve talebine muvâfakat ile madde-i ihtikârdan mübâ‘adet eylemeleri lâzım gelmiş ve debbâğ esnâfı ötedenberü ve cânib-i mîrîye veregeldikleri tirşe ve meşin mühimmâtını kemâ-kân tamamen edâ ile ibrâz-ı hüsn-i hizmete ta‘ahhüdü mutazammın memhûr ve mümzâ bir kıt‘a sened i‘tâ eylemiş olmağla siz dahi esnâf-ı merkūmeyi nezdinize celb ederek cümlesi efendi-i mûmâ-ileyhi üzerlerine zâbit ve nâzır bilip iktizâsına göre re’y ve talebine muvâfakat ve madde-i ihtikârdan mücânebet eylemelerini ve debbâğ esnâfının ta‘ahhüdleri vechile ötedenberü cânib-i mîrîye veregeldikleri tirşe ve meşin tamamıyla edâ ve gâvsâle i‘ânelerini dahi nâzır-ı mûmâ-ileyhin ma‘rifetiyle tanzîm ederek bilâ-tehîr mahallerine îfâ eylemelerini gûş-ı hûşlarına ilkā ve tefhîme mübâderet eyleyesin deyü.<br><br>Fî 7 R sene [1]243</p>          <br><a title="Önceki sayfa" style="text-decoration:none" href="./ayrmetin.php?idno=34059"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34061"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b310"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>