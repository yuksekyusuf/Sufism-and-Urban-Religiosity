﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 98<br>Hüküm no: 28<br>Orijinal metin no: [8a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Beşe’nin ortaklarındaki alacağını varisleri adına hanımı Fatıma Hatun’un tahsil ettiği</b><br><br>Husûs-ı âti’l-beyânın mahallinde ketb ü tahrîri içün savb-ı şer‘den bi’t-taleb irsâl olunan Süleyman Efendi b. el-merhûm Mehmed Efendi mahmiye-i İstanbul’da Bıçakçı mahallesinde el-Hâc Mehmed b. Musa’nın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde mahalle-i mezbûre sükkânından olup bundan akdem garîkan vefât eden Mehmed Beşe b. Mehmed’in verâseti zevce-i menkûha-i metrûkesi Fâtıma bt. el-Hâc Hüseyin’e ve sulbî sagīr oğulları Ali ve Osman’a münhasıra olduğu şer‘an zâhir oldukdan sonra sagīrân-ı mezbûrânın vâlideleri ve tesviye-i emrlerine kıbel-i şer‘den mansûb vasîleri olup zâtı mahalle-i mezbûre sükkânından Abdullah Efendi b. Mehmed ve el-Hâc Hüseyin b. Osman ta‘rîfleriyle mu‘arrefe olan mezbûre Fâtıma meclis-i ma‘kūd-ı mezbûrda işbu ashâb-ı kitâb Halil Çelebi b. Osman ve İsmail Çelebi b. Hüseyin ve İvaz b. Abdullah mahzarlarında ikrâr-ı tâm ve takrîr-i kelâm edip zevcim müteveffâ-yı mezbûr Mehmed Beşe hayâtında mezbûrûn Halil Çelebi ve İsmail Çelebi ve İvaz ile şirket-i inân ile şerîkler olmağla mezbûrlar yedlerinde olan asıl mal-ı şirketden yüz on guruş ve fâideden hâsıl olan kırk guruş ki min-haysü’l-mecmû‘ yüz elli guruş hakkını müteveffâ-yı mezbûr kable’l-ahz fevt olmuşidi el-hâletü hâzihi meblağ-ı mecmû‘-ı mezbûr yüz elli guruşu mezbûrûn bana def‘ u teslîm ben dahi yedlerinden tamâmen alıp kabz eyledim meblağ-ı mezbûrdan mezbûrlar yedlerinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan Hüseyin Çelebi b. Mehmed ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd<br><br>Fî 18 min-Muharrem sene 1110<br><br>Şuhûdü’l-hâl: Mehmed Çelebi b. Murad, Mustafa Çelebi b. Mehmed, Halil Çelebi b. İsmail, Ahmed Beşe b. Hüseyin, el-Hâc Süleyman b. Osman, Ahmed Beşe b. Muslu, Hüseyin Çelebi b. Cafer.</p>          <br><a title="Önceki sayfa" style="text-decoration:none" href="./ayrmetin.php?idno=36971"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36973"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1237"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>