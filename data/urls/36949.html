﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 76<br>Hüküm no: 5<br>Orijinal metin no: [2a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Çukadar Hasan Beşe’nin Müezzin Yusuf’un para vakfından aldığı borcun terekesinden ödenmesi</b><br><br>Husûs-ı âti’l-beyânın mahallinde istimâ‘ ve tahrîri içün bi’l-iltimâs savb-ı şer‘den me’zûnen Mevlânâ Uşşâkī Mehmed Efendi irsâl olunup ol dahi mahmiye-i İstanbul’da Bezzâzistân-ı atîk kurbünde Çukacı el-Hâc Osman’ın mahzenine varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i hatîr eyledikde mahmiye-i mezbûrede Hoşkadem mahallesinde sâkin iken bundan akdem vefât eden Müezzin el-Hâc Yusuf Efendi’nin âşûr[e] içün vakfeylediği nukūd-ı mevkūfeye bi’l-fi‘il mütevellî olan bâ‘isü’l-kitâb Müezzin Hüseyin Efendi b. Abdulkadir meclis-i ma‘kūd-ı mezbûrda mahmiye-i mezbûrede Hacı Ferhad mahallesinde sâkin iken bundan esbak vefât eden Çukadâr Hasan Beşe b. İsa b. Muslu’nun tesviye-i umûruna vasiyy-i muhtârı olmağla terekesine vaz‘-ı yed eden Kethüdâ Osman Ağa b. Ömer mahzarında üzerine da‘vâ ve takrîr-i kelâm edip müteveffâ-yı mezbûr Çukadâr Hasan Beşe b. İsa b. Muslu’ya bin yüz sekiz senesinden Zilhiccesi gurresine mütevellî olduğum mal-ı vakf-ı mezbûrdan otuz dört buçuk guruş idâne ve teslîm ol dahi istidâne ve kabz ve [mukābelesinde] işbu bir sîm kılıç ve bir sîm hıştını rehin vaz‘ ü teslîm edip işbu mu‘anven mersûm deyn temessüğünü vermişidi meblağ-ı merkūmu kable’l-edâ ve’l-fek fevt olmağla terekesinden taleb ederim suâl olunsun dedikde gıbbe’s-suâl vasiyy-i mezbûr cevâbında tereke-i müteveffâ-yı mezbûra vech-i muharrer üzere vaz‘-ı yedini ikrâr ve deyn-i mezkûru inkâr edicek müdde‘î-i mezbûrdan müdde‘âsına beyyine taleb olundukda udûl-ı ahrâr-ı ricâl-i Müslimînden zikr olunan Hoşkadem mahallesinde sâkin Ali Efendi b. Mehmed ve Kalenderhane mahallesinde sâkin Osman Efendi b. Mehmed li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffâ-yı mezbûr Çukadâr Hasan Beşe b. İsa b. Muslu târîh-i merkūmda işbu müdde‘î-i mezbûr yedinden mütevellî olduğu vakf-ı mezbûr malından huzûrumuzda otuz dört buçuk guruş istidâne ve kabz ve mukābelesinde işbu bir sîm kılıç ve bir hıştı rehin vaz‘ ü teslîm eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hükm vâki‘ hâli mevlânâ-yı mezbûr mahallinde tahrîr ve ba‘dehû ma‘an ba‘s olunan Hasan b. Abdullah ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fî 17 min-Muharrem sene 1110<br><br>Şuhûdü’l-hâl: Fahrü’l-müderrisîn Mehmed Efendi b. Ahmed, İsmail Çelebi b. Abdullah, el-Hâc Osman Ağa b. Abdullah, Hüseyin b. Mustafa, Selim Çelebi b. Abdullah, Osman Ağa b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=36948"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36950"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1243"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>