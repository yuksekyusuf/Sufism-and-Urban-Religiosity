﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 298<br>Hüküm no: 243<br>Orijinal metin no: [77a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey b. Hasan tarafından Haremeyn-i Şerîfeyn Vakfı’ndan olup tamirini yaptırdığı ev için harcadığı paranın keşf ve tespiti</b><br><br>Mahmiye-i Galata hâricinde el-Hâc Memi mahallesi sâkinlerinden işbu hâmilü’l-kitâb Mustafa Bey b. Hasan nâm bevvâb-ı sultânî meclis-i şer‘-i hatîr-ü lâzımü’t-tevkīrde takrîr-i kelâm ve ta‘bîr-i mâ-hüve’l-merâm edip Haremeyn-i Şerîfeyn Vakfı’ndan olup mahalle-i merkūmede vâki‘ lede’l-ahâlî ve’l-cîrân ma‘lûmü’l-hudûd olup icâre-i mu‘accele ve müeccele ile tasarrufumda olan menzilin mürûr-ı eyyâm ile etrâf-ı selâsesinde olan havlusunun bazı mevâzi‘i temelinden bi’l-külliye münhedim <<olup>> ve bazı mevâzi‘i câ be-câ harâba müşrif olup müceddeden binâ ve ta‘mîre muhtâc oldukda bundan akdem kendi mâlımdan harc ü sarf eylediğim akçe cânib-i vakfdan icâre-i <<mu‘accele>> müecceleye mahsûb olmak üzere mevâzi‘-i merkūmeyi imâret ve meremmet eylemiş idim. Hâlâ kıbel-i şer‘den üzerine varılıp ve ne mikdâr akçeye tahammülü vardır keşf ve tahrîr olunup harc eylediğim meblağ icâre-i müecceleye mahsûb olmak matbûbumdur dedikde savb-ı şer‘den Mevlânâ Hasan b. Osman ve Hâssa mi‘mârlardan Üstâd Ali b. Halil irsâl olunup zeyl-i kitâbda mastûretü’l-esâmî olan Müslimîn ile [77b] mahall-i mezbûra varılıp mütevellî-i vakf-ı mezbûr mahzarında keşf ve müşâhede olundukda fi’l-hakīka meblağ-ı [menzil-i] merkūmun etrâf-ı selâsesinde olan havlu duvarının bazı mevâzi‘ müceddeden ve bazı mevâzi‘ câ be-câ ta‘mîr olunmuş bulunup cümleden temel taşları ve üzerinin hatılları ve direkleri ve kuşakları ve sâir kereste-i mütenevvi‘asının üstâdiyye ve ırgadiyye ve hammâliyesinin ba‘de külli’l-hesâb üç bin üç yüz akçeye tahammülü vardır deyu mi‘mâr-ı mezbûr ve sâir ehl-i vukūf Müslimîn tahmîn-i sahîh ile tahmîn edip ittifâk ettikleri mevlânâ-yı mezbûr mahallinde tahrîr edip ba‘dehû meclis-i şer‘a gelip haber vermeğin mâ-vaka‘a bi’t-taleb ketb olundu.<br><br>Tahrîren fî-evâili şehri Rebî‘i’l-âhir li-sene tis‘a ve ışrîn ve elf.<br><br>Şühûdü’l-hâl: Ahmed Çelebi Elmalı, Ferhad Bey b. Abdullah el-bevvâb, Mustafa Çelebi el-kâtib, Ahmed b. Resul.</p>          <br><a title="Önceki sayfa" style="text-decoration:none" href="./ayrmetin.php?idno=11573"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11575"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o750"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>