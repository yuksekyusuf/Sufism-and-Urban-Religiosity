﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 225<br>Hüküm no: 163<br>Orijinal metin no: [55b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cihan Hatun bt. İbrahim’in vakfiyesi</b><br><br>Yu‘mel bi-mazmûnihî ınde-sübûtihî şer‘an ketebehü’l-fakīr Hâmid -ufiye anhümâ-<br><br>İşbu mazmûnunda vakıf ikrârından bahseden sahîh ve şer‘i bir hüccet, sarîh ve mer‘î bir vesîkadır. Sâhibetü’l-hayrât râgıbetü’s-sadakāt Cihan Hatun bt. İbrahim kıbelinden âti’z-zikr ikrâr-ı vakfa ve rücû‘ da‘vâsına vekâleti Mahmud b. Pervâne el-müezzin ve el-Hâc Ca‘fer b. Abdullah’ın şehâdeti ile sâbit olan Pîrî Çelebi b. İsa meclis-i şer‘-i şerîfe gelip şöyle ikrâr ve i‘tirâf eyledi ki, müvekkile-i mezbûresi işbu vakıf ikrârının kendisinden sudûruna kadar mâliki olduğu ve taht-ı tasarrufunda bulundurduğu, mahmiye-i Kostantıniyye’de vâki‘ Küçük Ayasofya Câmi‘i mahallesinde kâin, altında ahır bulunan fevkānî üç bâb hâneyi, su kuyusunu ve kenîfi müştemil, hudûdu üç tarafından Yahya Kethüdâ b. Abdullah mülkü, bir tarafından tarîk-ı âm ile mahdûd menzilini niyet-i hâlise ve taviyet-i vâfiye ile habsedip vakfeyledi. Menzil-i mezbûrda süknâyı mâdâm ki hayâtda ola evvelâ kendisine sonra müddet-i hayâtınca Emine bt. Abdullah’a, sonra mezbûre Emine’nin evlâdına, evlâd-ı evlâdına, ile’l-inkırâz evlâd-ı evlâdına şart eyledi. Sonra müddet-i hayâtınca Hamza b. Yusuf nâm kimseye, sonra evlâdına, evlâd-ı evlâdına, ile’l-inkırâz evlâd-ı evlâdına şart eyledi. Sonra vâkıfe-i mezbûrenin atîkası ve mezbûre Emine’nin annesi Gülahmer bt. Abdullah’a, sonra evlâdına, evlâd-ı evlâdına, ile’l-inkırâz evlâd-ı evlâdına şart eyledi. Sonra Medîne-i münevvere fukarâsına şart eyledi. Sonra menzil-i mezbûru mütevellî Hamza b. Yusuf’a teslîm eyledi. O dahî tesellüm edip sâir mütevellîler evkāfta nasıl tasarruf ettilerse öyle tasarruf eyledi. Hâl bu minvâl üzere iken vâkıfe-i mezbûre vakf-ı akār İmâm-ı A‘zam Hazret-i Ebû Hanîfe-i Kûfî hazretleri yanında lâzım değildir diyerek vakfiyyetten rücû‘ edip menzil-i mezkûrun silk-i mülküne idhâlini talep ve mütevellî-yi mezkûrdan istirdâd eyledi. Mütevellî Hamza b. Yusuf redden imtinâ‘ edince hâkim-i muvakki‘ü’l-kitâb huzûrunda murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr, bey‘i, hibesi ve îrâsı câiz olmayacak şekilde, müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ semi‘ahû fe-innemâ ismühû ale’llezîne yübeddilûnehû inna’llâhe semî‘un alîm ve ecrü’l-vâkıf ale’l-hayyi’l-cevâdi’l-kerîm.<br><br>Cerâ zâlike ve hurrire fî-evâsıtı şehri Ramazân li-sene selâse ve semânîn ve tis‘a mi’e.<br><br>Şühûdü’l-hâl: İlyas Ağa b. Abdülhay Reîsü’l-muhzırîn, Sinan Halîfe b. Abdullah, Fethullah Çelebi b. Abdülvâsi‘ el-imâm, el-Hâc Yakub b. Ali, Süleyman b. Abdullah, Hasan b. Abdullah, Mahmud b. Abdullah er-râcil, Ca‘fer b. Abdullah ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=11493"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11495"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o771"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>