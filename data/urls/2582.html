﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 240<br>Hüküm no: 264<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çatalfırın kiracıları Mardıros ile Kumru’nun akıbetleri bilinmediğinden fırındaki buğday ve unların kayyuma teslim olunması</b><br><br>Ekmekçi tâifesinden olup mahmiye-i İstanbul’da Kadırga Limanı kurbünde Nişancıbaşı Ali Ağa mahallesi sükkânından fahrü’l-emâsil ve’l-a‘yân Hasan Ağa b. Abdullah tasarrufunda olan mahmiye-i mezbûrede Çatalfırın demekle ma‘rûf ekmekçi fırınında müste’cirleri iken gayb-ı münkatı‘a ile gāib olup hayât ve memâtı nâ-ma‘lûm olan Mardıros v. Moşih ve şerîki Kumru v. Peter nâm Ermenilerin zikr olunan fırında olan buğdaylarına bit ütmekle? ve unları meks-i tavîlî ile acımak ile fâsid olup zarâr olmak ihtimâli gālib olmağın gāibân-ı mezbûrânın zikr olunan fırında olan buğdayı ve unlarını semen-i misilleri ile bey‘ ve semenlerini ba‘de’l-kabz gāibân-ı mezbûrân için hıfza cânib-i şer‘-i kavîmde bir kayyım nasb olunmak ehem ve elzem ve işbu bâ‘isü’l-kitâb Süleyman Efendi b. Mehmed nâm kimesne diyânet ile mevsûf ve istikāmet ile ma‘rûf olup kayyımlık uhdesinden gelmeğe kemâ-yenbağī kādir olduğu zeyl-i kitâbda isimleri terkîm olunan ihbârlar Müslimîn ihbâr etmekle gāibân-ı mezbûrânın ol fırında olan buğday ve unlarını semen-i misilleri ile bey‘, ba‘de’l-kabz semenlerini gāibân-ı mezbûrân için hıfza mezbûr Süleyman Efendi kıbel-i şer‘-i mübînden kayyım nasb olundukdan sonra ol dahi zikr olunan kayyımlığı kabûl ve hizmet-i lâzımesini edâya ta‘ahhüd eyledikden sonra gāibân-ı mezbûrânın zikr olunan fırında olan buğday ve unlarını ba‘de’l-keyl kayyım-ı mezbûr Süleyman Efendi’ye teslîm için cânib-i şer‘-i kavîmden Mevlânâ Müderrisînzâde Abdurrahman Efendi irsâl olunup ol dahi zikr olunan fırına varıp Müslimîn-i mezkûrîn mahzarlarında ölçdürüp dört yüz elli keyl buğdaylarını ve yir[mi] keyl unlarını kayyım-ı mezkûra teslîm eylediğini mevlânâ-yı mezbûr mahallinde tahrîr ba‘dehû ma‘an irsâl olunan Gazenfer Bey b. Tevekkel ile mahallinde şer‘a gelip alâ-vukū‘ihi inhâ ve takrîr eyledikde mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-şehri Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Mehmed Efendi b. Mahmud el-imâm, Reşid Mustafa Efendi b. Ahmed Efendi, Hacı Dilaver Bey b. Abdullah, Ebubekir Efendi b. Abdünnebi, Hamza b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=2581"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2583"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>