﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 177<br>Hüküm no: 144<br>Orijinal metin no: [35a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kostandi v. Yorgi v. Adami’nin simitçi ve çörekçi fırını gediğini Nikola v. Dimo’ya sattığı</b><br><br>Edirnekapısı’nda Simidci ve çörekçi<br><br>Mahmiye-i İstanbul’da kâin simidci ve çörekçi esnâfından Kostandi v. Yorgi v. Adami nâm zimmî tarafından husûs-ı âti’l-beyânda vekîl olduğu Yiğitbaşı Mehmed Usta b. Osman ve Yazıcı Ali Efendi b. Süleyman nâm kimesneler şehâdetleriyle mahzar-ı hasm-ı câhidde ber-nehc-i şer‘î sâbit ve sübût-ı vekâletine hâkim-i [hükm-i] şer‘î lâhık olan esnâf-ı mezkûre kethudâsı İbrahim b. Mustafa meclis-i şer‘-i hatîr-i lâzımü’t-tevkīrde esnâf-ı merkūmeden işbu hâmilü’r-rakīm Nikola v. Dimo nâm zimmî muvâcehesinde Dimo v. Apostol nâm zimmî hâzır olduğu hâlde bi’l-vekâle ikrâr-ı tam ve takrîr-i kelâm edip mahmiye-i mezbûre << İstanbul >> hısnı ebvâbından Edirkapısı dâhilinde Acıçeşme nâm mahâlde vâki‘ ma‘lûmü’l-hudûd bir bâb simidci ve çörekçi fırını derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle altmış sehmi âharın mâlı olmağla mâ‘adâsı olup akd-i âti’z-zikrin sudûruna değin müvekkilim mersûm Kostandi zimmînin yedinde mâlı ve mülkü olan altmış sehm-i şâyi‘ını ben bi’l-vekâle tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şerîkim âharı izin ve icâzetiyle iki bin guruşa mesfûr Nikola zimmîye bey‘ ve temlik ve vech-i lâyıkı üzere teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ [-ı merkūm] iki bin guruşu bana def‘ ü teslîm ben dahi yedinden tamamen ve kâmilen ahz ü kabz ettikden sonra semen-i merkūm iki bin guruşun bin guruşunu müvekkilim mersûmun emriyle hâzır-ı mesfûr Dimo zimmîye ve bin guruşunu yine müvekkilim mesfûrun emriyle gāibûn ani’l-meclis dâyinleri olan Uncu Ahmed Ağa nâm kimesne ile Asvador ve Ohannes zimmîlere edâ ve teslîm eylediğimde onlar dahi yedimden kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile bi’l-vekâle ve bi’l-vesâye kabûlü hâvî ibrâ ve iskāt dahi etmemizle fîmâ-ba‘d âlât-ı lâzıme-i mezkûrenin altmış [sehm hisse-i] şâyi‘ında müvekkilim mersûm Kostandi zimmînin kat‘a alâka ve medhali kalmayup mesfûr Nikola zimmînin mâl-ı müşterâsı ve hakk-ı sırfı olmuşdur dedikde vekîl-i merkūmun bi’l-cümle takrîr-i meşrûhunu hâzır-ı mesfûr ile mersûm Nikola zimmî tasdîk etmeleriyle mâ-vaka‘a bi’t-taleb ketb olundu.<br><br>Fî 11 R sene 1238.<br><br>Şühûdü’l-hâl: Nişâncılı el-Hâc Mehmed Ağa, Nişâncılı Ahmed Ağa, Yusuf Paşa Çeşmeli el-Hâc Mustafa Ağa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=33041"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33043"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o441"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>