﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 408<br>Hüküm no: 352<br>Orijinal metin no: [115a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Azebler mahallesinde Haremeyn Evkafı’ndan olan vakıf evin yarısını kiralayan Derviş Ahmed b. Hüseyin’in hüccet talebi</b><br><br>Sâhibü hâze’l-kitâb Derviş Ahmed b. Hüseyin meclis-i şer‘-i şerîfde hâzır olup takrîr-i kelâm ve ta‘bîr ani’l-merâm kılıp Haremeyn-i Şerîfeyn Evkāfı’ndan Dârü’s-saltanati’s-seniyye Kostantıniyyeti’l mahmiye mahallâtından Azebler mahallesinde vâki‘ bir tarafı Sağrıcı Ağa mülkü ve bir tarafı tarîk-i hâs ve bir tarafı Harâçcı Kara Mehmed vakfı ve bir tarafı tarîk-i âm ile mahdûd olan menzil nice müddetden beri <<Müslime Hatun beri>> Müslime Hatun icâre-i mu‘accelesine beher mâh yüz ellişer akçe ücret-i müeccele ile mutasarrıfe olup hâlâ icâre-i mu‘accele ile îcâr olunması evkāf-ı mezbûreye evlâ ve enfa‘ olmağın bi’l-fi‘il evkāf-ı mezbûre mütevellîsi olan ebnâ-i sipâhiyândan Hüseyin Bey b. Memi menzil-i mezbûrun cânib-i garbîsinden nısfını tâlibîn-i müste’cirîne arz edip iki bin akçe icâre-i mu‘accele ve beher mâh beşer akçe ücret-i müeccele ile benim üzerimde karâr edip âhirü’l-emr kimesne bir akçe ve bir habbe ziyâde ile kabûl etmemeğin mütevellî-i mûmâ-ileyh Hüseyin Bey meblağ-ı merkūm iki bin akçe icâre-i mu‘acceleyi benden ahz ve kabz ettikden sonra menzil-i mezbûrun nısfını târîh-i kitâb şehri gurresinden beher mâh yetmiş beş akçeye bana îcâr edip ben dahi vech-i meşrûh üzere istîcâr ettikden sonra tasarruf için elime temessük vermişdir. Nazar olunup cânib-i şer‘-i şerîfden dahi yedime hüccet-i şer‘iyye verilmek matlûbumdur deyu mütevellî-i mezbûrun hatemi ile mahtûm ve imzâsıyla mümzâ ve târîh-i kitâb şehri gurresiyle müverrah temessükünü ibrâz edip nazar olundukda min-külli’l-vücûh kelâm-ı meşrûhuna mutâbık bulunmağın savb-ı şer‘-i şerîfden mûcebince işbu hurûf ber-sebîl-i temessük ketb olunup yed-i tâlibe def‘ olundu.<br><br>Fî-evâhiri Şevvâli’l-mükerrem li-sene isneyn ve selâsîn ve elf.<br><br>Şühûdü’l-hâl: Mustafa Ağa b. ( ) Ser-sağrıcıyân, Mehmed Efendi b. Ahmed el-imâm, Sinan Halîfe b. Ali el-imâm, Mustafa b. Sinan el-mülâzım, Osman Dede b. Sinan el-kâtib, Mehmed Dede b. Abdüsselam el-kayyım, Mehmed Çelebi b. Mehmed Serrâc-ı sultânî, Ahmed Dede el-haddâd, Yusuf b. Mustafa el-müezzin, Mehmed b. Abdullah er-râcil, Mustafa Dede b. Ecir, Mahmud b. Mustafa, el-Hâc Murad.</p>          <br><a title="Önceki sayfa" style="text-decoration:none" href="./ayrmetin.php?idno=11682"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11684"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b408"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o712"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>