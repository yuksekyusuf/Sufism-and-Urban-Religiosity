﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 280<br>Hüküm no: 408<br>Orijinal metin no: [45a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Yorgi’yi bıçaklayıp ölümüne sebep olan Çoban Panayot hakkında cezâi işlemin belirlenmesi</b><br><br>Maʻrûz;<br><br>Fi’l-asl vilâyet-i Rumeli’nde nefs-i Kerpiniş kasabasında Langırya? Mahallesi ahâlîsinden olup Havâss-ı refîʻa kazâsına tâbiʻ Cebeci nâm karyede bahçıvanlık hizmetinde iken bundan akdem karye-i mezbûreye buʻdı olan mevziʻde Bilekknice kıbel-i şerʻden keşfolunduğu üzere göbeği üstünden bıçak ile darb ve cerh olunmağla cerîhan ve katîlen hâlik olan Yani v. Yorgi v. Tarandafilo’nun verâseti kasaba-i mezbûrede zikr olunan Langırya? Mahallesi’nde mütemekkin anası Marula demekle maʻrûfe Kandile Nasrâniye ile medîne-i ebâ Eyüb el-Ensârîde debbağhâne karşısında dükkânı olan Bakkāl li-ebeveyn er karındaşı Tanaş zimmîye münhasıra idiği inde’ş-şerʻ-i şerîf sâbit ve zâhir oldukdan sonra işbu hâmilü’l-iʻlâm mesfûr Bakkāl Tanaş zimmî Eyüb mahkemesinde meclis-i şerʻ-i hatîrde Vâlidesarayı ser-bölüğü mahâll-i mezbûrda ahz edip ihzâr-ı şerʻ eylediği Çoban Panayot v. Lazari nâm zimmî muvâcehesinde işbu mesfûr Çoban Panayot zimmî târîh-i iʻlâmdan üç gün mukaddem Pazartesi günü akşama karib zikr olunan Bilekknice kurbünde âlet-i cârihadan bıçak ile karındaşım hâlik-i mesfûr Yani’nin göbeği üstünden bi-gayr-ı hakkın amden darb ve cerh ve ol cerhin tesirinden nâşî ol günün gecesi mürûrunda hâlik olmuşdur baʻde’s-suâl mûcib-i şerʻîsi icrâsını taleb ederim deyü daʻvâ etdikde baʻde’l-istintak mesfûr Çoban Panayot zimmî cevâbında fi’l-hakīka târîh-i iʻlâmdan üç gün mukaddem Pazartesi günü akşama karib zikr olunan Bilekknice kurbünde maktûl-i mesfûr Yani’nin göbeği üstünden âlât-ı cârihadan bıçak ile amden ve bi-gayr-ı hakkın darb ve cerh edip ve ol cerhin tesirinden nâşî yevm-i mezbûrun gecesi mürûrunda hâlik oldu deyü kirâren ve mirâren âlât-ı mezkûre ile darb ve cerh ve katlini ikrâr ve iʻtirâf etmeğin ikrârı mûcebince kātil-i mezbûrun mûcib-i şerʻîsi kısâs olup icrâsı veresesinden gāib ani’l-meclis anası Kandile Nasrâniye’nin dahi huzûr ve mütâlebesine tavakkuf eylediği tescîl olunup bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâlis min-Saferi’l-hayr li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17360"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17362"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b280"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o727"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>