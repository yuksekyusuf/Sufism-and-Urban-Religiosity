﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 359<br>Hüküm no: 343<br>Orijinal metin no: [84b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah Hatun’un menzilini satması</b><br><br>Mahmiye-i İstanbul’da Keçeci Pîrî mahâllesinde sâkine Emetullah bt. Musa Efendi nâm hatun tarafından husûs-ı âti’l-beyana vekîl olduğu zât-ı mezbûreyi ma‘rifet-i şer‘iyye ile ârifân el-Hâc Hasan b. Derviş ve diğer Hasan b. Abdullah nâm kimesneler şehâdetleriyle şer‘an vekâleti sâbite olan Saime bt. Sefer nâm hatun mahmiye-i mezbûrede meclis-i şer‘-i hatîrde işbu râfi‘atü’l-vesîka Safiye bt. Abdullah nâm hatun mahzarında vekâleten ikrâr ve takrîr-i kelâm edip akd-i âti’z-zikrin sudûruna değin müvekkile-i mezbûrenin mülk ve hakkı olup mahâlle-i mezbûrede vâki‘ bir tarafdan Halil Beşe mülkü ve bir tarafdan Mustafa Çelebi mülkü ve bir tarafdan mahâlle-i mezbûre avârızına mevkūfe menzil ve bir tarafdan tarîk-i hâs ile mahdûd fevkānî ve tahtânî üç bâb oda ve matbâh ve kenîf ve havluyu müştemil mülk menzilini bi-cümleti’t-tevâbi‘ ve’l-levâhık tarafeynden bi’l-îcâb ve’l-kabûl bey‘-i kat‘î ile mezbûre Safiye Hatun’a yüz otuz guruşa bey‘ ve temlîk ve teslîm, ol dahi ber-vech-i muharrer iştirâ ve temellük ve kabz ve kabûl eyledikden sonra semeni olan meblağ-ı mezbûr yüz otuz guruşu mezbûre Safiye Hatun müvekkile-i mezbûreye def‘ ü teslîm ol dahi tamâmen ahz u kabz eyledi, ba‘de’l-yevm menzil-i mahdûd-ı mezkûrda müvekkile-i mezbûrenin kat‘â alâka ve medhali kalmadı, mezbûre Safiye Hatun’un mülk-i müşterâsı ve hakk-ı sırfı olmuşdur, [85a] keyfe mâ teşâ ve tahtâr mutasarrıfe olsun dedikde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâbi‘ min-Cumâdelûlâ li-sene sitte aşere ve mi’e ve elf.<br><br>Şuhûdü’l-hâl:<br><br>Kahraman Efendi b. Abdurrahman, Mustafa Efendi el-kādı, İbrahim Çelebi b. Mustafa, Abdi b. Câbî Hüseyin, Mehmed Beşe b. Ahmed, Câbî Hüseyin b. İbrahim, Câbî Mustafa b. Ömer.</p>          <br><a title="Önceki sayfa" style="text-decoration:none" href="./ayrmetin.php?idno=41872"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41874"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o608"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>