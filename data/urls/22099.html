﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 329<br>Hüküm no: 360<br>Orijinal metin no: [52b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Ali b. el-Hâc Musa’nın menzilini Müezzin Ahmed Çelebi b. Sinan’a sattığı</b><br><br>Husûs-ı âti’l-beyânın mahallinde ketb ü tahrîri iltimâs olunmağın savb-ı şer‘-i enverden mevlânâ Ahmed Efendi b. eş-Şeyh Süleyman irsâl olunup ol dahi mahrûse-i Galata a‘mâlinden kasaba-i Fındıklı’da Pürtelaş Hasan mahallesinde sâkin Müezzin Ahmed Çelebi b. Sinan nâm kimesnenin menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf-i nebevî eyledikde yine mezbûr Ahmed Çelebi’nin menzilinde sâkine ve zâtı Keresteci el-Hâc Abdullah b. Ali ve Duhânî Ali Ağa b. Abdurrahman nâm kimesneler ta‘rîfleriyle mu‘arrefe olan Rukiye bt. Ali b. el-Hâc Musa nâm hâtun meclis-i ma‘kūd-ı mezbûrda li-ebeveyn kız karındaşı oğlu işbu râfi‘u’l-kitâb mezbûr Müezzin Ahmed Çelebi mahzarında bi-tav‘ihâ ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik olup kasaba-i mezbûrede Selime Hâtun mahallesinde vâki‘ bir tarafdan Âişe Hâtun menzili ve bir tarafdan ba‘zen Çukadâr Mehmed Çelebi ve ba‘zen mezbûr Âişe Hâtun menzilleri ve bir tarafdan tarîk-i âm ile mahdûd ulyâda iki bâb oda ve dehlîz vüstâda bir bâb oda ve dehlîz süflada bir mahtab ve bi’r-i mâ ve kenîf ve bir mikdâr eşcâr-ı müsmire ve gayr-i müsmireli bahçeyi müştemil mülk menzilimi bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık tarafeynden îcâb ve kabûlü ve şurût-ı müfsideden ârî bey‘-i bâtt-ı sahîh-i şer‘î ile mezbûr Ahmed Çelebi’ye iki yüz elli guruşa bey‘ u temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra menzil-i mahdûd-ı mezbûrun aynına ve gabn ve tağrîrine ve semeni olan meblağ-ı mezbûr iki yüz elli guruşa müte‘allika âmme-i da‘vâdan mezbûr Ahmed Çelebi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm menzil-i mahdûd-ı mezkûr bi-cemî‘i mâ yeştemilühû ve yahvîhi mezbûr Ahmed Çelebi’nin mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîk <<i’ş-şer‘î mâ-hüve’l-vâkı‘ bi’l-ibtigā ketb olundu fi’l-yevm>>vâki‘ hâli mevlânâ-yı mezkûr mahallinde ketb ü tahrîr ve ma‘an ba‘s olunan Çukadâr Süleyman Bey b. Abdülkerîm ve Muhzır Mustafa Çelebi b. Ahmed ile mahfel-i şer‘a gelip alâ-vukū‘ihî inhâ ve takrîr etmeğin mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’r-râbi‘ ve’l-ışrîn min-Muharremi’l-harâm sene 1138.<br><br>Şuhûdü’l-hâl: Kolancı el-Hâc Ahmed b. İbrahim, Manav es-Seyyid Ahmed Çelebi, İplikci Yusuf Çelebi, Keresteci Ali Çelebi, Revgan Hacı Ali Çelebi, İmâm vekîli el-Hâc Mehmed, İmâm Mahmud Efendi, Kahveci Mehmed Çelebi, Molla Ahmed b. Mustafa, Cizyedar Ali Ağa, Müezzinzâde Mustafa Çelebi, Kayıkcı Halil Beşe, Molla Osman b. Hasan, Molla Osman b. Osman. </p>          <br><a title="Önceki sayfa" style="text-decoration:none" href="./ayrmetin.php?idno=22098"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22100"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b329"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o429"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>