﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 113<br>Hüküm no: 76<br>Orijinal metin no: [22a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa b. Mehmed ve Müzlimşah bt. Abdullah’ın Üsküdar Uncular Sokağı’ndaki değirmen ve ekmek fırınını işleten Ekmekçi Aleksan v. Mıgırdıç ile kira bedeli, yeniden kiralama ve tamir hususunda anlaştıkları</b><br><br>Mahmiye-i İstanbul’da Kumkapı dâhilinde Tavaşî Süleyman Ağa Mahallesi’nde sâkin Mustafa Ağa b. Mehmed nâm kimesne kendiden asâleten ve Müzlimşâh bt. Abdullah nâm hatun tarafından husûs-ı âti’l-beyânda ber-vech-i câ’î [ibrâya] vekîl olduğu es-Seyyid Mehmed Said Ağa b. es-Seyyid el-Hâc Mustafa ve Ahmed Ağa b. el-Hâc Mustafa nâm kimesneler şehâdetleriyle şer‘an sâbit ve mütehakkık olmağla vekâleten meclis-i şer‘-i hatîr-i lâzımü’t-tevkīrde hâmil-i hâzihi’l-vesîka Ekmekçi Aleksan v. Mıgırdıç nâm zimmî muvâcehesinde ikrâr-ı tâm ve takrîr-i kelâm edip medîne-i Üsküdar’da Uncular zukāğında vâki‘ iki horoslu bir bâb değirmen ve ittisâlinde [kâin] bir bâb habbâz fırınının dört sehim i‘tibâriyle üçer sehmi benim ve birer sehmi müvekkilem mezbûre Muzlimşah hatunun taht-ı tasarrufumuzda olup zikrolunan fırın ve değirmende mersûm Aleksan zimmî beher şehir on ikişer buçuk guruş kirâ ile müste’cirimiz olmağla işbu târih-i kitâba gelince yirmi altı ayda müctemi‘ mersûmun zimmetinde hakkımız olan üç yüz yirmi beş guruş mutâlebesine müte‘allika âmme-i da‘vâdan ben bi’l-asâle ve bi’l-vekâle mersûm Aleksan zimmînin zimmetini ibrâ-i âm ile ibrâ ve ıskāt eylediğimde, ol dahi ibrâ-i mezkûru ba‘de’l-kabûl sâlifü’z-zikr fırın ve değirmeni târih-i kitâbdan beher şehir on ikişer buçuk kirâ kavliyle bi’l-asâle ve bi’l-vekâle yine mersûm Aleksan zimmîye îcâr ve teslîm eylediğimde, ol dahi ber-minvâl-i muharrer istîcâr ve tesellüm ve kabûl eyledi dedikde gıbbe’t-tasdîkı’ş-şer‘î mesfûr Aleksan zimmî sâlifü’z-zikr fırın ve değirmenin fîmâ-ba‘d zuhûr eden cüz’î ve küllî ta‘mîrâtına kendi mâlından harc ve sarf edip gerek mezbûr Mustafa Ağa’dan ve gerek müvekkile-i mezbûre Muzlimşah Hatun’dan bir akçe ve bir habbe taleb etmeyüp ve zikrolunan fırın ve değirmeni mu‘attal etmemek üzere ta‘ahhüd etmeğin mâ-vaka‘a bi’t-taleb ketb olundu.<br><br>Fî 7 min-Zilka‘de sene [1]193.<br><br>Şuhûdü’l-hâl: eş-Şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=30277"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30279"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o336"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>