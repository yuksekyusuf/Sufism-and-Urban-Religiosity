﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 180<br>Hüküm no: 107<br>Orijinal metin no: [11a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail b. Mustafa’nın, küspe ve köftünlarını satmasına engel olan Beziryağcı Praşkova v. Anaştaş ile Aslan v. Yuvan’ın müdahalelerinin men edildikleri</b><br><br>Ma‘rûz<br><br>Medîne-i Üsküdar’da Gülfamhatun mahallesi sükkânından İsmail b. Mustafa nâm kimesne medîne-i mezbûrede mahfil-i bâbda meclis-i şer‘-i hatîrde medîne-i mezbûrede bezir yağcılarından Praşkova v. Anaştaş ve Aslan v. Yuvan nâm zimmîler muvâcehelerinde bu esnâda Tekfurdağı kasabasında kendi mâlım ile iştirâ ve kabz eylediğim ma‘lûmü’l-mikdâr köftün ve küspeyi kayık ile medîne-i mezbûreye nakl ve râyici üzere arabacı ve sâir iktizâ eden kimesnelere bey‘ ederken merkūmân Praşkova ve Aslan zimmîler beni bi-gayrı hakkın men‘ irâdesiyle bey‘ ü şirâma bî-vech müdâhaleleri men‘ ü def‘ olunmak matlûbumdur deyü da‘vâ ve gıbbe’s-suâl merkūmân Praşkova ve Aslan cevâblarında biz yağcı esnâfından olup müdde‘î-i mezbûrun taşradan Üsküdar’a nakl ve âhara bey‘ eylediği köftün ve küspe bizim metâ‘ımız olmağla bey‘ ü şirâsı bize mahsûs olduğuna binâen müdde‘î-i mezbûr İsmail yedinde mevcûd olan köftün ve küspe bize bey‘ eylesin deyü takrîrleri üzere tasaddî eyledikleri da‘vâları meşrû‘a olmadığından mâ‘adâ metâ‘-ı mezkûrun bey‘ ü şirâsı esnâf-ı mezkûreye mahsûs olduğuna dâir yedlerinde sened dahi olmamağla mûcebiyle müdde‘î-i mezbûrun taşradan Üsküdar’a nakleylediği köftün ve küspenin bey‘ ü şirâsına bî-vech müdâhale etmemek üzere merkūmân Praşkova ve Aslan zimmîlere tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî-gurrei Ş sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53131"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53133"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1088"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>