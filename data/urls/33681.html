﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 309<br>Hüküm no: 254<br>Orijinal metin no: [50a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Halil’in, Şerife Fâtıma Hatun bt. İsmail’i kahvehane inşa ve icarına zorlayamayacağı</b><br><br>Kahvehâne men‘i<br><br>Ma‘rûz<br><br>Sahibe-i arzuhâl Şerife Fâtıma Hatun bt. el-Hâc İsmail’in zevci ve tarafından husûs-ı âtîde vekîl-i müseccel-i şer‘îsi müderrisînden Hatîbzâde es-Seyyid Mehmed Hamdullah Efendi b. Mehmed meclis-i şer‘-i münîrde derûn-ı arzuhâlde mezkûru’l-ism Hüseyin b. Halil nâm kimesne muvâcehesinde müvekkilem zevcem mezbûre Şerife Fâtıma Hatun’un bi’l-icâreteyn mutasarrıfe olduğu İstanbul’da Hocapaşa civârında Aydınoğlu Tekyesi kapısı ittisâlinde kâin bir bâb kahvehânede merkūm Hüseyin beher şehr beşer buçuk guruş kirâ ile müste’cir iken dükkân-ı mezkûr bundan akdemce bi-kazâillâhi te‘âlâ vukū‘ bulan harîkde muhterik olup müvekillem mezbûre dahi fesh-i akd-i icâre etmekle arsasına âhar akār binâ ile keyfe mâ teşâ’ zabt ve tasarruf murâd eylediğinde merkūm Hüseyin bi-gayr-ı hakkın fuzûlî müdâhale etmekle suâl olunup müdâhalesi men‘ olunmak bi’l-vekâle matlûbumdur deyü da‘vâ ettikde ol dahi kazıyye minvâl-i muharrer üzre olduğunu ikrâr ve tasdîk edip lâkin dükkân-ı mezkûr muhterik olmazdan mukaddem derûnunda benim hevâî kahvehâne gediğim var idi öyle olıcak müvekkile-i mezbûre arsa-i mezkûre üzerine ben mâlımla bir bâb kahvehâne yaptırmak üzre bana îcâra cebr olunsun deyü hâmiş-i arzuhâlde mastûr Başmuhâsebe derkenârı mantûkunca kalemde mukayyed olmayarak iddi‘â eylediği hevâî kahvehâne gediği şer‘an ve kānûnen mu‘teber olmamağla vekîl-i mezbûrun yedinde olup meclis-i şer‘de bi’l-muvâcehe kırâet olunan iki kıt‘a fetvâ-yı şerîfe mûcibince arsa-i mezkûreyi mutasarrıfesi müvekkile-i mezbûre Şerife Fâtıma Hatun’un keyfe mâ teşâ’ zabt ve tasarrufuna bir vechile müdâhaleye kādir olmadığı mezbûr Hüseyin’e tefhîm ve bî-vech-i şer‘î mu‘ârazadan men‘ olunduğu İstanbul Mahkemesi’nden huzûr.<br><br>Fî 14 min-Recebi’l-ferd sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33680"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33682"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>