﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 479<br>Hüküm no: 642<br>Orijinal metin no: [83a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed b. Abdüsselam’a borcu olan Kazancı Kabril v. Burunsuz Simaven’in borcunu ödemesine yapılan tenbih</b><br><br>Ma‘rûz<br><br>Mahrûse-i Galata müzâfâtından kasaba-i Kasımpaşa’da Kamer Hatun mahallesi sükkânından sahib-i arzuhâl es-Seyyid Mehmed b. es-Seyyid Abdüsselam nâm kimesne meclis-i şer‘-i hatîrde derûn-ı arzuhâlde mezkûr Unkapanı hâricinde Kazgancı Kabril v. Burunsuz Simaven nâm zimmî muvâcehesinde işbu yedimde olan deyn temessüğü mantûkunca târih-i i‘lâmdan bir sene mukaddem kasaba-i merkūmede Cum‘apazarı sûku köşesi başında vâki‘ duhancı dükkânımda mesfûr Kabril zimmîye babası mersûm Burunsuz Simaven zimmî kefâletiyle karz-ı şer‘î yetmiş guruş verip hâlâ zimmetinde kalmağla meblağ-ı mezbûr yetmiş guruşu mesfûr Kabril zimmîden taleb ederim deyü ba‘de’d-da‘vâ ve’l-inkâr müdde‘î-i mezbûr ber-vech-i muharrer müdde‘âsını kasaba-i mezbûre ahâlîsinden lede’t-tezkiye adâletleri zâhir olan Kazgancıoğlu Ahmed Beşe b. Mehmed ve İpçi Mehmed Beşe b. el-Hâc Ali nâm kimesneler mesfûr Kabril zimmî muvâcehesinde ber-vech-i şer‘î isbât etmeğin mûcebince meblağ-ı mezbûr yetmiş guruşu müdde‘î-i mezbûr es-Seyyid Mehmed’e edâya mesfûr Kabril zimmîye tenbîh olunduğu Mahkeme-i Bâb’da tescîl ve mübâşirleri Hüseyin Çavuş kulları ile huzûr-ı âlîlerine i‘lâm olundu.<br><br>Fî 25 min-şehri Rebî‘ülevvel sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7681"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7683"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b479"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>