﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 274<br>Hüküm no: 242<br>Orijinal metin no: [30a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Murad b. Abdullah’la Ahmed Beşe b. Mustafa’nın köle davasında sulh oldukları</b><br><br>Sulh.<br><br>Mahmiye-i Galata’da Azabkapısı mahallesinde sâkin Murad b. Abdullah nâm kimesne meclis-i şer‘de sefîne reislerinden bâ‘isü’l-kitâb Ahmed Beşe b. Mustafa nâm kimesne mahzarında ikrâr ve takrîr-i kelâm edip bundan akdem vilâyet-i Rumeli’nde vâki‘ İsmail Geçidi nâm kasabada mecrûhen fevt olan sulbî oğlum Hüseyin nâm müteveffânın gāib ani’l-meclis gök gözlü açık kaşlı orta boylu sarışın Rusiyyü’l-asl Yusuf nâm abd-i memlûku ile işbu hâzıra bi’l-meclis gök elâ gözlü açık kaşlı orta boylu Rusiyyetü’l-asl Fâtıma nâm câriye-i memlûkesini maraz-ı mevtinde âzad eyleyip mezbûrânın ıtk-nâmelerin tahrîr ve kendülere teslîme mezbûr Ahmed Beşe’yi vasîyy-i muhtâr nasb ve ihtiyâr etmekle ben dahi i‘tâk, mesfûr maraz-ı mevtinde vâki‘ olmağın sülüsden mu‘teberdir deyü hasran vârisim hasebiyle câriye-i mevsûfe-i mezkûrenin sülüsânına vaz‘-ı yed murâd eylediğimde mezbûr Ahmed Beşe’ye câriye-i mezkûrenin mecmû‘ı mu‘taka olmak zu‘miyle tezevvüc etmeğin zevce-i menkûhamdır deyü vech-i muharrer üzre vaz‘-ı yedime mâni‘ olmağın beynimizde münâza‘ât-ı kesîre ve muhâsamât-ı şedîde vâkı‘a olmuş idi el-hâletü hâzihî muslihûn ve Müslimûn vesâteti ile mezbûr Ahmed Beşe da‘vâ-yı mezkûremden benimle üç bin akçe üzerine inşâ-i akd-i sulh eyledikde ben dahi sulh-i mezbûru kabûl ve bedel-i sulh olan meblağ-ı mezbûru mezbûr Ahmed Beşe yedinden tamamen ahz u kabz eyledim min-ba‘d mevsûfân-ı mezkûrân Yusuf ve Fâtıma’nın ıtklarına? mübcir oldum benim alâka ve medhalim kalmadı dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’l-hâmis ve’l-işrîn min-Şa‘bâni’l-mu‘azzam li-sene isnâ ve seb‘în ve elf.<br><br>Şuhûdü’l-hâl: Kurd Beşe b. Mehmed, Mustafa Beşe b. Kurd, Mehmed Çelebi b. Ali Çavuş, Mustafa Çelebi b. Ahmed, Ali b. Hasan, Osman Beşe b. Mehmed, Şükrullah b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=25128"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25130"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1037"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>