﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 189<br>Hüküm no: 152<br>Orijinal metin no: [19b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf Ağa’nın, Terzi Mardıros ve kardeşi Kigork aleyhindeki oda satışı davasını ispat edememesi</b><br><br>Sultan Odalarında Oda mâddesi mazbatadan ihrâc<br><br>Ma‘rûz<br><br>Sâhib-i arzuhâl Âsitâne-i aliyye’de Sultan Bâyezid’de sâkine Yusuf Ağa b. Ali meclis-i şer‘-i münîrde Derzi Mardıros ve karındaşı Kigork veledey Markos zimmîler muvâcehelerinde Âsitâne-i aliyye’de Mahmud Paşa Câmi‘-i şerîfi kurbünde Rüstempaşa Vakfı musakkafâtından Sultan Odaları demekle arîf Han’ın tahtânîsinde sol tarafda vâki‘ dokuzuncu bir bâb oda derûnunda gedik ta‘bîr olunur âlât-ı lâzıme-i ma‘lûmeye mâlik olan el-Hâc Selim b. Abdullah târih-i i‘lâmdan iki sene mukaddem yedimden ve malımdan ahz ü kabz eylediği iki bin guruş mukābelesinde târih-i mezbûrda bi-tarîki’l-istiğlâl bana bey‘ ü teslîm, ben dahi tesellüm ve kabz ü kabûl edip bi-tarîki’l-istiğlâl yedimde olmağla benim izin ve icâzetim yoğiken işbu mersûmâna bey‘ etmekle yedimde olan fetvâ-yı şerîfe mûcebince yedime teslîm olunmak matlûbumdur deyü da‘vâ ve mersûmân minvâl-i meşrûh üzere merkūm el-Hâc Selim’in gedik-i mezkûru meblağ-ı mezbûr iki bin guruş mukābelesinde müdde‘î-i merkūm Yusuf Ağa’ya bi-tarîki’l-istiğlâl bey‘, ol-vechile yedinde olduğunu bi’l-külliye inkârından sonra müdde‘î-i merkūmun müdde‘âsına mutâbık beyyine taleb olundukda Mahmudpaşa sâkinlerinden Mehmed Ağa b. Hüseyin nâm bir nefer şâhid ikāme eyleyip nisâb-ı şehâdet olmadığından şâhid-i âhar ikāmetine havâle olunmağın da‘vâlarına henüz faysal verilmeyip bu vechile cerîdede mazbût olmağın imtisâlen li’l-emri’l-âlî sûret-i zabtı İstanbul Mahkemesi’nden huzûr-ı [âlîlerine i‘lâm olundu].<br><br>Fî 6 Z sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31559"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31561"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>