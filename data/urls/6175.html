﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 343<br>Hüküm no: 421<br>Orijinal metin no: [85a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Abdullah Efendi ve karısı Ayşe Hatun’un tasarruflarında olan mülk evlerini istiğlâl yoluyla Yusuf Efendi’nin çocuklarının vasîsi Hadîce Hatun’a sattıkları</b><br><br>İstiğlâl.<br><br>Mahmiye-i İstanbul’da Ali Paşa-yı atîk mahallesinde sâkin es-Seyyid Abdullah Efendi b. Halil ile zevcesi olup zâtı ta‘rîf-i şer‘î ile mu‘arrefe olan Âişe Hatun bt. Mehmed Efendi meclis-i şer‘-i şerîf-i enverde Rumeli kuzâtından olup bundan akdem vefât eden Yusuf Efendi b. Abdullah’ın eytâm-ı sıgārına vasîleri olan vâlideleri Hadîce Hatun bt. Abdullah Efendi’nin zevci ve tarafından husûs-ı âti’z-zikre vekîl-i sâbitü’l-vekâlesi umdetü kuzâtü’l-İslâm Mehmed Efendi b. Hüseyin Efendi mahzarında her biri ikrâr ve takrîr-i kelâm edip mârrü’z-zikr Ali Paşa-yı atîk mahallesinde vâki‘ etrâf-ı erba‘ası Saraylı Âişe Hatun ve Külâhî Mehmed Çelebi menzilleri ve müteehhilîn odaları ve tarîk-ı âm ile mahdûd büyût-ı adîdeyi müştemil ale’l-iştirâk mutasarrıflar olduğumuz mülk menzilimizi bi-tarîkı’l-istiğlâl vasiyye-i mezbûre Hadîce Hatun’a yüz elli guruşa bey‘ ve teslîm eylediğmizde mezbûre ber-vech-i muharrer iştirâ ve tesellüm etmeğin meblağ-ı mezbûr yüz elli guruşu vasîsi olduğu eytâm mâllarından olmak üzere mezkûre Hadîce Hatun yedinden tamamen ahz u kabz eylediğimizden sonra vasiyye-i mezbûre Hadîce Hatun menzil-i mahdûd-ı mezbûru gıbbe’t-tahliye ve’t-takābuz târih-i kitâbdan bir sene tamamına değin yirmi iki buçuk guruşa bi’l-vesâye bize îcâr ve teslîm eyledikde bizler dahi minvâl-i muharrer üzere istîcâr ve kabûl ve kabz eyledik ve her birimiz derk-i menziline ve hâl-i merkūma kefîl ve dâminleriz dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 15 Muharrem sene [1]144.<br><br>Şuhûdü’l-hâl: Zübdetü’l-kuzât Abdülhalim Efendi b. Hüseyin Efendi, La‘lîzâde es-Seyyid Mehmed Efendi, Molla Ahmed b. Mehmed Efendi, Hasan Çelebi kethudâ-yı La‘lîzâde, el-Hâc Osman b. Mustafa berber, Ahmed Çelebi b. Emrullah, Molla Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=6174"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6176"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b343"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>