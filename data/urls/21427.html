﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 548<br>Hüküm no: 363<br>Orijinal metin no: [88a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Hüseyin’in, merhume Ayşe bt. Abdurrahman’ın amcası olduğu için beytülmal emininin el koyduğu terekeden hissesini talep ettiği</b><br><br>Mahmiye-i Galataˈya tâbi‘ kasaba-i Kasımpaşaˈda Küçük Piyalepaşa mahallesinde sükkânından olup işbu bâ‘isüˈl-kitâb Mustafa b. Hüseyin nâm kimesne meclis-i şer‘-i hatîr-i lâzımüˈt-tevkīrde mahmiye-i mezbûrda emîn-i beytü’l-mâl olup mahalle-i mezbûrede sâkine iken bundan akdem müteveffât olan Âişe bt. Abdurrahman nâm hatunun zevc-i metrûku Receb nâm kimesneden gayrı zâhirde vâris-i ma‘rûfu olmamak zu‘miyle muhallefâtına vâzi‘uˈl-yed olan Mehmed Ağa b. İsmail nâm kimesne mahzarında üzerine da‘vâ ve takrîr-i kelâm edip müteveffât-ı mezbûre Âişe Hatun benim babam mezbûr Hüseyin ile li-ebeveyn karındaşlar olup babaları ismi merkūm Abdurrahman ve anaları ismi Ceyhun Hatun ve maskat-ı re’sleri mahalle-i mezbûre olup müteveffât-ı mezbûrenin ben usûbet-i nesebiye cihetinden vârisi olup verâseti benim ile zevc-i merkūm Recebˈe münhasıra iken emîn-i mezbûr bi-gayr-ı vech-i şer‘î muhallefâtına vaz‘-ı yed ederler suâl olunup yed-i âdiyesi kasr olunmak murâdımdır diyücek gıbbeˈs-suâl emîn-i mezbûr cevâbında ber-vech-i muharrer muhallefât-ı mezkûre vaz‘-ı yedini ikrâr velâkin minvâl-i muharrer üzere müdde‘î-i mezbûrun verâsetini inkâr etmekle müdde‘î-i mezbûrdan da‘vâsına mutâbık beyyine taleb olundukda mahalle-i mezbûreden Abdi Beşe b. Şa‘bân ve Sefer b. Hasan nâm kimesneler li-ecliˈş-şehâde hâzırân biˈl-meclis olup isreˈl-istişhâd fiˈl-vâki‘ müteveffât-ı mezbûre Âişe Hatun müdde‘î-i merkūmun babası Hüseyin ile li-ebeveyn karındaşlardır babaları ismi mezbûr Abdurrahmanˈdır ve anaları ismi Ceyhun Hatunˈdur ve maskat-ı re’sleri mahalle-i mezbûredir müdde‘î-i mezbûr müteveffât-ı merkūmenin usûbet-i nesebiye cihetinden vârislerdir [88b] zevci ile mezbûr Mustafaˈdan gayrı vâris-i âharı olduğu ma‘lûmumuz değildir biz bu husûsa şâhidleriz şehâdet dahi ederiz deyü her biri şehâdet-i şer‘iye eylediklerinde gıbbe ri‘âyet-i şerâyitiˈl-kabûl şehâdetleri makbûle olmağın mûcebiyle gıbbeˈl-hükm mâ vaka‘a biˈt-taleb ketb olundu.<br><br>Fî-evâhir-i Şevval li-sene erba‘a ve semânîn ve elf.<br><br>Şuhûdüˈl-hâl: Mustafa Efendi b. Abidin, Ömer Efendi b. Veli, Mehmed Beşe b. Ali, Hasan Beşe b. Ramazan, Ali b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=21426"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21428"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b548"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o940"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>