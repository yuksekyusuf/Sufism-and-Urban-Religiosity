﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 679<br>Hüküm no: 725<br>Orijinal metin no: [111a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva bt. Ali’nin boşandığı kocası Ali Beşe b. Mustafa aleyhine açtığı mehir ve nafaka davasında haksız olduğu</b><br><br>Mahmiye-i Edirne mahallâtından Âişe bt. Hâtun mahallesi sâkinelerinden Havvâ bt. Ali nâm hâtun meclis-i şer‘-i hatîr-i lâzimü’t-tevkīrde bâ‘isü’l-kitâb bundan akdem zevci olan Ali Beşe b. Mustafa nâm kimesne mahzarında takrîr-i da‘vâ edip mezbûr Ali Beşe beni tatlîk etdikde zimmetinde dört bin akçe mütekarrir olan mehr-i müeccelim ve nafaka-i iddet ve meûnet-i süknâm olup hâlâ vermekde te‘allül eder suâl olunup alıverilmesi matlûbumdur dedikde gıbbe’s-suâl mezbûr Ali Beşe cevâbında mezbûre Havvâ bundan akdem zevcem idi lâkin meblağ-ı mezbûr dört bin akçe mehr-i müeccel ve nafaka-i iddeti ve meûnet-i süknâsı üzerine hul‘ olup zevciyyete müte‘allika zimmetimi ibrâ ve ıskāt etdi dedikde gıbbe’l-inkâr mezbûr Ali Beşe müdde‘âsını mübeyyine beyyine taleb olundukda udûl-i ricâlden Nurullah Efendi b. Hasan Efendi ve Mehmed Beşe b. Ali nâm kimesneler li-ecli’ş-şehâde meclis-i şer‘a hâzırân olup istişhâd oldukda fi’l-vâki‘ mezbûre Havvâ mezbûr Ali Beşe zimmetinde mütekarrir olan dört bin akçe mehr-i müeccelini ve nafaka-i iddetini ve meûnet-i süknâsını fâriğa olup muhâla‘a olmak üzere mezbûr Ali Beşe ile muhâla‘a-i şer‘iyye edip ehadühümâ âharın zimmetini ibrâ ve ıskāt etdi biz bu husûsa şâhidiz şehâdet dahi ederiz dediklerinde edâ-i şehâdet-i şer‘iyye ettiklerinde ba‘de ri‘âyeti’ş-şerâiti’l-kabûl şehâdetleri hayyiz-i kabûlde vâkı‘a oldukdan sonra mu‘ârazadan men‘ birle mâ-vaka‘a bi’t-taleb ketb olundu.<br><br>Tahrîren fi’l-yevmi’s-sâlis ve’l-ışrîn min şehri Ramazâni’l-mübârek li-sene semân ve sittîn ve elf.<br><br>Şühûdü’l-hâl: Ahmed Beşe b. Ali, Bayram Beşe çukadâr, Hasan b. Ali, Dilaver b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=41003"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41005"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b679"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o802"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>