﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 768<br>Hüküm no: 1278<br>Orijinal metin no: [105a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nimetullah bt. Hacı Yahya’nın küçük oğlu için açtığı nafaka davasında sulh olduğu</b><br><br>Ma‘rûz<br><br>Medîne-i Üsküdar’da Tavâşî Hasanağa mahallesinde sâkine mu‘arrefetü’z-zât Nimetullah bt. el-Hâc Yahya nâm hatun medîne-i mezbûrede mahfil-i Bâb’da meclis-i şer‘-i hatîrde hâlâ zevci es-Seyyid el-Hâc Mehmed Said b. Abdullah muvâcehesinde ba‘dehû mezbûr es-Seyyid el-Hâc Mehmed Said’in zevce-i menkûhası olup mezbûrun firâşından hâsıl ve benden mütevellid işbu hâzır bi’l-meclis sadrî oğlum es-Seyyid Ahmed nâm sagīri babası mezbûr târih-i i‘lâmdan beş sene mukaddem bilâ-nafaka ve lâ-münfik yanımda terk ve diyâr-ı âhara azîmet eylediğine binâen sagīr-i mezbûrun nafakası için babası mezbûr üzerine bâ-hüccet-i nafaka külle yevmin altışar para farz ve takdîr ve meblağ-ı mefrûz-ı mezkûru sagīr-i mezbûrun nafaka ve kisve ve sâir levâzım-ı zarûriyesine harc u sarfa ve lede’l-hâce istidâneye ve inde’z-zafer babası mezbûr üzerine rücû‘a kıbel-i şer‘den bana izin verilip ben dahi sagīr-i mezbûru istidâne ile infâk ve iksâ etmişdim el-hâletü hâzihî oğlum sagīr-i mezbûrun nafaka-i mefrûza-i müstedânesinden işbu târih-i i‘lâma gelince elli sekiz ayda babası mezbûr es-Seyyid el-Hâc Mehmed Said zimmetinde müctemi‘ olan iki yüz altmış guruşu bi’l-mürâca‘a taleb ederim deyü takrîrine mutâbık bir kıt‘a nafaka hücceti ibrâzıyla da‘vâ ve beynlerinde ba‘de vukū‘i’l-münâza‘a bâ-tavassut-ı muslihîn müdde‘iye-i mezbûre Nimetullah Hatun tasaddî eylediği da‘vâsından zevci mezbûr ile yüz guruş bedel mukābilesinde sulh olup ziyâde müdde‘âsı olan yüz altmış bir guruşa müte‘allika âmme-i de‘âvîden mezbûr es-Seyyid el-Hâc Mehmed Said’in zimmetini ibrâ ve ıskāt ol dahi ibrâsını kabûl edip bedel-i sulh olan meblağ-ı merkūm yüz guruşu def‘aten edâya iktidârı olmayıp tecîl ve taksîte tâlib olmağla müdde‘iye-i mezbûre dahi bedel-i merkūm yüz guruşun elli guruşunu târih-i i‘lâmdan dört gün tamamında ve bâkī elli guruşu dahi şehr-i âtiyye gurresinde edâ etmek üzere mezbûr es-Seyyid el-Hâc Mehmed Said’i tecîl ve taksît eylediğinde ol dahi ber-minvâl-i muharrer müeccelen ve mukāssatan edâya ta‘ahhüd eylediği bi’l-iltimâs huzûr-ı âlîlerine i‘lâm olundu.<br><br>Fî 19 min-L sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54302"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54304"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b768"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o994"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>