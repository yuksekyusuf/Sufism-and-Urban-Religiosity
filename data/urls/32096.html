﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 193<br>Hüküm no: 99<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’daki Müslüman evlerinin gayrimüslimlere kati ferağ şeklinde satılmaması, rehin şeklinde yapılan ferağlarda da bunu belirten bir şerh konulması</b><br><br>Müslim menzili kefereye kat‘î ferâğ olunmamak bâbında fermân.<br><br>İstanbul Kādısı İzzetlü, Fazîletlü Efendi Hazretleri<br><br>İstanbul ve Üsküdar ve Galata ve Eyüp’de kâin kadîmden ehl-i İslâma mahsûs olan hânelerin sonradan kefereye ferâğ-ı kat‘î ile bey‘ u füruhtu şer‘an ve kānûnen memnû‘ ise dahi hasbe’l-iktizâ o makūle hâneler kefereye istiğlâl olunagelip temessükâtda kat‘î sûretiyle tahrîr olunsa bile defter-i vakfda istiğlâl sûretiyle olduğu tahrîr ve işâret olmak usûl-i evkāfdan iken kefere mahallâtına semt ü civâr olan ba‘zı hâneleri ashâbı olanlar bu vesîleler ile mütevellîler ve kāimmakāmlarıyla bi’l-ittifâk hufyeten hilâf-ı şer‘-i şerîf kefereye bey‘ u füruht birle müddet-i kalîle zarfında elden ele ve isimden isme intikāl ettirterek gûyâ şu kadar isme geçmişin, denilerek kefere yedlerinde ibkā olunmak dâ‘iye-i fâsidesinde oldukları bedîdâr ve mu‘ârızları zuhûruyla ba‘de zaman bi’t-terâfu‘ sâbıkları vechile ehl-i İslâma reddetti[r]ilip ancak bu makūle hilâf-ı şer‘-i şerîf harekâta mütecâsir olan mütevellî ve kāimmakāmların tedîbleri icrâsı şer‘an ve kānûnen lâzım gelmiş ise dahi evvel be-evvel mütevellî ve kāimmakām-ı evkāf olanlara tenbîh ve men‘ ve tahzîr olunmak muktezâ-yı adâlet olmağla imdi nezâretinizde olan evkāf-ı şerîfe mütevellî ve kāimmakāmlarını celb ve kadîmden ehl-i İslâma mahsûs olan <<evkāf-ı şerîfe>> hâneleri kefere tâifesine vechen mine’l-vücûh ferâğ-ı kat‘î ile ferâğ olunmayıp ve ba‘zan hasbe’l-iktizâ kefereye istiğlâl olunmak lâzım gelirse dahi defterlerinde ferâğ-ı kat‘î ile olmayıp istiğlâl sûretiyle olduğunu ber-vech-i îzâh tahrîr ve işâret ve derkenârı iktizâ eyledikde kezâlik defterlerinde işâret olduğu üzere derkenâr etmelerini gereği gibi tenbîh ve te’kîde dikkat ve fîmâ-ba‘d bu makūle hilâf-ı şerî‘at-i garrâ ve tenbîhât vaz‘ ve hareketi zuhûr edenler mazhar-ı tedîb olacaklarını ifâde ve tefhîme himmet eyleyeler deyü buyruldu.<br><br>Fî 8 R sene 1220</p>          <br><a title="Önceki sayfa" style="text-decoration:none" href="./ayrmetin.php?idno=32095"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32097"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o673"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>