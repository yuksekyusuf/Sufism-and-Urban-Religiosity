﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 1 Numaralı Sicil (H. 964-965/ M. 1557-1558) <br>cilt: 41,&nbsp;sayfa: 94<br>Hüküm no: 76<br>Orijinal metin no: [14a-3, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Devlet bt. Abdullah ve Nâzenin bt. Abdullah’ın, vefât eden ve terekesi Beytülmâl tarafından zabt edilen kocaları Mustafa’da mehr-i müeccel alacağı olduğu</b><br><br>Mahmiye-i Kostantıniyye mahallâtından Emîn Sinan mahallesinden el-Hâc Ferruh b. Abdullah ve yine mahalle-i mezkûreden Mevlânâ Mahmud b. Mustafa el-imâm nâm kimseler emâcid-i ekârim defterdârlar nezdindeki dîvân-ı âlîye gelip fahrü’l-akrân Beytülmâl-i hâs emîni Hızır Çelebi b. İlyas ve kâtibi Mehmed Çelebi b. Nasuh mahzarlarında, Devlet bt. Abdullah ve Nâzenin bt. Abdullah’tan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet eylediler ki, müdde‘iyeteyn-i mezkûreteynin, bundan akdem taht-ı nikâhında iken mahalle-i mezkûrede fevt olan ve muhallefâtı Beytülmâl-i mezbûr tarafından zabt edilen Mustafa b. Sinan nâm zevclerinin zimmetinde mehr-i müeccelleri cihetinden üç yüz akçesi mezbûre Devlet’e, beş yüz akçesi mesfûre Nâzenin’e olmak üzere cem‘an sekiz yüz akçe-i Osmanî hakları vardır. Şehâdeten sahîhaten şer‘iyyeten makbûleten ba‘de’t-ta‘dîli’ş-şer‘î ve’t-tezkiyeti’ş-şer‘iyye, hâkim-i muvakkı‘ a‘lâhu dâme izzuhû ve alâhu, müdde‘iyeteyn-i mezbûreteyne meblağ-ı mezkûru almadıklarına, hibe etmediklerine, havâle etmediklerine, bi-vechin mine’l-vücûh haklarının kısmen veya tamâmen sâkıt olmadığına dâir yemîn verip meblağ-ı merkûmun edâsına hükmetti.<br><br>Şuhûdü’l-hâl: Fahrü’l-akrân Ali Bey el-emîn ve Ramazan b. Abdullah ve el-Hâc Ahmed b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=8476"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8478"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt001&bsm=blt001b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt001&bsm=blt001o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>