﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 102<br>Hüküm no: 61<br>Orijinal metin no: [39-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtımatü’z-zehra Hanım’ın vefatıyla küçük oğlu Mustafa Niyazi Bey’e intikal eden arsa hissesinin satışına izin verilmesi</b><br><br>Aziz, izin<br><br>Numara: 161, 38,5 guruş<br><br>Medîne-i Hazret-i Ebî Eyyûb el-Ensârî -radiye anhü’l-bârî- mahallâtından Şah Sultan mahallesinde sâkine iken bundan akdem vefât eden Fâtımatü’z-zehra Hanım bt. Abdullah’ın sadrî sagīr oğlu Mustafa Niyazi Bey’in babası ve velîsi olup mu‘temedü’l-hâl idiği bi’l-ihbâr zâhir olup diğer sadrî sagīr oğlu Osman Bey b. el-müteveffâ Nedim Bey’in dahi üveyi pederi ve tesviye-i umûruna bâ-hüccet-i şer‘iye vasîyy-i mansûbu olan işbu bâ‘isü’l-kitâb Ali Bey b. el-Hâc Mustafa m. bi’l-velâye ve bi’l-vesâye takrîr-i kelâm edüp nezâret-i Evkāf-ı Hümâyûn’a mülhak evkāfdan Müeyyedzâde Câmi‘-i şerîfinde müezzin olanlara meşrûta merhûme Selime Hanım Vakfı müstegallâtından Galata’da Kulekapısı’nda câmi‘-i şerîf-i mezkûr mahallesinde Hendek caddesinde vâki‘ ma‘lûmü’l-hudûd iki numara ile murakkam şehriye doksan akçe icâre-i müeccelelü bir kıt‘a müfrez arsanın südüs hisse-i şâyi‘ası müteveffiye-i mezbûrenin hayatında bâ-temessük-i mütevellî bi’l-icâreteyn taht-ı tasarrufunda olunp ba‘de vefâtihâ sagīrân-ı mûmâ-ileyhimâya hasbe’l-âde münâsafeten intikāl edüp lâkin arsa-i mezkûre bî-hâsıl ve etrâfını muhît taş duvarları münhedim olarak enkāzı mürûr-ı eyyâm ile telef ve zâyi‘ olduğu zâhir ve bedîdâr olup ol-vechile bekāsı sagīrân-ı mûmâ-ileyhimâ haklarında muzır ve gayr-ı müfîd olduğundan mâ‘adâ sagīrân-ı mûmâ-ileyhimânın nafaka ve kisveye dahi eşedd-i ihtiyâçları olmağla sagīrân-ı mûmâ-ileyhimânın arsa-i mezkûrede olan südüs hisse-i şâyi‘aları bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olu[nu]p hâsıl olan nemâsıyla infâk ve iksâ olunmak sagīrân-ı mûmâ-ileyhimâ haklarında her vechile enfa‘ ve evlâ olduğuna binâen işbu yedimde olup hâlâ medîne-i mezkûre kādısı fazîletlü Hüseyin Neşet Efendi Hazretleri ile Dâire-i Sâdise taraflarından i‘tâ olunan memhûr bir kıt‘a tahmîn-i bedel pusulası mantûkunca hisse-i mezkûre bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan sîm yirmilik mecîdiye yirmi guruş hesâbıyla iki bin beş yüz altmış sekiz guruş yirmi yedi para bedel mukābelesinde âhara ferâğa izin taleb şüd.<br><br>Fî 27 Şevvâl sene 1300<br><br>Şühûd[ü’l-hâl]: el-Hâc Nuri Ağa b. Veysel, Mehmed Emin Ağa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11978"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11980"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o350"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>