﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 138<br>Hüküm no: 62<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih b. Ali Efendi ile annesi ve vasîsi Ümmühani bt. Mehmed’e ait olup eski vasî İsa’nın zimmetinde kalan bağ ve paralarının sahiplerine iadesi</b><br><br>Kasaba-i Yalakâbad’da sâkine iken bundan akdem vefât eden Ali Efendi b. Receb’in verâseti zevce-i metrûkesi Ümmühani bt. Mehmed’e ve sulbî sagīr oğlu Salih ile sagīre kızı Âişe’ye münhasıra ve kable’l-kısme mezbûre Âişe dahi fevt olup verâseti vâlidesi mezbûre Ümmühani’ye ve li-ebeveyn karındaşı mezbûr Salih’e münhasıra ve tashîh-i meseleleri bi-tarîkı’l-münâsaha yetmiş iki sehm i‘tibâr olunup sihâm-ı merkūmenin on altı sehmi mezbûre Ümmühani’ye ve elli altı sehmi mezbûr Salih’e isâbet eylediği şer‘an zâhir oldukdan sonra mezbûre Ümmühani kendi tarafından asâleten ve mezbûrun kıbel-i şerden mansûbe vasîsi olmağla vesâyeten meclis-i şer‘-i hatîrde sâbıkā vasîsi olup sagīr-i mezbûr ile vasiyye-i mezbûre Ümmühani’nin hissesine vâzı‘u’l-yed olan İsa mahzarında bi’l-vesâye üzerine da‘vâ ve takrîr-i kelâm edip müteveffâ-yı mezbûrun bundan akdem mezbûrdan bi’t-tarîkı’l-mezbûr ikimize intikāl eden kasaba-i mezbûre toprağında vâki‘ mülk bağı ile dokuz bin iki yüz akçesini kabz eyledikden sonra meblağ-ı mezbûru kendi mesârifine sarf ile istihlâk edip zimmetinde deyn olmağla mezbûrdan taleb ederin suâl olunsun dedikde gıbbe’s-suâl mezbûr İsa cevâbında fi’l-vâki‘ sagīr-i mezbûr ile vasiyye-i mezbûre[nin] bi-tarîkı’l-münâsaha yetmiş iki sehm hisselerine isâbet eden bağ-ı mezbûr ile meblağ-ı mezbûru kabz eyledikden sonra müceddeden binâ eylediğim mülk menzilime sarf ile istihlâk edip zimmetimde deyn olmağla meblağ-ı mezbûrdan sagīr-i mezbûrun elli altı sehm hissesine isâbet eden akçeyi ben i‘mal ve ribhini vasiyye-i mezbûre Ümmühani’ye verdim deyü ikrâr edecek ikrârı mûcebince meblağ-ı mezbûru vasiyye-i mezbûre Ümmühani’ye edâ ve teslîme ve bağ-ı mezbûru dahi mahâllinde kabza mezbûreyi taslîte mezbûr İsa’ya tenbîh olunup mâ-vaka‘a bi’t-taleb ketb olundu.<br><br>Fi’l-yevmi’l-hâdî aşer min-Recebi’l-ferd li-sene isneyn ve seb‘în ve elf.<br><br>Şuhûdu’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=24948"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24950"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1060"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>