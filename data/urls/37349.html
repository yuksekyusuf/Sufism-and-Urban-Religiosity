﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 536<br>Hüküm no: 405<br>Orijinal metin no: [98a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ayşe Hatun’dan alacağı olan Zeynep Hanım’ın parayı varislerden aldığı</b><br><br>Husûs-ı âti’l-beyânın mahallinde ketb ü tahrîri iltimâs olunmağın savb-ı şer‘den me’zûnen irsâl olunan Mevlânâ Hâfız Mehmed Efendi b. eş-Şeyh Mustafa mahmiye-i İstanbul’da Emin Sinan mahallesinde sâkin fahrü’l-akrân Osman Bey b. el-merhûm Mustafa Paşa’nın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde mahmiye-i mezbûrede Pîrî Ağa mahallesinde sâkine iken bundan akdem vefât eden Âişe Hatun ibneti’l-merhûm Abdurrahman Paşa’nın verâseti zevc-i metrûku Mehmed Ağa b. Abdurrahman ile sagīre kızı Safiye Hanım’a ve li-ebeveyn kız karındaşı Zeyneb Hanım’a münhasıra olup kable’l-kısmet sagīre-i mezbûre dahi vefât edip verâseti babası mezbûr Mehmed Ağa’ya münhasıra olup kable’l-kısmet mezbûr Mehmed Ağa dahi vefât edip verâseti vâlidesi Râbia Hatun bt. Hamza’ya münhasıra ve tashîh-i meselesi bi-hükmi’l-münâsaha dört sehmden olmağla sihâm-ı mezbûrenin bir sehmi mezbûre Zeyneb Hanım’a ve selâse-i erbâ‘ı vâlidesi mezbûre Râbia Hatun’a isâbeti tahakkukundan sonra mezbûre Zeyneb Hanım tarafından husûs-ı âti’l-beyânda müseccel vekîli olan bâ‘isü’l-kitâb Hasan Bey b. Salih meclis-i ma‘kūd-ı mezbûrda zâtı ta‘rîf-i şer‘î ile mu‘arrefe olan mezbûre Râbia Hatun mahzarında bi’l-vekâle ikrâr ve takrîr-i kelâm edip müteveffâ-yı mezbûr Mehmed Ağa’nın imzâ ve hatmiyle mümzâ ve mahtûm işbu deyn temessükü nâtık olduğu üzere müvekkile-i mezbûre Zeyneb Hanım’ın müteveffâ-yı mezbûr zimmetinde cihet-i mezbûreden olan iki yüz elli guruş [98b] hakkını, terekesine vaz‘-ı yed eden vâlidesi mezbûre Râbia Hatun’dan taleb ve da‘vâ eyledikde müvekkilem mûmâ-ileyhin iddi‘âsı olan meblağ-ı merkūmun doksan beş guruşundan fâriğâ olmak üzere muslihûn tavassutu ile mezbûre Râbia Hatun ile yüz elli beş guruşa sulh ettiklerinde ben dahi sulh-ı mezbûru kabûl ve bedel-i sulh olan meblağ-ı merkūm yüz elli beş guruşun yüz yirmi beş guruşunu ba‘dehû mezbûre Râbia Hatun yedinden alıp kabz edip ve meblağ-ı bâkī otuz guruş mukābelesinde medîne-i İznikmid’de Topyeri demekle ma‘rûf mevzi‘de vâki‘ beyne’l-ahâlî ve’l-cîrân ma‘lûmü’l-hudûd ve çiftlik ta‘bîr olunur mülk menzilden evvelâ vefât eden mezbûre Âişe Hanım’dan tashîh-i mezbûr üzere mezbûre Râbia Hatun’a isâbet eden üç sehmi bedel-i sulh-ı mezbûr bâkī kalan otuz guruşa takas ve ben dahi mukāssa ve kabûl eyledim, mezbûre Râbia Hatun mebî‘-i mezbûru kabzına müvekkilem mûmâ-ileyhâyı taslît eyledi ba‘de’l-yevm husûs-ı merkūma müte‘allıka âmme-i da‘vâdan her biri âharın zimmetini ibrâ-i âmm-ı katı‘u’n-nizâ‘la ibrâ ve ıskāt eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ve ba‘dehû ma‘an ba‘s olunan Ahmed Çelebi b. Süleyman ve Mustafa Çelebi b. Mehmed meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Hurrire fî 14 min-Rebî‘i’l-âhir li-sene aşer ve mi’e ve elf.<br><br>Şuhûdü’l-hâl: Mehmed Efendi b. Süleyman, Ebubekir Ağa b. Mehmed, Mehmed Ağa b. İbrahim, İsmail Ağa b. Mustafa, Hasan Ağa b. Abdullah, Mustafa Ağa b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=37348"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37350"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0536"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1147"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>