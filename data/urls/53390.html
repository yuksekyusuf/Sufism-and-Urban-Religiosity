﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 312<br>Hüküm no: 365<br>Orijinal metin no: [32a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hancı Ahmed’in iki beygiri fuzulen elinde tuttuğu iddiasının reddedildiği</b><br><br>Ma‘rûz<br><br>Medîne-i Üsküdar’a muzâfe Gekbûze nâhiyesi sâkinlerinden sâhib-i arzuhâl İbrahim b. Mustafa ve diğer İbrahim b. Süleyman nâm kimesneler medîne-i mezbûrede mahfil-i bâbda meclis-i şer‘-i hatîrde nâhiye-i mezbûrede hancı arzuhâlde ismi mezkûr Ahmed b. Mustafa nâm kimesne mahzarında târih-i i‘lâmdan on iki gün mukaddem emlâkimizden kıymetleri iki yüz bir guruşa bâliğ bir re’s doru ve bir re’s kır bârgirlerimizi mezbûr Ahmed’in yedine bi-tarîki’l-emâne teslîm eylediğimizde ol dahi ahz edip lâkin bize teslîm etmeyip yedinde kalmağla zikr olunan bârgirleri mezbûr Ahmed’den hâlâ taleb ederim deyü da‘vâ ettiklerinde mezbûr Ahmed cevâbında mârrü’z-zikr bârgirleri ahz ettiğini ikrâr lâkin târih-i merkūmda mârrü’z-zikr bârgirleri müdde‘iyân-ı mezbûrân İbrahim ve diğer İbrahim’e def‘ ü teslîm etmiş idim deyicek mezbûr Ahmed yemîniyle tasdîk olunur ümenâdan olmağla mezbûr Ahmed zikr olunan bârgirleri müdde‘iyân-ı mezbûrâna teslîm edip üzerine red ve damân lâzım gelmediğini bi’t-taleb gıbbe’t-tahlîfi’ş-şer‘î mûcebiyle müdde‘iyân-ı mezbûrân da‘vâ-yı mezkûreleriyle mezbûr Ahmed’e bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 23 min-S sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53389"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53391"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1067"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>