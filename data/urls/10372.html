﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 178<br>Hüküm no: 210<br>Orijinal metin no: [65b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Bey b. Mustafa’nın istiğlâl yoluyla evini Ayşe Hatun’a sattığı</b><br><br>Mahmiye-i Galata’ya tâbi‘ kasaba-i Beşiktaş’da Sinanpaşa mahallesi sâkinlerinden Derviş Bey b. Mustafa nâm kimesne mahfil-i kazâda işbu râfi‘atü’l-kitâb Aîşe bt. Abdullah nâm hatun mahzarında ikrâr ve takrîr-i kelâm edüp mahalle-i mezbûrede vâki‘ bir tarafı yine kendi mülküm ve bir tarafı Osman Efendi mülkü ve bir tarafı Deli Mehmed mülkü ve bir tarafı tarîk-i âm ile mahdûd mülk menzilimi cemî‘-i tevâbi‘ ve levâhıkı ile mezbûre Âişe Hatun’a kendi mâlı ile yedi bin fıddî râyic fi’l-vakt akçeye alâ-tarîki’l-istiğlâl bey‘ ve teslîm edüp ol dahi ber-vech-i muharrer iştirâ ve tesellüm edüp ve semen-i mezkûr yedi bin akçeyi mezbûre Âişe Hatun yedinden tamâmen alıp kabz eyledikden sonra yine menzil-i mezkûru gıbbe’t-tahliyeti’ş-şer‘iyye târih-i kitâbdan bir sene tamâmına değin bin akçeye bana îcâr ve teslîm edüp ben dahi vech-i meşrûh üzere istîcâr ve kabûl eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Tahrîren fi’l-yevmi’s-sânî aşer min-şehri Ramazâni’l-mübârek li-sene isneteyn ve sittîn ve elf.<br><br>Şühûdü’l-hâl: Mustafa Çelebi b. Ahmed, Ali Bey b. Kemal, Ahmed Çelebi b. Receb, Mustafa Beşe b. Mehmed, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=10371"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10373"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o315"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>