﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 302<br>Hüküm no: 278<br>Orijinal metin no: [56a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi tablakârı Bedros’un oğlu Artin’in Müslüman olduğu</b><br><br>Sinn-i temyîzini tecâvüz eden sagīr-i akıli mümeyyizin İslâm’ı şer‘an mu‘teber olmağın anasının kelâmına iltifât olmamağla<br><br>Ma‘rûz-ı dâ‘î[-i devlet-i aliyyeleridir ki]<br><br>İstanbul’da Tercümân Yunus Mahallesi mütemekkinlerinden Ekmekçi tablakârı Bedros nâm zimmînin oğlu ve dokuz yaşında idüğü mütehakkık olup te‘akkul-i dîn eden derûn-ı arzuhâlde mezkûr Mühtedî Abdullah nâm sagīr-i muhayyer meclis-i şer‘-i şerîf-i enverde sâhibey-i arzuhâlden anası şahsı mu‘arrefe Maryem bt. Artin nâm Nasrâniye hâzır olduğu hâlde ba‘de’l-istintak işbu târih-i i‘lâmdan üç gün mukaddem bi’t-tav‘ ve’r-rızâ hidâyet-i Rabbâniye ile dîn-i İslâmı hak bilip cemî‘ edyân-ı bâtıladan teberrî ve ityân-ı kelimeteyn-i şehâdeteyn edüp şeref-i İslâmla müşerref olup mukaddemâ ismi Artin iken talebiyle Abdullah tesmiye olunduğu kezâlik bi’t-tav‘ ve’r-rızâ takrîr ve anası hâzır-ı mersûme dahi sagīr-i merkūmun ber-vech-i meşrûh dokuz yaşında olup İslâmı kabûl eylediğini ba‘de’t-tasdîk oğlum mezbûr sagīr olmağla ba‘zı kimesnelerin iğfâliyle İslâmı kabûl etmişdir hâşâ ben i‘tibâr etmem dedikde tekrar sagīr-i merkūm meclis-i merkūmda bi’l-cümle edyân-ı bâtıladan teberrî ile ityân-ı kelimeteyn-i şehâdeteyn etmeğin bu vechile dokuz yaşında olup sinn-i temyîzi tecâvüz eden sagīr-i akıli mümeyyizin İslâmı şer‘an mu‘teber olmağın mûcebiyle anası hâzır-ı mersûmenin da‘vâ-yı bâtıla-i mezbûresine şer‘an i‘tibâr ve iltifât olunmayup bî-vech-i şer‘î mu‘ârazadan men‘ olunduğu İstanbul Mahkemesi’nden huzûr [-ı âlîlerine i‘lâm olundu.]<br><br>Fî-gurre-i Receb sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32703"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32705"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>