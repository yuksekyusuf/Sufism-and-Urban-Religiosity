﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 270<br>Hüküm no: 294<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Halil’in vârisinin kalaycı dükkânı gediğini satması</b><br><br>Kalaycı Mübaya‘ası, 500 guruş<br><br>Mahmiye-i İstanbul’da Şeyh Ebulvefâ kurbünde Yahyagüzel mahallesinde sâkin iken bundan akdem fevt olan Halil b. Abdullah’ın li-ebeveyn er karındaşı ve hasran vârisi Abdullah b. el-mezbûr Abdullah meclis-i şer‘-i şerîf-i enverde Emin Paşazâde Kādıasker-i esbak merhûmü’l-mebrûr Mehmed Emin Beyefendi’nin mahdûmu müderrisîn-i kirâm-ı zevi’l-ihtirâmdan işbu bâ‘isü’l-vesîka Mehmed Kerim Beyefendi tarafından husûs-ı âti’l-beyânda tasdîka vekîl-i şer‘îsi Mehmed Esad Ağa b. Osman mahzarında ikrâr-ı tam ve takrîr-i kelâm edip mahmiye-i mezbûrede Testereciler başında Parmakkapı karşısında vâki‘ ma‘lûmü’l-hudûd bir bâb Kalaycı dükkânı derûnunda mevcûde Başmuhâsebe kaleminde mukayyed şurût-ı nizâmda dâhil beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûme karındaşım müteveffâ-yı merkūm ile hayatında beynimizde iştirâken ve şâyi‘an emvâlimiz olup ba‘de vefâtihî mâlik olduğu nısf hissesini bana mevrûs olmağla ben âlât-ı lâzıme-i ma‘lûmeyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile müvekkil-i mûmâ-ileyhe beş yüz elli guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı [mezbûr] beş yüz elli guruşu müşteri-yi müvekkil-i mûmâ-ileyh bana def‘ ü teslîm ben dahi yedinden tamamen ve kâmilen ahz ü kabz eyledim, fîmâ-ba‘d âlât-ı muharrere-i mezkûre müvekkil-i mûmâ-ileyhin emvâl-i müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan müvekkil-i mûmâ-ileyhin zimmetini ibrâ ve iskāt eylediğimde ol dahi ber-vech-i muharrer ibrâ-yı mezkûrumu kabûl eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 17 C sene [1]242.<br><br>Şühûdü’l-hâl: Kethudâ eş-Şeyh Ahmed Efendi b. el-Hâc Mustafa, el-Hâc Mehmed Efendi b. Mehmed Kerim, Mahmud Çelebi b. Mustafa, Ebûbekir Çelebi b. Mehmed, es-Seyyid Mustafa Çelebi b. Hüseyin, Yiğitbaşı Mehmed, Ali Çelebi el-muhzır, Mehmed Çelebi el-muhzır, el-Hâc Mehmed Emin Ağa b. Mehmed, el-Hâc Mehmed Ağa, Hasan b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=38673"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38675"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o519"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>