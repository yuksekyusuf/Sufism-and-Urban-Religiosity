﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 110<br>Hüküm no: 86<br>Orijinal metin no: [22a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kenar ipek bükücü esnafının kalfalarının işlerinin kolaylaştırılması ve ücretlerinin tam ödenmesi</b><br><br>Ma‘rûz<br><br>Sâdır olan fermân-ı âlîlerine imtisâlen Âsitâne-i aliyye’de kenar ipek bükücü esnâfının kalfalarından Süleyman Efendi ve Uzun Mehmed Emin ve Halil ve el-Hâc Derviş Ahmed ve Elişçibaşı Halil Ağa ve diğer Halil vesâ’ir mazbûtü’l-esâmî kalfalar meclis-i şer‘-i kavîmde esnâf-ı mezbûre kethüdâsı el-Hâc Mustafa ve Yiğitbaşı Yakub ve el-Hâc Ali ve Hasan ve Mustafa ve Ömer ve Osman vesâ’ir kezâlik mazbûtü’l-esâmî ustalar muvâcehelerinde her biri takrîr-i kelâm edip öteden beru mezbûrûn ustaların bizlere verdikleri dolab âlâtı muntazam ve çıkrıkları kebîr olmağla san‘atımızı i‘mâlde suhûlet vâr iken mezbûrûn ustalar dolabı sagîr ve âlâtı tağyîr etmeleriyle bizler san‘at-ı mezkûremizi meşakkat ve su‘ûbet ile i‘mâl edip bu vecihle umûrumuz muhtel olduğundan mâ‘adâ mezbûrûn ustalar ücretlerimizi dahî ketm etmeleriyle kadîmî üzre âlât-ı dolab ve çıkrığı tanzîm ve ücretlerimizi ketm etmemek üzre mezbûrûn ustalara tenbîh olunmak murâdımızdır deyü da‘vâ eylediğimizde mezbûrûn ustalar fîmâ ba‘d kadîmî üzre âlât-ı dolab ve çıkrıkları tanzîm edip ve yalnız sözünü ipek i‘mâlinde beher senede bizlere kırkar pâre ücret ve mâ‘adâ i‘mâl eylediklerimiz içün dahî kadîmden işbu târîh-i i‘lâma değin veregeldikleri misillü ücret i‘tâ etmek üzre ta‘ahhüd eylediklerinde biz dahî râzılar olmuşuzdur dediklerinde mezbûrûn ustalar dahî tasdîk edip bu vecihle bi’t-terâzî kat‘-ı münâza‘a eyledikleri huzûr-ı âlîlerine i‘lâm olundu.<br><br>Fî 5 Ca. sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30544"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30546"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o325"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>