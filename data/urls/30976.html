﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 214<br>Hüküm no: 222<br>Orijinal metin no: [29b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürekçi esnafından Seyyid Hüseyin b. İbrahim’in kürekçi dükkânı açmasına ve kürekçilik sanatını icra etmesine engel olunmaması</b><br><br>Kürekçi kalfasının dükkân küşâdı<br><br>Ma‘rûz<br><br>Kürekçi esnâfından es-Seyyid Hüseyin b. el-Hâc İbrahim meclis-i şer‘-i münîrde esnâf-ı mezkûre kethüdâsı es-Seyyid Hasan b. el-Hâc Hasan muvâcehesinde mezbûr es-Seyyid Hüseyin’in sâbıkā ustası Mehmed b. Abdullah hâzır olduğu hâlde ben kürekçilik san‘atını tahsîl ve pîr-perver kalfaları olup müstakillen dükkân küşâd ve bey‘ ve ticâret murâd eylediğimde kethüdâ-yı merkūm hilâf-ı şer‘-i şerîf dükkân küşâdıyla bey‘ u şirâma mümâna‘at etmekle suâl olunup mümâna‘atı men‘ ü def‘ olunması murâdımdır deyü da‘vâ ettikde kethüdâ-yı merkūm dahi cevâbında müdde‘î-i mezbûr san‘at-ı mezkûrede mâhir ve dükkân küşâdına liyâkati bâhir olup ancak âdetimize göre bu makūle dükkân küşâd eden kimesneler ustalarına bir mikdâr hediye vermekle hatırını tatyîb ba‘dehû izin veririm demesi şer‘-i şerîfin hilâfı ve inhisâr-ı bey‘ u şirâ hakkında sâdır olan hatt-ı şerîfe münâfi olduğu kethüdâ-yı merkūma tefhîm ve ba‘de’l-yevm müdde‘î-i mezbûrun dükkân küşâdıyla bey‘ u şirâsına mümâna‘at etmemek üzere tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-29 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30975"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30977"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>