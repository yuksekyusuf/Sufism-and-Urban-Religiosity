﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 398<br>Hüküm no: 398<br>Orijinal metin no: [94b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Muslı’nın küçük çocukları Mehmed ve Ayşe için nafaka tayini</b><br><br>Mahmiye-i İstanbul’da Sarrâcishak mahâllesi sâkinelerinden olup zâtı Ahmed Çelebi b. Abdurrahman ve Abdurrahman Bey b. Şaban nâm kimesneler ta‘rîfleriyle mu‘arrefe olan Fâtıma bt. Muslı nâm hatun mahmiye-i mezbûrede meclis-i şer‘de takrîr-i kelâm ve ta‘bîr ani’l-merâm edip zevcim olup beni talâk-ı bâyin ile tatlîk eden hâlâ Mısr-ı Kāhire’de Azebler Ocağı’nda odabaşı olan Ahmed Ağa b. Abdullah nâm kimesnenin firâşından hâsıl ve benden mütevellid olup hâlâ bi-hakkı’l-hıdâne terbiyemde olan oğlum işbu sagīr Mehmed ve kızım Âişe nafaka ve kisveye muhtâc olmağla babası mezbûr Ahmed Ağa üzerine kadr-ı kifâye nafaka ve kisve-baha farz ve takdîr olmak matlûbumdur dedikde, hâkim-i muvakkı‘-ı sadr-ı kitâb tûbâ lehû ve hüsnü-meâb hazretleri dahi sagīrân-ı mezbûrânın nafaka ve kisve-baha ve sâir levâzım-ı zarûriyeleri için mezbûr Ahmed Ağa mütemevvil olup tahammülü olduğunu zeyl-i vesîkada mastûrü’l-esâmi Müslimîn haber vermeleriyle târîh-i kitâbdan her birine yevmî onar paradan beher yevm ikisine yirmişer para nafaka ve kisve-baha farz ve takdîr edip meblağ-ı mefrûz-ı mezbûru sagīrân-ı mezbûrânın nafaka ve kisve-baha ve sâir levâzım-ı zarûriyelerine harc u sarfa ve vakt-i zarûretde istidâne ve lede’z-zafer babaları mezbûr Ahmed Ağa’ya rücû‘a mezbûre Fâtıma’ya izin vermeğin mâ vaka‘a bi’t-taleb ketb olundu.<br><br>Fî 27 min-Cemâziyelevvel sene 1116.<br><br>Şuhûdü’l-hâl: Abdullah Ağa b. ( ), el-Hâc Ali kavukçu, Kefe kağılgası Receb Ağa, el-Hâc Selim kapıcı-yı saray, Ömer Ağa kapıcı-yı saray, Ahmed Çelebi b. Abdurrahman, Abdurrahman Bey b. Şaban, Ahmed Bey Sarrâc.</p>          <br><a title="Önceki sayfa" style="text-decoration:none" href="./ayrmetin.php?idno=41927"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41929"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>