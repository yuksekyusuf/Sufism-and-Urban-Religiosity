﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 155<br>Hüküm no: 132<br>Orijinal metin no: [38b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Örücüler Çarşısı’ndaki dükkânını kilitleyerek başka bir diyara giden el-Hâc Mehmed Ağa’nın dükkânının açıldığı</b><br><br>Örücü ve şalcı dükkânı küşâdı<br><br>Ma‘rûz<br><br>İstanbul’da Çarşı-yı Kebîr’de Örücüler sûkunda vâkı‘ Örücü Hacı Mehmed ve Bezzâz Şalcı Hacı Mustafa dükkânları beynlerinde kâin bir bâb örücü dükkânında müşâhereten ve müste’ciren sâkin Şalcı Bağdâdî Habeşoğlu el-Hâc Mehmed Ağa işbu târihden bir sene mukaddem dükkân-ı mezkûru mukaffelen terk ve ta‘tîl-birle diyâr-ı âhara firâr ve gaybet-i münkatı‘a ile gāib ve mefkūd olmağla dükkân-ı mezkûrun kuflü ma‘rifet-i şer‘le feth ve küşâd ve derûnunda mevcûd mütesâri‘u’l-fes[âd] olan eşyâsı semen-i misilleriyle âhara bey‘ olunup esmânı gāib-i mezbûrun hâli mütebeyyin oluncaya değin yed-i emîne vaz‘ ve dükkân-ı mezkûr kendüye teslîm olunmasını [ve] dükkân-ı merkūm hisse-i ma‘lûmesinin bâ-temessük-i mütevellî bi’l-icâreteyn mutasarrıfı ve derûnunda mevcûde beyne’l-esnâf örücü gediği ta‘bîr olunur âlât-ı lâzıme-i ma‘lûmenin müstakillen mâliki beylik kasabânından Bostanî Halil Ağa b. Ömer nâm kimesne bâ-arzuhâl istid‘â etmekle ol-bâbda sâdır olan fermân-ı âlîşâna imtisâlen cânib-i şer‘-i şerîfden mürsel kâtib es-Seyyid Ahmed Rızâ Efendi ma‘an meb‘ûs ümenâ-i şer‘den çukadâr Hüseyin Ağa b. Hüseyin ve Muhzır İsmail Çelebi b. Mahmud ile dükkân-ı mezkûra varıp abacı ve kaba bezez [bezzâz] esnâfının kethüdâsı Hâfız Mehmed Tahir Efendi b. Abdullah ve yiğitbaşısı Mehmed Said Ağa b. Mehmed Emin ve Bezzâzistânî Kırımî Osman Efendi b. Seyfullah ve Bağdâd tüccârından el-Hâc Kasım Ağa b. Mehmed Ali ve Bağdâdî Şalcı Hüseyin Ağa b. el-Hâc Mehmed ve Şalcı Bağdâdî el-Hâc Mehmed Ağa b. el-Hâc Kasım ve Şalcı Ali Ekber ve Şalcı Kemahlı Hüseyin Ağa ve Örücü el-Hâc Mehmed Ağa b. İsmail ve gāib-i mezbûrun kāyın pederi es-Seyyid Hâfız Mehmed Efendi b. el-Hâc Mustafa ile kāyın vâlidesi mu‘arrefetü’z-zât Fâtıma bt. nâm hatun hâzır oldukları hâlde dükkân-ı mezkûrun kuflünü feth ve küşâd ve gāib-i mezbûrun dükkân-ı mezkûrda olup mütesâri‘u’l-fesâd olan eşyâsı tahrîr ve semen-i misilleriyle bi’l-müzâyede âhara bey‘ olunup esmânı gāib-i mezbûrun hâli mütebeyyin oluncaya değin emîn ve mu‘temed olduğu bi’l-ihbâr zâhir olup kıbel-i şer‘den vasî nasb olunan gāib-i merkūmun zevcesi kezâlik zâtı mu‘arrefe Şerife Habibe bt. es-Seyyid Hâfız Mehmed nâm hatun yedine li-ecli’l-hıfz bâ-defter îdâ‘ ve teslîm-birle dükkân-ı mezkûr mutasarrıfı ve derûnunda mevcûde gedik mâliki merkūm Bostanî Halil Ağa’ya teslîm olunduğu İstanbul Mahkemesi’nden huzûr.<br><br>Fî 15 Şevval sene 1241</p>          <br><a title="Önceki sayfa" style="text-decoration:none" href="./ayrmetin.php?idno=33415"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33417"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o171"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>