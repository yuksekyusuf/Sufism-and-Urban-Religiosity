﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 237<br>Hüküm no: 252<br>Orijinal metin no: [44a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müftü Melek Efendizade Seyyid Ahmed Tahir’in Sarraf Kanorta ile Ali Ağa ve kardeşi Mustafa Ağa’da afyon bedelinden olan alacağını tahsil etmesi</b><br><br>Ahz [ü] kabz, 14026 guruş<br><br>Fi’l-asl vilâyet-i Anadolu’da Kastamonu ahâlisinden olup mahmiye-i İstanbul’da Kırkçeşme kurbünde sâkin Müftü Melek Efendizâde es-Seyyid Ahmed Tâhir Efendi b. Hafız İbrahim b. Abdurrahman tarafından husûs-ı âti’l-beyânda vekîl olduğu Mehmed Ağa b. Mehmed ve Kara Osman b. el-Hâc Mehmed şehâdetleriyle sâbit olan Evliyâzâde Hafız Mehmed Efendi b. Mehmed meclis-i şer‘-i şerîf-i enverde Vâlide Hanı’nda mütemekkin sarrâf tâifesinden işbu hâmilü’r-rakīm Kanorta v. ( ) nâm Yahûdî tarafından kezâlik husûs-ı âtide tasdîka vekîl-i şer‘îsi Feyzullah Çelebi b. Osman mahzarında bi’l-vekâle ikrâr-ı tam ve takrîr-i kelâm edip müvekkilim mezbûr bundan akdem Çal kazâsında nâib iken malından dört kalem üç yüz seksen çeki afyonunu âhara bey‘ için gāib ani’l-meclis Ali Ağa yediyle karındaşı olup hâlâ İzmir’de kantar ağası Mustafa Ağa’ya irsâl eylediğinde merkūm Mustafa Ağa dahi zikr olunan afyonu karındaşı merkūm yedinden ahz ve semen-i misli olan beher çekisini otuz sekizer buçuk guruşa olmak üzere on dört bin altı yüz kırk sekiz guruş on dokuz paraya âhara bey‘ ve semeni olan meblağ-ı mezbûru kabz ettikden sonra makbûzundan müvekkilim mezbûrun etbâ‘îsi olup İzmir’de sâkin Ali nâm kimesneye harçlık nâmıyla medfû‘u olan iki yüz guruş ve zikr olunan afyonu hîn-i bey‘inde iktizâ eden gümrük ve kantar ve hammaliye olmak üzere masrûfu olan dört yüz yirmi iki guruş dokuz parayı mücîz olup ol-vechile müvekkilim merkūmun mezbûr Mustafa Ağa zimmetinde on dört bin yirmi altı guruş alacağı kalıp müvekkilim merkūmun dahi mezbûr Mustafa Ağa’ya zimmetinde bâ-poliçe cihet-i karzdan on bin guruş ve üzerine devr-i şer‘î ile ilzâm ve ribh olunan altı yüz guruş ki cem‘an on bin altı yüz guruş deyni olup müvekkilim mezbûr deyni olan meblağ-ı mezbûr on bin altı yüz guruşu alacağı olan semen-i bâkī-i mezbûr on dört bin yirmi altı guruş on paranın ol-mikdârına takas ve mahsûb ve her biri mukāssa ve kabûl edip ol-vechile müvekkilim mezbûrun mezbûr Mustafa Ağa zimmetinde ancak semen-i mezkûrdan üç bin dört yüz yirmi altı guruş on para alacağı bâkī kalmağla merkūm Mustafa Ağa deyni [44b] olan meblağ-ı bâkī-i mezbûr üç bin dört yüz yirmi altı guruş on parayı sarrâf-ı mersûm Kanorta Yahûdî yediyle bana def‘ ü teslîm ben dahi yedinden bi’l-vekâle tamamen ve kâmilen ahz ü kabz eyledim, min-ba‘d meblağ-ı mezbûrdan merkūm Mustafa Ağa’nın ve karındaşı Ali Ağa’nın ve gerek mersûm Kanorta Yahûdî zimmetlerinde bir akçe ve bir habbe hakkı ve alacağı kalmamağla husûs-ı mezkûra müte‘allika âmme-i da‘vâ ve kâffe-i mutâlebâtdan merkūm Mustafa Ağa’nın ve karındaşı Ali Ağa’nın ve gerek mersûm Kanorta Yahûdî’nin zimmetlerini ibrâ-yı âmm-ı sahîh-i şer‘î ve iskāt-ı tamm-ı sarîh-i mer‘î ile bi’l-vekâle ibrâ ve iskāt eylediğimde onlar dahi ibrâ-yı mezkûrumu kabûl edip eğer husûs-ı mezkûre dâir temessük ve sened zuhûr eder ise kat‘a amel ve i‘tibâr olunmasın dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 25 Ca sene [1]242<br><br>Şühûdü’l-hâl: Muhzır Mehmed Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38631"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38633"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>