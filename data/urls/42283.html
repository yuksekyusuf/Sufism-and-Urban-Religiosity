﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 178<br>Hüküm no: 177<br>Orijinal metin no: [31a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vekilharc Hacı Mehmed Ağa’nın rehin eşya ve alacak davasında anlaşma sağlandığı</b><br><br>Ma‘rûz,<br><br>Vekîlharc el-Hâc Mehmed Ağa b. Mustafa mahfil-i şer‘iyyâtda Sarrâf Serkiz v. Arotin nâm zimmî muvâcehesinde bin altmış beş senesi Muharreminde mezbûr Serkiz zimmî yedinden istikrâz ve kabz eylediğim dört yüz guruş deynim mukābelesinde eşyâ-i memlûkemden bir sîm gaddâre ve palaska ve vezne ve bir sîm harbi ve bir sîm hançer ve iki peçeli sîm raht ve def‘a sîm gaddâre ve bir sîm külünk ve reşme ve yeşim kabza simli kılıç ve def‘a sîm palaska ve vezne ve bir sincab şâlî kaplı kürk ve kırmızı çuka kaplı bir nâfe kürkümü yedine irhân ve teslîm etmiş idim. Hâlâ deyn-i mezbûrumu kendüye edâ ile rihân-ı mezbûreyi zimmî-yi mezbûrdan istirdâd ederim deyü da‘vâ [etdikde] zimmî-yi mezbûr dahi ikrâr ve tasdîk edip [31b] lâkin târîh-i mezbûrdan iki sene sonra el-Hâc Hüseyin Çavuş Ağa’nın Laleli Çeşme kurbünde vâki‘ menzilinde yedimde olan rihân-ı mezkûreyi müdde‘î-i mezbûr el-Hâc Mehmed Ağa’ya def‘ ü teslîm edip ol dahi bi-a‘yânihim yedimden ba‘de’l-kabz bi-nefsihî âhara bey‘ ve teslîm ve semenlerinden deyn-i mezkûrunun iki yüz yirmi sekiz guruşunu bana edâ ve teslîm edip hâlâ zimmetinde yüz yetmiş iki guruş bâkī hakkım kalmışdır deyü rihân-ı mezkûrede def‘e ve deyn-i bâkī-i mezbûru da‘vâya tasaddî etdikde mezbûr el-Hâc Mehmed Ağa rihân-ı mezkûreden ancak bir sîm Hançer ve bir palaska ahzetmiş idim deyü mâ‘adâ def‘ini inkâr etmekle beynlerinde ba‘de’l-münâza‘a müdde‘î-i mezbûr el-Hâc Mehmed Ağa ber-vech-i muharrer rihân-ı mezkûre da‘vâsından mezbûr Serkiz zimmî ile altmış guruşa sulh olup tarafeynden her biri sulh-ı mezkûru kabûl eylediklerinden sonra mâ‘adâ rihân-ı mezkûreye ve bedel-i sulhdan mâ‘adâ târîh-i i‘lâma gelince ma‘lûmen ve mechûlen beynlerinde cârî sâir hukūka müte‘allika âmme-i da‘vâdan her biri âharın zimmetini ibrâ ve iskāt edip ve her biri âharın ibrâsını tasdîk ve kabûlle kat‘-ı nizâ‘ etmeğin bedel-i sulh-ı mezbûr altmış guruşu müdde‘î-i mezbûr el-Hâc Mehmed Ağa[ya] edâ ve teslîme mezbûr Serkiz zimmîye tenbîh olunduğu huzûr-ı âlîlerine i‘lâm olundu.<br><br>Fî 5 Ramazan sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42282"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42284"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>