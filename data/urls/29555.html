﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 259<br>Hüküm no: 264<br>Orijinal metin no: [119-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanbolu ve Kızılağaç kazaları cizyedarı Debrelizade Hasan’ın Karabet v. Kirkor’un zimmetini ibra etmesi</b><br><br>Edirne Cizyesi malından hukūk, 4100 guruş,<br><br>Ma‘rûz,<br><br>Yetmiş dokuz senesinde Edirne cizyedârı olan Debrelizâde Hasan Ağa ve diğer Hasan Ağa taraflarından nevâhî-i Yanbolu ve Kızılağaç kazâlarını der-uhde eden sâhib-i arzuhâl Mehmed meclis-i şer‘-i hatîrde arzuhâlde merkūmü’l-ism Sarrâf hizmetkârı Karabet v. Kirkor muvâcehesinde sene-i mezbûre Rebî‘ülâhiri’nin on yedinci günü Edirne’de mezbûr Debrelizâde Hasan Ağa’nın menzilinde mezbûr Hasan Ağa tarafından der-uhde ve cem‘ine memûr olduğum mâl-ı cizyeden merkūm Karabet yedine dört bin yüz guruş verip ve mezbûr Hasan Ağa’ya teslîm eyle deyü emir etmemle merkūm Karabet meblağ-ı merkūm dört bin yüz guruşu mezbûr Hasan Ağa’ya teslîm etmeyip hâlâ yedinde kalmağla taleb ederim deyü da‘vâ ve mezbûr Karabet cevâbında müdde‘î-i mezbûrdan târîh-i mezkûrda ve mahâll-i merkūmda dört bin yüz guruş kabzını ikrâr lâkin emri üzere mezbûr Hasan Ağa’ya tamâmen teslîm eyledim deyü def‘ etmekle ihtiyâten mezbûr Hasan Ağa ihzâr olunup istintâk olundukda meblağ-ı mezkûru merkūm Karabet’den ahzını ikrâr ve meblağ-ı mezkûru mezbûr Mehmed ile cizye malından kabzına tarafımdan memûr olduğunu hesâbımıza mahsûb eyledim demekle müdde‘î-i mezbûr Mehmed merkūm Hasan Ağa ile muhâsebelerine havâle olunmağla meblağ-ı merkūm dört bin yüz guruşu için merkū[m Kara]bet’in yed ve zimmeti berî olup şer‘an nesne lâzım gelmediği bi’l-iltimâs huzûr-ı âlîlerine i‘lâm olundu.<br><br>Fî-selh-i Safer sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29554"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29556"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>