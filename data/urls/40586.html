﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 331<br>Hüküm no: 307<br>Orijinal metin no: [43b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Kirakos v. Şeker’in ticari ortağı Manuk v. Zarak’ta olan alacağının varisleri tarafından tahsil edilip zimmetinin ibra edildiği</b><br><br>Medîne-i Galata’da Sultân Bayezid mahallesinde sâkin iken hâlik olan Kirakos v. Şeker nâm Ermeni’nin verâseti zevce-i metrûkesi Serhoke bt. Asvador nâm Ermeniye ile sulbî kebîr oğlu Toros nâm Ermeni’ye münhasıra oldukdan sonra mezkûrân Serhoke ve Toros taraflarından husûs-ı âti’l-beyânı ikrâra vekîller olup medîne-i mezkûre hâricinde kasaba-i Fındıklı’da ekmekçi tâifesinden Mıgırdiç v. Avanos ve medîne-i mezkûrede Azebkapısı kurbünde tâife-i mezbûreden Agop v. Dilek nâm Ermeniler şehâdetleriyle vekâleti sâbite olan Bedros v. Timur nâm Ermeni meclis-i şer‘-i hatîr-i lâzimü’t-tevkīrde hâlik-i mezbûrun zikrolunan [44a] Sultân Bayezid mahallesinde vâki‘ Hasan Ağa kurbünde ve medîne-i mezkûre hâricinde Hendekbaşı kurbünde vâki‘ fırında ekmekçilik san‘atında iştirâk-i seviyy üzere şerîki olan işbu râfi‘ü’l-kitâb Manuk v. Zarak Ermeni mahzarında bi’l-vekâle ikrâr ve i‘tirâf edip hâlik-i mezbûr Kirakos mezbûr Manuk ile fesh-i şirket etmedin hâlik-i mezbûr şirketden mezbûr Manuk yedinde yüz altmış bin akçe ile mecmû‘unun kıymeti kırk bin akçeye müsâvî sekiz re’s değirmen bârgiri kalmışidi hâlâ müvekkilân-ı mezkûrân Serhoke ve Toros mûrisleri hâlik-i mezbûrun mâl-ı şirket-i mezkûreden nısfı olan seksen bin akçeyi zikrolunan bârgirlerin semeni olan kırk bin akçenin nısfı olan yirmi bin akçe ki cem‘an yüz bin akçe haklarını mezbûr Manuk yedinden bi’t-tamâm ahz u kabz eylediler ba‘de’l-yevm mâl-ı şirketden ve zikrolunan bârgirler semeninden mezbûr Manuk yedinde bir akçe ve bir habbe hakkımız bâkī kalmadı dedikde vekîl-i mezbûr Bedros’u vech-i muharrer üzere cârî ve sâdır olan ikrârında el-mukarru lehü’l-mezkûr vicâhen tasdîk ve şifâhen tahkīk edicek mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’t-tâsi‘ ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Osman Beşe çukadâr, İsa Bey b. Ahmed, el-Hâc Ca‘fer b. Abdullah, Yusuf b. Abdullah, Mehmed Çelebi b. Haydar ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40585"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40587"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o869"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>