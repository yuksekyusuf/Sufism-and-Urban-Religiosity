﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 239<br>Hüküm no: 196<br>Orijinal metin no: [29a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed Ağa b. Abdülmennan’ın Mustafa Reis b. Abdullah’tan sulh bedeli olarak yirmi bin akçe alacağı olduğu</b><br><br>Mahmiye-i Galata hâricinde vâki‘ Tophane kasabası mahallâtından İlyas Çelebi mahallesi a‘yânından sâhibü hâze’l-kitâb el-Hâc Mehmed Ağa b. Abdülmennân meclis-i şer‘-i hatîr-i lâzimü’t-tevkīrde sefîne reislerinden Mustafa Reis b. Abdullah mahzarında üzerine takrîr-i da‘vâ edip mezbûr Mustafa Reis zimmetinde cihet-i deyn-i şer‘îden otuz iki bin dokuz yüz râyic [fi’l]-vakt akçe hakkım olup taleb ettiğimde merkūm Mustafa Reis edâsında te‘allül etmekle beynimizde münâza‘ât-ı kesîre vukū‘undan sonra muslihûn tavassut edip merkūm Mustafa Reis ile beni meblağ-ı mezbûr otuz iki bin dokuz yüz akçe hakkım da‘vâsından an-ikrâr beni yirmi bin râyic [fi’l]-vakt akçe üzerine sulh eylediklerinde ben dahi sulh-ı mezbûru kabûl edip ve merkūm Mustafa Reis dahi bedel-i sulh-ı mezbûru bana teslîme ta‘ahhüd etmişiken yine bedel-i merkūmu edâ ve teslîmden ta‘annüt etmeğin târih-i kitâb senesi Şa‘bânü’l-mu‘azzamı’nın altıncı günü mahmiye-i Galata’da Bâb nâibi olan Çavuşzâde Mevlânâ Mustafa Efendi b. Mustafa huzûrunda murâfa‘a-i şer‘ olup bedel-i sulh-ı mezbûr yirmi bin akçeyi merkūm Mustafa Reis’den taleb ve da‘vâ ettiğimde merkūm Mustafa Reis sulh-ı mezbûru inkâr edip ben dahi şühûd-ı udûl ile muvâcehesinde isbât eylediğimde mevlânâ-yı mûmâ-ileyh şühûdumu istimâ‘ ve sıhhat-i sulh-ı mezbûra hüküm ve bedel-i sulh olan meblağ-ı merkūm yirmi bin akçeyi bana edâya merkūm Mustafa Reis’e tenbîh etmişiken merkūm Mustafa Reis ta‘annüt edip bedel-i sulh olan meblağ-ı mezbûru bana teslîmden imtinâ‘ eder suâl olunup bedel-i mezbûrun merkūm Mustafa Reis’den alıverilmesini taleb ederim deyu târih-i mezbûr ile müverraha ve mevlânâ-yı mûmâ-ileyhin imzâsıyla mümzât ve hatemi ile mahtûme ve mevlânâ-yı mezbûrun bedel-i sulh-ı mezbûru hükmünü hâvî hüccet-i şer‘iyye ibrâz edip merkūm Mustafa Reis muvâcehesinde feth u kırâat ve istintâk olundukda mezbûr Mustafa Reis cevâbında mazmûn-ı hüccet-i merkūmeyi tav‘an i‘tirâf eyledikde i‘tirâfı mûcebince bedel-i sulh-ı merkūm yirmi bin akçeyi müdde‘î-i merkūm Mehmed Ağa’ya edâ ile merkūm Mustafa Reis muvâcehesinde üzerine ilzâm-ı sahîh-i şer‘î kılınıp mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Ahmed Bey b. Ca‘fer, Rıdvan Beşe b. Abdullah, Mahmud Beşe b. Osman, İsa Bey b. Ahmed, el-Hâc Ca‘fer b. Abdullah, Mehmed Çelebi b. Haydar, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40474"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40476"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o884"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>