﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 455<br>Hüküm no: 394<br>Orijinal metin no: [152-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Miskyağcı Hasan Efendi’nin vârislerinden Nazende Hanım’ın kendisine ait vakıf bir evin yarı hissesini zapt ettiği iddiasıyla vârislerden Emine Hatun’a açtığı davada haksız bulunduğu</b><br><br>Bir bâb menzil nizâ‘ı<br><br>[Ma‘rûz]<br><br>İstanbul’da Küçükayasofya civârında Hüseyinağa mahallesinde sâkin iken bin iki yüz elli iki senesi Şa‘bâni’l-mu‘azzamı’nın yirmi üçüncü günü fevt olan Miskyağcı Hasan Efendi b. Abdullah’ın verâseti zevce-i menkûha-i metrûkesi Şerife Emine Hatun bt. es-Seyyid İbrahim ile zevce-i mezbûreden mütevellidler sulbî sagīr oğulları es-Seyyid Süleyman Necib ve es-Seyyid Salih ve sulbiye sagīre kızı Şerife Âişetü’s-sıddîka ve ümm-i veledey Nazende Kadın bt. Abdullah’dan mütevellide ve ol târihde sagīre olup işbu sene-i mübâreke şehr-i Rebî‘ülevvelinin on beşinci günü bâ-hüccet-i şer‘iye rüşdü sâbit olan sulbiye kebîre kızı Fatıma Hanım’a münhasıra ba‘dehû <<es-Seyyid>> sagīr-i mezbûr es-Seyyid Süleyman Necib dahi fevt olup verâseti vâlidesi mezbûre Şerife Emine Hatun ile li-ebeveyn er ve kız karındaşları sagīrân-ı mezbûrân es-Seyyid Mehmed Salih ve Şerife Âişetü’s-sıddîka’ya münhasıra ba‘dehû sagīr-i mezbûr es-Seyyid Mehmed Salih dahi fevt olup verâseti vâlidesi mezbûre Şerife Emine Hatun ile li-ebeveyn kız karındaşı sagīre-i mezbûre Şerife Âişetü’s-sıddîka ve li-ebin kız karındaşı mezbûre Fatıma Hanım’a ba‘de’l-inhisâr sâhibe-i arzuhâl mu‘arrefetü’z-zât mezbûre Nazende Kadın kızı kezâlik mu‘arrefetü’z-zât mezbûre Fatıma Hanım hâzıra olduğu hâlde bi’l-ma‘iyye rü’yete memûr evkāf müfettişi izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde zikri âtî vakıf menzilin nısf hisse-i şâyi‘asına vaz‘-ı yedi mütehakkık olan derûn-ı arzuhâlde mezkûretü’l-ism kezâlik zâtı mu‘arrefe mezbûre Şerife Emine Hatun muvâcehesinde bâ-irâde-i seniyye Hazîne-i Evkāf-ı Hümâyûn tarafından idâre olunan evkāfdan merhûm Mustafa Paşa b. el-merhûm Abdurrahman Paşa Vakfı’nın bi’l-meşrûta hâlâ mütevelliyesi Fatıma Hanım Tarafından mürsel vekîl-i şer‘îsi câbî-i vakf Hafız Hüseyin Efendi b. Hasan ve sagīre-i mezbûre Şerife Âişetü’s-sıddîka ile hâzıra-i mezbûre Fatıma Hanım’ın hâl-i sıgārında tesviye-i umûrlarına vasîyy-i muhtârları Osman Efendi b. Abdullah hâzır oldukları hâlde vakf-ı mezkûr müsakkafâtından mahalle-i mezkûrede kâin ma‘lûmü’l-hudûd şehriye altmış akçe icâre-i müecceleli bir bâb vakıf menzil müteveffâ-yı evvel-i mezbûr Hasan Efendi’nin intikālinden oğulları müteveffiyân-ı sagīrân-ı mezbûrân es-Seyyid Süleyman Necib ve es-Seyyid Mehmed Salih’in hayatlarında ve kızı hâzıra-i mezbûre Fatıma Hanım’ın hâl-i sıgārında ve diğer kızı mezbûre Şerife Âişetü’s-sıddîka’nın ale’l-iştirâki’s-seviyy tasarruflarında iken sagīrân-ı mezbûrân es-Seyyid Süleyman Necib ve es-Seyyid Mehmed Salih müte‘âkiben fevt olup ber-vech-i muharrer mutasarrıf oldukları nısf hisse-i şâyi‘a-i menzil-i mezkûr mahlûl ve cânib-i vakf-ı mezkûra âid oldukda kızım hâzıra-i mezbûre Fatıma Hanım sagīre ve mahcûre iken li-ebin karındaşları müteveffiyân-ı sagīrân-ı mezbûrân es-Seyyid Süleyman Necib ve es-Seyyid Mehmed Salih’in mahlûl olan nısf hisse-i şâyi‘a-i merkūmelerini vakf-ı mezkûrun mütevelliyesi olan müvekkile-i mezbûre Fatıma Hanım bin iki yüz elli üç senesi Cumâdelâhiresinin beşinci günü iki bin guruş mu‘accele ile mahcûre-i mezbûreye îcâr ol dahi vasîyy-i hâzır-ı mezbûr Osman <<Efendi dahi>> Efendi’nin [153] Osman Efendi’nin dahi izinsiz istîcâr ve ba‘dehû yine târih-i merkūmda nısf hisse-i şâyi‘a-i merkūme ile babası müteveffâ-yı mezbûrun intikālinden tasarrufunda olan rub‘ hisse-i şâyi‘a-i menzil-i mezkûru dahi meccânen bana ferâğ ve mütevellî[ye]-i mezbûre eski ve atik temessüğü hâmişine ber-vech-i muharrer kendinin îcârını ve kızı mezbûrenin ferâğını tahrîr ve temhîr etmiş ise de şehr-i mezkûrun on yedinci günü Evkāf-ı Hümâyûn nâzırı ve vakf-ı mezkûrun kāimmakām-ı mütevellîsi bulunan hâlâ Anadolu Defterdârı ecille-i ricâl-i Devlet-i aliyyeden sa‘âdetlü Ahmed Sadık Ziver Efendi mezûn olmalarıyla ber-vech-i muharrer mütevelliye-i mezbûrenin îcârını ve kızım mezbûrenin istîcârını tutmayıp müteveffiyân-ı sagīrân-ı mezbûrân es-Seyyid Süleyman Necib ve es-Seyyid Mehmed Salih’in mahlûl olan nısf hisse-i şâyi‘a-i merkūmelerini icâre-i mu‘accele-i misli olan bin dokuz yüz guruş mu‘accele-i makbûza ve müeccele-i mümâsili olan şehriye otuz akçe icâre-i müeccele ile vâlideleri mezbûre Şerife Emine Hatun’a îcâr ve tefvîz ve târih-i merkūm ile müverrah yedine bir kıt‘a temessük dahi i‘tâ etmeleriyle mezbûre Şerife Emine Hatun nısf hisse-i şâyi‘a-i menzil-i mezkûra vaz‘-ı yed eder lâkin kızım hâzıra-i mezbûre Fatıma mücerred ve mezbûre Şerife Emine Hanım’dan mukaddem nısf hisse-i şâyi‘a-i merkūmeyi ber-vech-i muharrer istîcâr ve ba‘dehû bana fâriğa olup mütevelliyesi müvekkile-i mezbûre dahi temessük-i mezkûr hâmişini tahrîr ve temhîr etmekle öyle olucak nısf hisse-i şâyi‘a-i menzil-i mezkûrdan keff-i yed edip bana teslîm etmek üzere merkūme Şerife Emine Hatun’a cebr olunmak murâdımdır deyü kızı hâzıra-i mezbûrenin dahi tasdîkiyle tasaddî eylediği da‘vâsı takrîr-i meşrûhu üzere şer‘an ve kānûnen mesmû‘a ve iltifâta şâyân olmadığı müdde‘iye-i mezbûre Nazende Kadın’a tefhîm ve mûcebince da‘vâ-yı mezkûresiyle mezbûre Şerife Emine Hatun’a bî-vech mu‘ârazadan ba‘de’l-men‘ nısf hisse-i şâyi‘a-i mezkûreyi merkūme Şerife Emine Hatun’un kemâ-kân zabt ü tasarrufu iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 13 Receb sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35046"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35048"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b455"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>