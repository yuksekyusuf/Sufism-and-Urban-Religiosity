﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 84<br>Hüküm no: 35<br>Orijinal metin no: [7b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahvehane zannıyla kapatılan berber dükkânın tekrar açılmasına izin talebi</b><br><br>Seddü bend olan dükkânın berber dükkânı olduğu ba‘de’l-ihbâr küşâdı<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâlde istid‘â olunan husûsun keyfiyeti etrâfıyla istiknâh ve tahkīk için sahibe-i arzuhâl Zeliha Hatun câriyeleri ve Âsitâne-i aliyyede vâki‘ berber esnâfının kethudâsı İbrahim Ağa ve şeyhi Musa Efendi ve du‘âcısı İsmail Efendi ve yiğitbaşısı es-Seyyid Mehmed Nuri Usta ve çavuşu Mustafa Usta ve sâir vukūf-ı tâmları olan nizâm ustaları nezd-i dâ‘iyâneme celb ile suâl olundukda bundan akdemce Âsitâne-i aliyye ve tevâbi‘inde vâki‘ mukayyed berber dükkânları ibkā ve kahvehâneler bâ-fermân-ı cihân-mutâ‘ sedd ü bend olunduğu esnâda sahibe-i arzuhâl-i mezbûrenin hâmiş-i arzuhâlde mastûr derkenâr nâtık olduğu üzre Başmuhâsebe’de Hüseyin Usta ismine mukayyed ve taht-ı nizâma dâhil ve mu‘teber olarak İstanbul’da Ebulfeth Sultân Mehmed Hân-subbet? aleyhi siccâli’r-rahmetü ve’l-gufrân- Hazretleri Câmi‘-i şerîfi nezdinde haffâfhâne içinde vâki‘ gediğine mâlike olup âhara îcâr ile ta‘ayyüş edegeldiği bir bâb kadîm berber dükkânı dahi hîn-i tahrîrde sehve mebnî kahvehâne zannıyla sedd ü bend ve ocağı hedm olunmuş ve ol vechile medâr-ı ma‘âşından dûr ve mahrûm kalmış olduğundan bahisle dükkân-ı mezkûrun kaydı mûcibince kemâ-kân berber dükkânı olmak üzre küşâdına izin ve ruhsat-ı seniyyeleri erzânî buyurulmasını niyâz ve istirhâm ve fi’l-vâki‘ dükkân-ı mezkûr mukayyed ve mu‘teber kadîm berber dükkânı olup seddi husûsu sehve mebnî olduğunu kethudâ ve nizâm ustaları hâzırûn-ı merkūmûndan her biri inhâ ve ihbâr eyledikleri ma‘lûm-ı ilm-i âlem-ârâ-yı rahîmâneleri buyruldukda dükkân-ı mezkûr fi’l-hakīka kadîm berber dükkânı olup sehve mebnî seddolunmuş olduğuna ve kadîm berber dükkânları hakkında emr ve irâde-i âlem-mutâ‘ sünûh etmiş olmadığına nazaran dükkân-ı mezkûrun kaydı mûcibince kemâ-kân berber dükkânı olmak üzre küşâdına izin ve ruhsat-ı seniyyeleri erzânî buyurulmak muvâfık-ı re’y-i rezîn-i isâbet-karîn-i düstûrâneleri olur ise ol bâbda fermân-ı vâcibü’l-ittibâ‘ları sudûru iktizâ eylediği İstanbul Mahkemesi’nden huzûr.<br><br>Fî 5 min-S sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33461"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33463"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>