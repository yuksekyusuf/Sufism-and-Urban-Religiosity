﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 82<br>Hüküm no: 34<br>Orijinal metin no: [8b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe’nin vefat eden babası Hasan’dan intikal eden ve vasisi Musa Bey’de olan tarlalarını teslim alması</b><br><br>Vilâyet-i Anadolu’da Yedidivan kazâsına tâbi‘ Kütil nâm karye ahâlîsinden olup Dergâh-ı âlî -dâme mahfûfen bi’l-meâlî‒ Yeniçerilerinin Yirmibeşinci Cemâ‘atine mahsûs oda neferâtından Mehmed Beşe b. Hasan mahmiye-i İstanbul’da meclis-i şer‘-i hatîr-i lâzımü’t-tevkīrde işbu bâ‘isü’l-kitâb Musa Bey b. Ali nâm kimesne mahzarında bi-tav‘ihî ikrâr u i‘tirâf ve takrîr-i kelâm edip mezbûr Musa Bey babam mezbûr Hasan vefât eyledikde ben sagīr olmağla taht ve tasarrufunda olup intikāl-i âdî ile bana müntakil karye-i mezbûre toprağında vâki‘ lede’l-ahâlî ve’l-cîrân ma‘lûmü’l-hudûd ve’l-kıt‘a tarlalarımı ve meyve eşcârlarımı târîh-i kitâba gelinceye değin bi-gayrı hakkın fuzûlen zabt ve tasarruf ve hâsıl olan mahsûl ve meyvesini ahz ve kendi masârıfına sarfla istihlâk etmekle ben dahi husûs-ı mezbûru bundan akdem mezbûr Musa Bey’den taleb ve da‘vâ eylediğimde beynimizde ba‘de’n-nizâ‘ hâlâ mezbûr Musa Bey’den zikr olunan tarlalardan kasr-ı yed ve mahâllerinde kabza beni taslît ve mahsûl-i müstehlek mukābelesinde dahi bi-tarîkı’s-sulh bana yedi guruş def‘ ü teslîm ben dahi yedinden tamâmen ahz u kabz edip bâlâda zikr olunan husûslara müte‘allıka âmme-i da‘vâdan mezbûr Musa Bey’i ibrâ ve iskāt eyledim dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Muharremü’l-haram li-sene sitte aşere ve mi’e ve elf.<br><br>Şuhûdü’l-hâl: Mustafa Efendi el-kādı, İbrahim Beşe b. Mehmed, Ahmed Çelebi b. Şaban, Ahmed Çelebi b. Süleyman, Molla Ali b. İbrahim, Hüseyin b. Receb, Ahmed b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=41563"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41565"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o684"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>