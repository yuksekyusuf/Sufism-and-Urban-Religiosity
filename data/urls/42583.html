﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 381<br>Hüküm no: 477<br>Orijinal metin no: [97a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Mustafa’nın, eşi Hasan aleyhindeki boşanma ve yaralama davasını ispat edemediği</b><br><br>Ma‘rûz,<br><br>Mahmiye-i İstanbul’da Topkapısı kurbünde sâkine ve zâtı ta‘rîf-i şer‘î ile mu‘arrefe olan Hadice bt. Mustafa nâm Kıbtiye mahfil-i şer‘iyyâtda zevc-i dâhili işbu bâ‘is-i i‘lâm Hasan b. el-Hâc Abdurrahman muvâcehesinde zevcim mezbûr Hasan târîh-i i‘lâmdan yirmi gün mukaddem eğer şurb-i hamr edersem ve kumar oynarsam benim için benden mutallaka ol deyü şart ve ta‘lîk edip üç gün mürûrunda zevcim mezbûr Hasan şurb-i hamr eylediğinden mâ‘adâ menzilimin kapısı önünde şiş ile iki butumdan bi-gayr-ı hakkın amden beni darb ve cerh dahi etmekle şart-ı merkūmun vukū‘una binâen ben mutallaka olmamla zimmetinde mütekarrir ve ma‘kūdün-aleyh olan kırk guruş mehr-i müeccelimi ve ber-vech-i muharrer cerh-i mezkûrun mûceb-i şer‘îsini mezbûr Hasan’dan hâlâ taleb ederim deyü ba‘de’d-da‘vâ ve’l-inkâr müdde‘iye-i mezbûre Hadice ber-vech-i muharrer şart-ı mezkûrun vukū‘unu isbâtdan izhâr-ı acz ile istihlâf etmeğin mezbûr Hasan’a vech-i şer‘î üzere muvâcehesinde yemîn verilmeğin mûcebiyle müdde‘iye-i mezbûre Hadice şart-ı mezkûr da‘vâsıyla mezbûr Hasan’a bilâ-beyyine bî-vech mu‘ârazadan ba‘de’l-men‘ mezbûr Hadice ber-vech-i muharrer darb ve cerh da‘vâsını isbâta havâle olunduğu huzûr-ı âlîlerine i‘lâm olundu.<br><br>Fî 25 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42582"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42584"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b381"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o519"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>