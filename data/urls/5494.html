﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 487<br>Hüküm no: 570<br>Orijinal metin no: [116a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahûdi Salamon mahzeninin Ayşe Hatunun evine zararı olacağı için müsaade olunmaması</b><br><br>Ma‘rûz.<br><br>Vârid olan fermân-ı âlîlerine imtisâlen savb-ı şer‘den ba‘s olunan keşif nâibi Abdurrahman Efendi dâ‘îleri hâssa mi‘mârlarından el-Hâc Mehmed Halîfe ile Hasköy nâhiyesinden Pîrîpaşa kurbünde Turşucu Hüseyinçelebi Mahallesi’nde bu dâ‘îlerinin nezâretlerinde olan Hasanpaşa Vakfı’ndan mahall-i nizâ‘ olan Yahûdhâneye varıp ba‘de akdi’l-meclis ol Yahûdhâne bi’l-icâreteyn mutasarrıfe olan Âişe Hatun bt. Mustafa Efendi b. el-Hâc Murad’ın zevci ve tarafından vekîl olduğu Mehmed Çelebi b. Mustafa ve Mustafa Çelebi b. Hasan şehâdetleriyle sâbit olan müderrisîn-i kirâmdan Mahmud Efendi b. Mustafa meclis-i ma‘kūd-ı mezkûrda yine vakf-ı mezbûrdan ol Yahûdhâneye muttasıl arsaya mutasarrıf olan Salamon v. Rabağ nâm Yahûdi muvâcehesinde kāimmakām-ı mütevellî-i vakf-ı mezbûr es-Seyyid el-Hâc Abdulkādir Çelebi b. İbrahim hâzır olduğu hâlde mesfûr Salamon arsa-yı merkūme üzerine vaz‘ eylediği binânın irtifâ‘ ve kurbü sebebiyle müvekkilemin Yahûdhânesinin işbu vustânî ve tahtânî iki bâb odasının ziyâsını kat‘ etmekle zarar-bînî vardır deyü bi’l-vekâle ba‘de’d-da‘vâ ve’l-inkâr mi‘mâr-ı mezbûr ol odaların mukābelesinde mesfûr Salamon’un ihdâs edeceği mahzen cânibine sütre asıp ifrât üzere muzlim olup ve ziyâ alacak âhar mahalli dahi olmamağla ol mahalle binâ vâki‘ olmak sebeb-i zalâm-i müfrit olup zarar-bînî müte‘ayyin olmağın ol mahzen mahalli olan tûlen dört buçuk zirâ‘ ve arzen kezâlik dört buçuk zirâ‘ mevzi‘i bâ‘is-i zalâm olup binâdan hâlî etmek üzere mesfûr Salamon Yahûdi’ye tenbîh eylediğini mezkûr dâ‘îleri mahallinde tahrîr ba‘dehû ma‘an ba‘s olunan ümenâ-i şer‘le bu dâ‘îlerine inhâ eylediği huzûr-ı âlîlerine i‘lâm olundu. Bâkī emr hazret-i veliyyü’l-emrindir.<br><br>Fî-gurreti Cumâdelûlâ sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5493"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5495"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b487"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>