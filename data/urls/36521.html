﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 91<br>Hüküm no: 69<br>Orijinal metin no: [17b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Soğanlık köyünden Ali b. Mehmed'in Togodoş'a sattığı bezir yağhanesi bedelini aldığı</b><br><br>Medîne-i Üsküdar’a muzâfe Adalar nâhiyesine tâbi‘ Soğanlık nâm karye sâkinlerinden el-Hâc Ali b. el-Hâc Mehmed nâm kimesne meclis-i şer‘-i hatîr-i lâzımü’t-tevkīrde işbu bâ‘isü’s-sifr Togodoş v. Siyopkato? nâm zimmî muvâcehesinde ikrâr ve takrîr-i kelâm edip bundan esbak mersûm Togodoş yedimden iştirâ ve kabz ve tesellüm eylediği yine nâhiye-i mezbûreye tâbi‘ Pendik nâm karyede vâki‘ bir bâb bezir revganhânesi ve dâhilinde bir şîruganhâne bahâsı olmak üzere zimmetinde hakkım olan yedi yüz otuz guruşu mersûmun yedinden bi’t-tamâm ve’l-kemâl ahz u kabz edip zikri mürûr eden bezir revganhânesi ve şîruganhâne bahâsından mersûmun zimmetinde bir akçe ve bir habbe hakkım bâkī kalmamışdır dedikde mersûm Togodoş merkūm el-Hâc Ali’yi cemî‘ kelimât-ı meşrûhasında vicâhen tasdîk ve şifâhen tahkīk etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis min-Cumâdelûlâ li-sene ihdâ ve ışrîn ve mi'e ve elf.<br><br>Şuhûdü’l-hâl: Mehmed Ağa b. Mustafa Zâbit-i karye-i Pendik, Mustafa Ağa b. Abdullah Zâbit-i karye-i Soğanlık, Ali b. Ahmed, İmâm Mehmed Efendi b. Musli der-karye-i Yayalar, Ali Beşe b. Hasan, Abdi Beşe b. İbrahim, Ali Beşe b. Hızır der-karye-i Yakacık, Ahmed Beşe b. el-Hâc İlyas an-karyei Dolayoba ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=36520"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36522"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>