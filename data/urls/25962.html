﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 876<br>Hüküm no: 1075<br>Orijinal metin no: [150b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Receb b. Hacı Halife’nin Çoban Yusuf b. Esed tarafından sopa ile dövüldüğü</b><br><br>Darb hüccetidir.<br><br>Mahmiye-i İstanbul’da Tahtakal‘a kurbünde sâkin Receb b. Hacı Halîfe nâm kimesne mahfil-i kazâda koyun çobanı tâifesinden Yusuf b. Esed nâm kimesne mahzarında üzerine da‘vâ ve takrîr-i kelâm [edip] târih-i kitâbdan bir gün mukaddem Odunkapısı kurbünde vakt-i asırdan sonra mezbûr Yusuf sol koluma ve sol yanıma toyaka ta‘bîr olunur asâ-yı kebîr ile bir kerre darb edip dirseğimde ve zahrımda kara-bere eylemişdir suâl olunsun dedikde gıbbe’s-suâl ve’l-inkâr müdde-i mezbûrdan müdde‘âsını mübeyyine beyyine taleb olundukda udûl-i Müslimînden Odunkapısı kurbü sâkinlerinden el-Hâc Yusuf b. Abdullah ve Mehmed Çelebi b. Sıyami nâm kimesneler li-ecli’ş-şehâde meclis-i şer‘a hâzırân olup isre’l-istişhâd fî’l-hakīka Odunkapısı kurbünde vakt-i asırdan sonra bizim huzûrumuzda mezbûr Yusuf müdde‘î-i merkūm Receb’in sol yanına ve sol koluna toyaka ta‘bîr olunur asâ-yı kebîr ile bir kerre darb edip dirseğinde ve zahrında kara-bere eyledi biz bu husûsa vech-i meşrûh üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî mine’l-Muharremi’l-harâm li-sene selâse ve seb‘în ve elf.<br><br>Şuhûdü’l-hâl: el-Hâc Said b. Süleyman, el-Hâc Ali b. el-Hâc İsa, Abdülkerim Çelebi b. Abdülcabbar, Ali Çelebi b. Hızır, Abdi Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25961"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25963"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b876"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o915"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>