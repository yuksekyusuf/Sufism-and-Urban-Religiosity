﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 701<br>Hüküm no: 838<br>Orijinal metin no: [106b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Efendi b. Seyyid Mehmed’in Atik Ali Paşa mahallesindeki menzilini Yunus Ağa b. Ahmed’e sattığı</b><br><br>Mübâya‘a. 390 esedî guruş.<br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den Mevlânâ Ahmed irsâl olunup ol dahi mahmiye-i İstanbul’da Kirmasti mahallesinde Yunus Ağa b. Ahmed’in sâkin olduğu menziline varıp zeyl-i vesîkada isimleri mastûr Müslimîn huzûrunda akd-i meclis-i şer‘ etdikde mahmiye-i mezbûrede Ali Paşa-yı Atîk mahallesinden Seyyid Mustafa Efendi b. Seyyid Mehmed meclis-i ma‘kūd-ı mezbûrda bâ‘isü’r-rakīm merkūm Yunus Ağa muvâcehesinde ikrâr ve i‘tirâf edip silk-i mülkümde münselik Ali Paşa-yı Atîk mahallesinde vâki‘ bir tarafı Zahide Hatun mülküne ve bir tarafı Ali Paşa Câmi‘i bahçesine ve iki tarafı tarîk-i âmma müntehî menzilimi bi-tarîkı’l-istiğlâl mezbûr Yunus Ağa’ya üç yüz doksan esedî guruşa bey‘ ve teslîm ol dahi ber-vech-i muharrer iştirâ ve kabûl ve kabz ve tesellüm eyledikden sonra semeni olan meblağ-ı mezbûru mezkûr Yunus Ağa yedinden ahz u kabz edip menzil-i mezbûru ba‘de’t-tahliyeti’ş-şer‘iye ve’t-tekābuzi’l-mer‘î târih-i kitâbdan iki yüz gün tamamına değin altmış esedî guruşa merkūm Yunus Ağa’dan istîcâr ve kabûl edip ol dahi ber-vech-i muharrer îcâr ve teslîm eyledi dedikde gıbbe’t-tasdîk vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Mustafa b. Ahmed ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Seyyid Mehmed Mirza Çelebi b. Ali, İbrahim Çelebi b. Süleyman, İbrahim Çelebi b. Osman, Hüseyin Efendi el-imâm, Ömer Çelebi b. ( ), Mustafa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25724"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25726"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b701"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o959"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>