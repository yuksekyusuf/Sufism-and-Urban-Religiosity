﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 163<br>Hüküm no: 178<br>Orijinal metin no: [62b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ramazan Bey b. Ali’nin hayattayken câriyesi Üftâde’yi kızı Fâtıma’ya hibe etmiş olduğu</b><br><br>Mahmiye-i Galata hâricinde Müeyyedzâde mahallesi sâkinlerinden olup, bundan akdem fevt olan Ramazan Bey b. Ali nâm kimesnenin sulbiye sagīre kızı Fâtıma’ya kıbel-i şer‘den vasî nasb olunan fahrü’l-a‘yân Ali Ağa b. Süleyman mahfil-i kazâda, müteveffâ-yı mezbûrun kebîr oğlu Mustafa Çelebi mahzarında bi’l-vesâye takrîr-i da‘vâ edip, müteveffâ-yı mezbûr Ramazan Bey hâl-i hayâtında ve kemâl-i sıhhatinde kızı sagīre-i mezbûre Fâtıma’ya işbu hâzıre bi’l-meclis olan orta boylu, açık kaşlı, gök elâ gözlü, sarışın Rûsiyyetü’l-asl Üftâde nâm câriye-i memlûkesini hibe-i sahîha-i şer‘iyye ile hibe ve temlîk edip, yine müteveffâ-yı mezbûr velâyeti hasebiyle sagīre-i mezbûre Fâtıma için kendi kabz etmiş iken, hâlâ mezbûr Mustafa Çelebi câriye-i mezbûre beyne’l-verese taksîm olunmasın taleb eder, suâl olunup men‘ olunmasın taleb ederim dedikde, gıbbe’s-suâl mezbûr Mustafa Çelebi inkârıyla cevâb vermeğin, vasiyy-i müşârün-ileyh[den] cevâbına muvâfık beyyine taleb olundukda, udûl-i müslimînden Hacı Sinan b. Abdullah ve Ahmed Çelebi b. Ali ve Hasan Çelebi b. İbrahim nâm kimesneler meclis-i şer‘a li ecli’ş-şehâde hâzırûn olup, fi’l-hakīka müteveffâ-yı mezbûr Ramazan Bey hâl-i sıhhatinde câriye-i mezbûreyi sagīre-i mezbûre Fâtıma için bizim huzûrumuzda hibe-i sahîha-i şer‘iyye ile hibe ve temlîk edip, yine velâyeten kendisi sagīre-i mezbûre Fâtıma için kabz eyledi, bu husûsa şâhidleriz ve şehâdet dahi ederiz dediklerinde, şehâdetleri hayyiz-i kabûlde vâki‘ oldukdan sonra mûcebi ile hükm olunup, mâ-vaka‘a gıbbe’t-taleb kayd olundu. Hurrire fi’l-yevmi’s-sânî min Zilhicce li sene selâse ve ışrîn ve elf.<br><br><br>Şuhûdü’l-hâl: Fahrü’l-a‘yân Mehmed Ağa b. Süleyman, Hacı Behram Bey b. Abdullah, İbrahim Çelebi b. ( ) el-Emîn, Ali b. Yusuf, Osman b. Kurd, Mustafa b. ( ) el-Muhzır, İbrahim b. ( ) el-Muhzır ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20019"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20021"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b163"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o200"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>