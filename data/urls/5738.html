﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 595<br>Hüküm no: 814<br>Orijinal metin no: [146a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tulumbacıbaşı Gerçek Davud’un yanındakilerin vergi talebiyle rencide olunmamaları</b><br><br>Düstûr-ı mükerrem müşîr-i müfahham nizâmü’l-âlem müdebbir-i umûrü’l-cumhûr bi’l-fikri’s-sâkıb mütemmim-i mehâmmi’l-enâm bi’r-re’yi’s-sâib mümehhidi bünyânü’d-devlet ve’l-ikbâl müşeyyid-i erkânü’s-sa‘âdet ve’l-iclâl el-mahfûf bi-sunûfi avâtıfi’l-meliki’l-a‘lâ Âsitâne-i sa‘âdetimde sadâret-i uzmâ ve vekâlet-i kübr[â] kāimmakāmı vezîrim ( ) Paşa -edâmallâhu te‘âlâ iclâlehu- ve akzâ kuzâti’l-Müslimîn evlâ vülâti’l-muvahhidîn ma‘deni’l-fazl ve’l-yakīn râfi‘-i a‘lâmü’ş-şerî‘ati ve’d-dîn vârisü ulûmi’l-enbiyâi ve’l-mürselîn el-muhtas bi-mezîd-i inâyeti’l-meliki’l-Mu‘în Mevlânâ İstanbul kādısı -zîdet fezâiluhû- tevkī‘-i refî‘-i hümâyûn vâsıl olıcak ma‘lûm ola ki; kıdvetü’l-emâsil ve’l-akrân Tulumbacıbaşı Davud-ı Gerçek -zîdet kadruhu- Ordu-yı hümâyûnuma arzuhâl edip tulumbacılık ve kazık çakmaları için lüzûmu olup iktizâ eden demir âlâtları birkaç seneden berü kendileri hânelerinde nice derd ve meşakkat ile gösterip ve öğredip âlât-ı demirleri işlendirdiği Vartan oğlu Artin [ve] kalfası Menas nâm zimmîler âlât-ı hizmet-i mezkûrda olup edâ-yı hizmet-i pâdişâhîde olmalarıyla bundan akdem Divriği kazâsı ahâlîlerinden bazıları vilâyetlerinde iskânı fermân olundukda iki nefer zimmî mesfûrlara iskân tekâlifi ile rencîde olunmayalar deyü yedlerine emr-i şerîf verilip mesfûrlara bir türlü te‘addî îcâb etmez iken ahâlî-i <<vilâyetden>> mezbûrdan bazıları kāni‘ olmayıp vâkı‘a olan kömür akçesi tekâlifinde sizler dahi verin deyü mesfûrları rencîde ve hizmet-i merkūmun ta‘tîline bâ‘is olmağla tekrar mesfûrların ol vechile tekâlif talebiyle rencîdeleri men‘ ve def‘ olunmak için emr-i şerîfim verilmek bâbında istid‘â-yı merhamet eyledikleri ecilden imdi vech-i meşrûh üzere amel olunmak bâbında fermân-ı âlîşânım sâdır olmuşdur. Buyurdum ki hükm-i şerîfim vardıkda bu bâbda sâdır olan emrim üzere amel edip dahi vech-i meşrûh üzere mesfûrân iki nefer zimmîler Âsitâne-i sa‘âdet’de tulumbacıbaşı mûmâ-ileyhin yanında mîrî hizmetde olmalarıyla mukaddemâ verilen emr-i âlîşânıma mugāyir ol vechile tekâlif talebiyle rencîde ve ta‘cîz ettirmeyesiz şöyle bilesiz alâmet-i şerîfe i‘timâd kılasız.<br><br>Tahrîren fi’l-yevmi’s-sâdis ve’l-ışrîn şehr-i Safer sene selâse ve erba‘în ve mi’e ve elf.<br><br>Be-makām-ı sahrâ-yı Üsküdar.</p>          <br><a title="Önceki sayfa" style="text-decoration:none" href="./ayrmetin.php?idno=5737"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5739"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b595"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>