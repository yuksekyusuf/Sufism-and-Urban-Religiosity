﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 140<br>Hüküm no: 115<br>Orijinal metin no: [21b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rüstem Çavuş b. Abdullah ve Yusuf Bey b. Mehmed’in Novaberde mukataası gelirlerinden dolayı Hasan Bey b. Mehmed’den taleb ettikleri para konusunda haklı olmadıkları</b><br><br>Dergâh-ı âlî -dâme mahfûfen bi’l-me‘âlî- çavuşlarından fahrü’l-cüyûş Rüstem Çavuş b. Abdullah ve Yusuf Bey b. Mehmed Bey Dîvân-ı hümâyûn-ı sa‘âdet-makrûnda mahfil-i şer‘-i hatîrde bâ‘isü’l-kitâb Hasan Bey b. Mehmed nâm cündî mahzarında takrîr-i kelâm edip vilâyet-i Rumeli’nde Vılçıtrın sancağında Novaberde kazâsında vâkı‘ ma‘âdin ve hashâ-i atîka ve mukāta‘ât-ı müteferrika ve nısf-ı bâd-ı havâ-yı aşcıyan-ı Novaberde mukāta‘ası bundan akdem bin otuz bir senesinde taraf-ı saltanattan ale’l-iştirâk bize deruhde olunup zabtı içün yedimize emr-i şerîf-i cihân-mutâ‘ verilmeğin ol diyâra vardığımızda mezkûr Hasan Bey mukāta‘a-i merkūmenin âmme-i mahsûlatını bir tarîkle re‘âyâ yedinden cem‘ ü tahsîl ve kabz etmiş idi. Hâlâ mîrî tarafından ol mahsûlâtı üzerinize deruhde olunmuş idi deyü bizden taleb eyledikleri içün biz dahi mezbûr Hasan Bey’den taleb ederiz ne mikdâr makbûzu olmuşdur suâl olunup alıverilmek taleb ederiz dediklerinde mezbûr Hasan Bey dahi istintâk olundukda ben ol senede livâ-yı mersûmede ber-vech-i arpalık mutasarrıf olup ba‘dehû müteveffâ olan Mustafa Paşa’nın adamlarından olup paşa-yı müşârun-ileyh mukāta‘a-i mezbûreye berât-ı âlîşân ile nâzır ve kābız-ı emvâl olmağın emr-i şerîf-i cihân-mutâ‘ ile sene-i mesfûre mahsûlâtının bâzısını kendü cem‘ ü tahsîl edip bâ‘zısını dahi tahsîl içün beni irsâl edip ben dahi mezbûrun tarafından varıp bir mikdâr akçe tahsîl edip makbûzumu defteriyle paşa-yı müşârun-ileyhe teslîm eyledim deyüp mezbûrân Rüstem Çavuş ve Yusuf Bey tashîh-i da‘vâ edemeyip mukāta‘a-i mezbûrenin emvâlini da‘vâya istihkākları olmamağla saded-i da‘vâ ve husûmette zikr eyledikleri kelâmlarının müfâd-ı şer‘iyyesi olmamağın men‘ olunup mâ-hüve’l-vâkı‘ gıbbe’t-taleb ketb olundu.<br><br>Hurrire fî-şehri Şa‘bân li-sene târih [el-mezbûr]<br><br>Şuhûdü’l-hâl: Ramazân b. Abdullah, Osman Çavuş b. Mustafa, Ahmed Bey b. Abdullah el-cündî, Hasan Çelebi b. Süleyman, Mehmed b. Mustafa, Hasan Bey b. Müteferrika? Mehmed b. Abdullah, el-Hâc Abbas b. İbrahim, el-Hâc Mehmed b. Abdullah, el-Hâc Mahmud b. İsa.</p>          <br><a title="Önceki sayfa" style="text-decoration:none" href="./ayrmetin.php?idno=39406"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39408"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o416"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>