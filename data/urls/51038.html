﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 138<br>Hüküm no: 108<br>Orijinal metin no: [11a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Şah Sultan’ın, Sultan Selîm Hân Vakfı’na borcunu ödediği</b><br><br>Dergâh-ı âlî müteferrikalarından olup merhûm Zal Paşa hazretleri’nin zevceleri olan dürre-i iklîli’l-iffet Şah Sultan bt. el-merhûm ve magfûrun-leh es-Sultân Selîm Hân hazretlerinin vakıflarına mütevellî olan fahrü’l-emâsil ve’l-a‘yân Mustafa Kethüdâ mahfil-i şer‘-i şerîfde mahmiye-i Kostantıniyye’de Âşık Paşa mahallesinde sâkine olup ve Dergâh-ı âlî müteferrikalarından fahrü’l-emâcid ve’l-ekârim Erzurum Defterdârı Hüseyin Efendi hazretlerinin zevcesi olan bâ‘isetü’l-kitâb fahrü’l-muhadderât Müstedâm Hâtun bt. Abdullah tarafından ikrâr-ı âtîde tasdîka vekâleti fahrü’l-kuzât Mevlânâ Mustafa Efendi ve zu‘emâdan Ömer Bey b. Cafer nâm kimesneler şehâdetleri ile sâbite olan defterhâne kâtiblerinden Seyfullah Çavuş mahzarında tâyi‘an ikrâr edip evkāf-ı mezbûre mühimmâtı için mukaddemâ mezbûre Müstedâm Hâtun’dan bi‘d-defe‘ât tarîkü’l-karz iki yüz elli bin dokuz yüz elli akçe almış idim hâlâ meblağ-ı mezbûrdan iki yüz bin akçesine duta mahmiye-i mezbûrede Elvanoğlu mahallesinde Mosi Yahudi’den evkāf-ı mezbûre akçesi ile vakıf için alınıp ve inde’l-ahâlî ma‘lûmü’l-hudûd olan evleri cemî‘ tevâbi‘ ve levâhıkı ile ve meblağ-ı mezbûrdan otuz altı bin dokuz [yüz] elli akçesine duta dahi mahmiye-i mezbûrede Âşık Paşa merhûm mahallesinde vâki‘ cevânib-i erba‘ası tarîk-i âm ve Âsûde Hâtun Türbesi ve Yahya Kethüdâ ve Hacı Yusuf nâm kimesneler mülkleri ile mahdûd olup ve evkāf-ı mezbûre akçesiyle vakıf için alınan evi tevâbi‘i ile bey‘-i bât ile bey‘ ve teslîm eyledim on beş bin üç yüz akçesin mezbûre Müstedâm Hâtun’a verdim deyicek mukırr-ı mezbûre cemî‘ kelimâtında mezbûr Seyf[ullah] dahi müvekkilesi mezbûre Müstedâm Hâtun tarafından vekâletin tasdîk eyledikden sonra kayd olundu. Hurrire fî evâsıtı Cemâziyelevvel sene elf.<br><br><br>Şuhûdü’l-hâl: Fazlı Çelebi b. Yusuf, Şemseddin b. Solak, Muttalib b. Süleyman, Mehmed b. Behrâm, Mehmed b. Ali el-kâtib</p>          <br><a title="Önceki sayfa" style="text-decoration:none" href="./ayrmetin.php?idno=51037"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51039"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o796"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>