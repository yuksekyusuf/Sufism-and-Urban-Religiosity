﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 128<br>Hüküm no: 59<br>Orijinal metin no: [21b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hazine akçesi veya marbaş adıyla piyasada dolaşmakta olan düşük ayarlı, hileli beyaz akçenin kullanımının yasaklandığı</b><br><br>Kefere sikkesiyle marbaş ta‘bîr olunan akçe yasağı.<br><br>Bâ sah.<br><br>Fazîletlü İstanbul Kādısı Efendi<br><br>Bir müddetden beri düvel sikkesiyle meskûk ve veznen birer dirhem mikdârı olarak mesbûk olup hazîne akçesi ve marbaş nâmıyla ihtirâ‘ olunan bir nevi‘ beyâz akçe bu esnâda memâlik-i mahrûse ve Âsitâne-i sa‘âdetde mütekessir olup ancak yirmi beş ayârında olmak takrîbiyle derûnunda olan sîm-i hâlisa nazaran kıymeti katı dûn iken beher adedi altışar ve yedişer paraya mütedâvil olmakda ve nakd-i mezkûr bu derecede kem-ayâr olduğuna mebnî dirhem ve nakd ıtlâkından dûr ve bayağı kalb ve mağşûş olup ve dâd ü sited meşrû‘ olmayacak mertebede redî olmak mülâbesesiyle memâlik-i İslâmiyede revâcı bir vechile câiz olmadığından gayri tağrîr ve gabni îcâb ederek ibâdullâhı ızrâr ve mu‘âmelât-ı nâsı ifsâd ile sekene-i bilâd-ı İslâmiyeye îsâl-i hasâr etmekde iken tüccâr ve âhâd-i nâs nakd-i mezkûrun künh ü hakīkatini derk etmeyerek ahz ü [i]‘tâsına mükib olduklarından refte refte revâcı ziyâdeye mütesâ‘id olmak melhûz olmakdan nâşî nakd-i mağşûş-i mezkûr bilâd-ı İslâmiyeden hiçbir mahâlde râyic olmamak üzere külliyen men‘ ile mazâr ve mahâzîr-i mezkûreden ibâdullâhın vikāyesi lâzımeden olmağla imdi fîmâ-ba‘d Der-aliyye’de hiçbir vechile alınıp verilmemesi husûsunu bi’l-cümle esnâf kethudâlarına ve sâir iktizâ edenlere gereği gibi tenbîh ve te’kîde müsâra‘at ve hilâf-ı emir ve tenbîh harekete ictisâr eder olur ise tedîb olunacaklarını ifâde ve tenbîhe mübâderet eyleyesiz deyü buyruldu.<br><br>Fî 10 Ra sene [1]218</p>          <br><a title="Önceki sayfa" style="text-decoration:none" href="./ayrmetin.php?idno=32055"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32057"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o696"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>