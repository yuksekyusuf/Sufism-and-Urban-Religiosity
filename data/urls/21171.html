﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 195<br>Hüküm no: 107<br>Orijinal metin no: [26a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Hatice’nin beytülmala kalan evinin Siyavuş Hatun bt. Abdullah’a satıldığı</b><br><br>Hâlâ mahrûse-i Galata ve tevâbi‘i emîn-i beytü’l-mâlı olan es-Seyyid Mustafa Ağa b. es-Seyyid Mehmed tarafından zikri câ’î husûsa vekîl-i müsecceli olan Halil Ağa b. Ömer meclis-i şer‘de işbu bâ‘isüˈl-kitâb el-Hâce Siyavuş Hatun bt. Abdullah tarafından ikrâr-ı âtîyi tasdîka vekîl olup mezbûrenin zâtını ma‘rifet-i şer‘iye ile ârifân Hüseyin Bey b. Mustafa ve Süleyman Bey b. Osman şehâdetleriyle şer‘an vekâleti sâbite olan Halil Bey b. Ömer mahzarında biˈl-vekâle ikrâr ve takrîr-i kelâm mahrûse-i mezbûre a‘mâlinden kasaba-i Tophâneˈde Ebufazl mahallesinde sâkine olup hâlâ diyâr-ı Mısriyyeˈde Medîne-i Reşdˈde vefât etip zâhirde vâris-i ma‘rûfu olmamağla terekesi beytü’l-mâle râci‘ olan el-Hâc Keyvan kızı demekle meşhûre Hadîce nâm hatunun mahalle-i mezbûrede vâki‘ tahdîd ve tavsîfden müstağnî mülk menzili cânib-i beytü’l-mâle intikāl etmekle müvekkilem merkūm dahi menzil-i mezbûru merkūme el-Hâce Siyavuşˈa tarafeynden îcâb ve kabûlü hâvî bey‘-ı bâtt-ı sahîh-i şer‘î ile altmış bin akçeye biˈl-emâne bey‘ ve teslîm edip ol dahi ba‘deˈl-iştirâ veˈt-tesellüm semeni olan meblağ-ı mezbûr altmış beş bin akçeyi müvekkile-i merkūme yedinden biˈt-tamam alıp ve kabz eyledi ba‘deˈl-yevm menzil-i mezbûr müvekkile-i mezbûrenin mülk-i müşterâsıdır keyfe mâ yeşâ’ mutasarrıfa olsun dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈl-âşir min-Zilka‘detiˈş-şerîfe li-sene selâse ve semânîn ve elf.<br><br>Şuhûdüˈl-hâl: Ali Ağa Kethudâ, Mahmud Çelebi b. Mehmed, Kasım Kâtib b. Topçu, Mustafa Beşe b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=21170"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21172"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b195"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1002"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>