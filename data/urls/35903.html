﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 339<br>Hüküm no: 228<br>Orijinal metin no: [47a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haci Bali’nin vefât eden babası bakkal esnâfından Hacı Vasil v. Bali’den kendisine miras kalan yağcı bakkalı dükkânı hisselerini satması</b><br><br>Vezneciler’de Bakkal mübâya‘ası 8000 guruş<br><br>Kezâlik vilâyet-i Anadolu’da medîne-i Kayseriye’ye muzâfe İncesu kasabasında sâkin iken bundan mukaddem fevt olan teba‘a-i Devlet-i aliyye’nin Rum milletinden ve bakkal esnâfından Haci Vasil v. Bali v. Adam’ın verâseti her biri teba‘a-i Devlet-i aliyye’den zevce-i metrûkesi Gergene bt. Eftim ile anası Mağdeleni bt. Nikola ve sulbî kebîr oğlu Haci Bali ve sulbiye kebîre kızları Marina ve Katerina ve Odine’ye münhasıra ve tashîh-i mesele-i mirâsları yüz yirmi sehimden olup sihâm-ı mezkûreden on beş sehmi merkūme Gergene’ye ve yirmi sehmi ümm-i merkūme Mağdeleni’ye ve otuz dört sehmi merkūm Bali’ye ve on yedişer sehimden elli bir sehmi dahi merkūmât Marina ve Katerina ve Odine’ye isâbeti lede’ş-şer‘i’l-enver zâhir ve mütehakkık oldukdan sonra merkūm Bali meclis-i şer‘-i hatîrde mahmiye-i İstanbul’da Langa-i kebîr’de Bostaniçi nâm mahalde sâkine teba‘a-i Devlet-i aliyye’nin Rum milleti nisvânından olduğu ba ilmühaber mütehakkık olan bâ‘isetü’r-rakīm Magarine’nin babası ve tarafından husûs-ı âti’l-beyânda tasdîka vekîl-i şer‘îsi teba‘a-i Devlet-i aliyye’den ve esnâf-ı merkūmeden Yakof v. Yuvan muvâcehesinde esnâf-ı merkūme pazarbaşısı Ahmed Efendi tarafından mürsel esnâf-ı merkūme çavuşu Aleksi v. Kostandi ile her biri teba‘a-i Devlet-i aliyye’den ve esnâf-ı merkūmeden Sarâchâneli Bedros v. Ligor Irgadpazarlı Yasef v. Harzema ve Veznecilerli Venet v. Eftim ve Kulekapılı Sava v. Karagöz ve Langalı Yuvan v. Pretamos hâzır oldukları hâlde ikrâr-ı tâm ve takrîr-i kelâm edip mahmiye-i mezkûrede Vezneciler nâm mahalde vâki‘ bir tarafdan kasâb dükkânı ve bir tarafdan Said Bey konağı ve tarafeyni tarîk-i âm ile mahdûd şehriye sekiz buçuk guruş kirâlı Halil Paşa dükkânı demekle arîf bir bâb yağcı bakkalı dükkânı derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûmenin yüz yirmi sehm i‘tibârıyla otuz sehm hisse-i şâyi‘ası ber-vech-i vakfiyet ve altmış sehm hisse-i şâyi‘ası ber-vech-i mülkiyet âharların taht-ı tasarruflarında olup mâ‘adâ otuz sehm hisse-i şâyi‘ası dahi babam müteveffâ-yı merkūm Hacı Vasil’in hayâtında ile’l-fevt bin iki yüz otuz altı senesi Recebi’l-ferdinin yirmi beşinci günü târihiyle müverraha ve ol târihde Dârü’l-hilâfeti’l-aliyye kādısı olan Arabzâde Mehmed Sadullah Efendi merhûmun imzâ ve hateminihâviye işbu bir kıt‘a mübâya‘a hücceti ve pazarbaşı-yı mûmâ-ileyhin takdîm eylediği bir kıt‘a ilmühaber mantûklarınca yedinde mülkü ve ba‘de fevtihî benimle verese-i sâire-i mezkûresine ber tashîh-i merkūm mevrûs olmağla ben âlât-ı gedik-i mezkûrun otuz sehm hisse-i şâyi‘a-i mezkûresinden akd-i âti’z-zikrin sudûruna değin ber tashîh-i merkūm irsen mâlike olduğum otuz dört sehm hisse-i şâyi‘asını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-izn-i şürekâ sekiz bin guruşa müvekkile-i merkūme Magerine’ye bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm sekiz bin guruşu tamamen bana def‘ u teslîm ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm âlât-ı gedik-i mezkûrun otuz sehm hisse-i şâyi‘a-i merkūmesinin ber tashîh-i merkūm otuz dört sehm hisse-i şâyi‘a-i mezkûresinde benim aslâ ve kat‘â alâka ve medhalim kalmayıp müvekkile-i merkūme Magerine’nin mülk-i müşterâsı ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî Gurre-i Safer sene 1279<br><br>Şuhûdü’l-hâl: Eş-şahidune’s-sabıkūn</p>          <br><a title="Önceki sayfa" style="text-decoration:none" href="./ayrmetin.php?idno=35902"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35904"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b339"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>