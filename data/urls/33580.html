﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 217<br>Hüküm no: 153<br>Orijinal metin no: [33a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Letâfet Kadın bt. Abdullah’ın Topkapı dahilindeki bostanı, Rukiye bt. Süleyman’a devrettiği</b><br><br>Topkapı dâhilinde bostan ferâğı<br><br>Ma‘rûz<br><br>İstanbul’da Vefa Meydânı kurbünde Mollahüsrev mahallesinde sâkine Fâtıma Letâfet Kadın bt. Abdullah tarafından husûs-ı âtîde vekîl olduğu zâtını ârifân Mehmed Şâkir Ağa b. Mehmed Ârif ve es-Seyyid Ahmed İzzet Ağa b. es-Seyyid el-Hâc Mehmed nâm kimesneler şehâdetleriyle sâbit olan sahib-i arzuhâl es-Seyyid Mehmed Ataullah Efendi ibnü’l-merhûm es-Seyyid Mehmed Abdullah Efendi bi’l-ma‘iyye <<rü’yete>> istimâ‘a me’mûr nezâret-i hazret-i şeyhülislâmîde âsûde evkāf müfettişi müderrisîn-i kirâm-ı zevi’l-ihtirâmdan Meşreb Efendi <<zâde>> hafîdi fazîletlü Mehmed Ârif Efendi tarafından mürsel Kâtib Ali Efendi ma‘iyyetiyle akd olunan meclis-i şer‘-i münîrde derûn-ı arzuhâlde mezkûreti’l-ism mu‘arrefetü’z-zât Rukiye bt. Süleyman muvâcehesinde nezâret-i hazret-i müşârün-ileyhde âsûde evkāfdan el-Hâc Mustafa Efendi Vakfı’nın mütevellîsi Nefîse Hanım tarafından vekîl-i müsecceli Mehmed Derviş b. Mehmed Said hazır olduğu hâlde mezbûre Rukiye Hatun bundan akdem İstanbul’da Topkapı dâhilinde kâin vakf-ı mezbûr müsakkafâtından bâ-temessük-i mütevellî bi’l-icâreteyn mutasarrıfe olduğu ma‘lûmü’l-hudûd bir kıt‘a bostanını eşcâr-ı müsmire-i mütenevvi‘ayı müştemildir deyü kable’l-irâe müvekkilem mûmâ-ileyhâ Letâfet Kadın’a bâ-izn-i mütevellî bedel-i ma‘lûm ve makbûz mukābelesinde ferâğ etmişdi lâkin bostan-ı mezkûrda eşcâr ve sebzevâta dâir bir nesne mezrû‘ ve mağrûs [33b] olmadığını ba‘de’r-rü’ye zâhir olduğundan bi’l-vekâle red sadedinde olmuşdum el-hâletü hâzihî beynimiz ıslâh olunup ben bostan-ı mezkûru müvekkilem mûmâ-ileyhânın hüsn-i rızâ ve ihtiyârıyla bin yüz guruş bedel mukābelesinde bâ-re’y-i mütevellî yine mezbûre Rukiye Hatun’a bi’l-vekâle ferâğ ve tefvîz ve teslîm eylediğimde ol dahi tefevvüz ve kabûl ve bedel-i mezkûr bin yüz guruşu bana def‘ ü teslîm ve müvekkilem mûmâ-ileyhânın umûruna sarfla istihlâke emreylediğinde ben dahi bi’l-vekâle ahz ü kabz ve emri üzre sarfla istihlâk etmemle ferâğ-ı mezbûrda şurût-ı müfside müdde‘âsına ve bedel-i müstehlek-i merkūmun istirdâdına ve bi’l-cümle bostan-ı mezkûra müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve ıskāt eyledik fîmâ-ba‘d bostan-ı mezkûr kemâ-fi’s-sâbık mezbûre Rukiye Hatun’un dâhil-i havza-i tasarrufu olup müvekkilem mûmâ-ileyhânın alâkası kalmamışdır deyü vekîl-i mezbûr es-Seyyid Mehmed Ataullah Efendi’nin bi’l-cümle takrîr-i meşrûhunu mezbûre Rukiye Hatun tasdîk ve mütevellî vekîli merkūm dahi bostan-ı mezkûru mezbûre Rukiye Hatun’un tasarrufuna izin verdiği İstanbul Mahkemesi’nden huzûr.<br><br>Fî 8 min-S sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33579"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33581"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>