﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 548<br>Hüküm no: 641<br>Orijinal metin no: [78a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Mustafa’nın öldükten sonra yapılmasını istediği bazı hususlar için Mehmed Beşe b. Bayram Beşe’yi vasî tayin ettiği</b><br><br>Vesâyet, vasiyyet.<br><br>Husûs-ı âti’l-beyânın mahâllinde ketb ü tahrîri iltimâs olunmağın savb-ı şer‘den Mevlânâ Ahmed Efendi irsâl olunup ol dahi mahmiye-i İstanbul’da Kirmasti mahallesinde sâkine fahrü’l-muhadderât Emine Hatun bt. Mustafa’nın sâkine olduğu menziline varıp akd-i meclis-i şer‘ eyledikde meclis-i mezbûrda mezbûre Emine Hatun işbu râfi‘u’l-kitâb Mehmed Beşe b. Bayram Beşe mahzarında bi-tav‘ihâ ikrâr ve takrîr-i kelâm edip bi-emrillâhi te‘âlâ fevt olduğumda silk-i mülkümde münselik kırk beş miskāl üç aded altın küpem ve üç ayaklı iki tarafı inci ve ortası zümrüd altın küpem füruht olunup bin beş yüz akçesi ıskāt-ı salâtıma ve dört bin beş yüz akçesi techîz ve tekfînime dört bin akçesi dahi eyyâm-ı mu‘tâdda ta‘âm tabh olunup fukarâya tevzî‘ oluna ve bâkiye kalırsa mezbûr Mehmed Beşe’nin sulbiye kızı Fâtıma nâm sagīreye verile deyü husûs-ı merkūmu tenfîz için mezbûr Mehmed Beşe’yi vasîyy-i muhtâr nasb u ta‘yîn eyledim dedikde merkūm Mehmed Beşe dahi vesâyet-i merkūmeyi kabûl ve hizmet-i lâzımesini edâya ta‘ahhüd eylediğini mevlânâ-yı mezbûr mahâllinde ketb ü tahrîr edip ba‘dehû ma‘an meb‘ûs olunan İsmail b. Mehmed ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî-selhi Şevvali’l-mükerrem li-sene isneteyn ve seb‘în ve elf.<br><br>Şuhûdü’l-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=25527"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25529"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b548"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o989"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>