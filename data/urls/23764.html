﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 376<br>Hüküm no: 536<br>Orijinal metin no: [290-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kenar bt. Derviş’in ev hissesi ile arsasını Ali b. Abdullah’a sattığı</b><br><br>Havâss-ı aliyye tevâbi‘inden Hasköy mahallâtından Abdüsselam mahallesi sâkinelerinden Kenar bt. Derviş nâm Nasrâniyye tarafından husûs-ı âti’l-beyânı bey‘a vekîl olup mezbûreyi ma‘rifet-i şer‘iyye ile ârifân olan Dilâver Bey b. Abdullah ve Yusuf Bey b. Abdullah nâm kimesneler şehâdetleri ile sâbitü’l-vekâle olan zevci Norli v. Zefi nâm zimmî meclis-i şer‘-i şerîfde işbu râfi‘ü’l-vesîka Ali b. Abdullah nâm kimesne mahzarında bi’l-vekâle ikrâr ve i‘tirâf edip mahalle-i mezbûrede vâki‘ bir tarafı Fâtıma bt. Abdullah nâm hâtun mülkü ile ve bir tarafı Mustafa Ağa mülkü ile ve bir tarafı benim taht-ı tasarrufumda olan vakıf menzil ile ve bir tarafı tarîk-i âm ile mahdûd olup bir bâb tahtânî odayı zıllesiyle ve bir bâb ahırı ve bennâ zirâ‘ıyla kadri ma‘lûm arsa-i hâliyeyi muhtevî olan menzilden müvekkilim mezbûrenin kabza-i tasarrufunda olan mülk nısf hisse-i şâyi‘asını ve arsa-i mezbûreden tûlen otuz beş zirâ‘ ve arzan on altı zirâ‘ cem‘an elli bir zirâ‘ arsa-i hâliyesini vekâlet-i mahkiyyem hasebiyle mezbûr Ali’ye on bir bin nakd-i râyic fi’l-vakt akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ edip kabz-ı semen ve teslîm-i müsemmen eyledim, ba‘de’l-yevm sâlifü’z-zikr nısf hisse-i menzil-i mezbûr ve arsa-i merkūme mezbûr Ali’nin mülk-i müşterâsıdır keyfemâ yeşâ ve yehtâr mutasarrıf olsun dedikde gıbbe’t-tasdîki’ş-şer‘î mâ vaka‘a bi’t-taleb ketb olundu. Hurrire fi’l-yevmi’r-râbi‘ ve’l-ışrîn min şehri Cumâdelûlâ li sene isneyn ve hamsîn ve elf.<br><br><br>Şuhûdü’l-hâl: Mustafa Hoca el-İmâm, Mehmed b. Abdullah, Mirza b. Abdullah, Mustafa b. Mehmed, Yahya b. İbrahim el-Muhtesib, Abdünnebi b. Yusuf, Hüseyin b. Abdullah, Mehmed Halîfe b. İbrahim el-Müezzin, Ali b. Abdullah el-muhzır ve gayruhüm mine’l-hâzırîn Hasköy diye meşhûr bu mahkeme-i şerîfeye el-fakīr ilallâhi’l-ganiyyi’l-kadîr Ali’nin cülûsu a‘lemü’l-ulemâ’i’l-izâm efdalü’l-fuzalâ’i’l-fihâm Fenârîzâde diye şöhret bulan Hazret-i Şeyhî Mehmed Efendi -cu‘ıle’t-tekā zâdehû ve nâle murâdehû- zamânında vâki‘ oldu. Vaka‘a’t-tahrîr fî gurreti Cemâziyelâhir li sene isneyn ve hamsîn ve elf. Yâ fettâh, yâ rezzâk, yâ ganî, yâ muğnî </p>          <br><a title="Önceki sayfa" style="text-decoration:none" href="./ayrmetin.php?idno=23763"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23765"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>