﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 321<br>Hüküm no: 317<br>Orijinal metin no: [70a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail b. Hüseyin ile Mustafa b. Mehmed’in çocukken çelik oyunundan dolayı yaralama olayıyla ilgili davadan sulh oldukları</b><br><br>Mahmiye-i İstanbul’da Yedikule kurbünde Hacı Evhad Mahallesi’nde sâkin İsmail b. Hüseyin nâm şâbb-ı emred meclis-i şer‘-i hatîr-i lâzımü’t-tevkīrde tahmînen on yedi yaşında bâ‘isü hâzihi’l-vesîka Mustafa b. Mehmed mahzarında ikrâr-ı tâm ve takrîr-i kelâm edip târih-i kitâbdan dokuz sene mukaddem mezbûr Mustafa sagīr olduğu hâlde çelik çomak tâ‘bir olunur lu‘bun âletinden çelik ile sağ gözüme amden hâl-i sagīrimde bi-gayr-ı hakkın darb ve mezbûrun darbından nâşî zikrolunan gözümün basîri bi’l-külliye zâil olup mûceb-i şer‘îsini ikimiz dahi âkıl ve bâliğ ve reşid olmamızla merkūm Mustafa’dan taleb ve da‘vâ eylediğimde beynimizde münâza‘ât-ı kesîre ve muhâsamât-ı şedîde cereyân etmişidi el-hâletü hâzihî beynimize muslihûn tavassut edip da‘vâ-yı mezkûremden beni iki bin akçe üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr iki bin akçeyi merkūm Mustafa yedinden tamamen ahz u kabz eylediğimden sonra husûs-ı mezkûra müte‘allika âmme-i da‘vâdan ben mezbûr Mustafa’nın zimmetini ibr[â] ve iskāt eylediğimde ol dahi bedel deyü bana medfû‘u olan meblağ-ı mezbûra müte‘allika âmme-i da‘vâdan benim zimmetimi ibrâ ve iskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Hurrire fî-17 min-Receb sene [1]143.<br><br>Şuhûdü’l-hâl: Mehmed Ağa b. Abdullah Dursunzâde, Hasan Efendi b. Mustafa el-imâm, Mustafa Çelebi b. el-Hâc Ali, el-Hâc Mehmed b. İbrahim, el-Hâc Mehmed b. Ömer, Osman Beşe b. Mustafa, Osman Çelebi b. Hüseyin, Ömer b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=5240"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5242"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b321"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o695"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>