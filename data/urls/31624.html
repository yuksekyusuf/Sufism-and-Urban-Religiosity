﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 249<br>Hüküm no: 216<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Agob v. Karabet’in Cibâlikapısı civarında Dimitri v. Kostandi ve Marya bt. Yani’nin menzili altındaki dükkânın bir kısmında ekmek satması talebinin meşru olmadığı</b><br><br>Cibâlikapısı kurbünde iskemle nizâ‘ı,<br><br>Ma‘rûz<br><br>Habbâz tâifesinden arzuhâl eden Agob v. Karabet nâm zimmî bi’l-ma‘iye rü’yete memûr Haremeyn-i şerîfeyn müfettişi müderrisîn-i kirâm-ı zevi’l-ihtirâmdan Mehmed Fikri Efendi tarafından mürsel Başkâtib es-Seyyid Mehmed Ârif Efendi ile bi’t-terâzî du‘âhânemizde ma‘kūd meclis-i şer‘-i münîrde Dârü’s-sa‘âdeti’ş-şerîfe ağası nezâretlerinde âsûde evkāfdan medîne-i hazret-i Ebâ Eyyûbe’l-ensârî’de medfûne merhûme Şah Sultan -tâbe serâhâ- Vakfı musakkafâtından İstanbul’da Ayakapısı hâricinde vâki‘ bir bâb menzile bâ-temessük-i mütevellî bi’l-icâreteyn iştirâken mutasarrıfân olan Dimitri v. Kostandi zimmî ile Marya bt. Yani Nasrâniye taraflarından husûs-ı âtîde vekîl-i müseccel-i şer‘îleri Manol v. Yani zimmî muvâcehesinde vakf-ı mezbûr mütevellîsi el-Hâc Ahmed Ağa tarafından mürsel vekîli Mustafa Ağa ve habbâzân nizâm ustalarından mazbûtü’l-esâmî kimesneler hâzır oldukları hâlde menzil-i mezkûr ile tahtında bir bâb duhâncı dükkânı bundan akdem âhar kimesnenin tasarrufunda olup ve dükkân-ı mezkûrun bir cânibi benim gediğine mâlik olduğum Cibâli Yenikapısı dâhili ta‘bîr olunur fırınımın mu‘teber ve mukayyed iskemlesi olmağla ol-vechile nân-ı azîz bey‘ olunur iken mârrü’z-zikr dükkân bundan akdem vukū‘ bulan harîkde muhterik ve arsa-i sırfe kaldıkda müvekkilân-ı mesfûrân Dimitri zimmî ve Marya Nasrâniye arsa-i mezkûreyi mutasarrıfından tefevvüz ve üzerine bir bâb menzil binâ ve dükkân-ı merkūmun arsasını menzil-i mezkûre zam ve idhâl birle dükkân-ı mezkûr nez‘ olunup sâlifü’l-beyân iskemle ta‘bîr olunan gedik yedimde mevcûd olmağla müvekkilân-ı mersûmân menzillerinin tarîk-i âm tarafında olan duvarı hedm ve duhâncı dükkânını ihrâç birle ben dahi bir cânibinde ke’l-evvel nân-ı azîz bey‘ etmem için müvekkilân-ı mersûmâna izâfetle vekîl-i mesfûre tenbîh olunması murâdımdır deyü ba‘de’d-da‘vâ ve’l-istintâk vekîl-i mersûm Manol zimmî cevâbında kaziyye minvâl-i meşrûh üzere olduğunu ikrâr, lâkin müdde‘î-i mesfûr husûs-ı mezkûru sene-i sâbıkā Ramazani’l-mübâreki gurresinde müfettiş-i mûmâ-ileyh huzûrunda da‘vâ ve takrîr-i meşrûhu üzere tasaddî eylediği davâsı meşrû‘a olmadığı kendüye tefhîm olunmuş idi deyü ibrâz eylediği bir kıt‘a i‘lâm-ı şer‘înin mazmûnunu müdde‘î-i mersûm bi-tamamihi tâyi‘an ve kat‘iyyen ikrâr ü i‘tirâf etdiğinden mâ‘adâ bu misillü menzil tahtında olan dükkân derûnunda mevcûde gedik âlâtı berber ve duhâncı ve sâir mu‘teber ve aklâmda mukayyed gediklerden ise mutasarrıfı dükkân-ı mezkûru akār-ı âhara tebdîl edemeyip lâkin menziline zam ve idhâli murâd eylediğinde gediklerini mahâll-i âhara nakletmeleri şurût-ı esnâfdan olmağla mûcebince müdde‘î-i mersûm Agob zimmînin tasaddî eylediği da‘vâsı şer‘an ve kānûnen mesmû‘a ve iltifâta şâyân olmadığı tekrar kendüye tefhîm ve da‘vâ-yı mezkûresiyle müvekkilân-ı mersûmâna bî-vech-i şer‘î muvâza‘adan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 6 S sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31623"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31625"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>