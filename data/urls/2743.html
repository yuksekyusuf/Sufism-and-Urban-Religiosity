﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 354<br>Hüküm no: 425<br>Orijinal metin no: [80a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri v. Panayot’un cizye hususunda Yuvan ve sâirleri tarafından taciz olunmaması</b><br><br>Fi’l-asl vilâyet-i Rumili’nde Bihişte kazâsına tâbi‘ Kocasna nâm karye ahâlîsinden olup hâlâ mahmiye-i İstanbul’da Seydi Ömer mahallesinde sâkin işbu uzun boylu, açık kaşlı sarı kumral bıyıklı sağ yanağında cerh eseri olan Dimitri v. Panayot nâm tıraş zimmî meclis-i şer‘-i şerîfde karye-i mezbûre ahâlîsinden Yuvan v. Anderya ve İstoyko v. Yuvan ve Tasto v. Nikola ve Yani v. Manko ve Yani v. Tilmo ve Mihail v. İstoyo ve Milo v. ( ) ve Yuvan v. Konar? Minaş ve Yani v. Çopa ve Anasto v. Dimitri nâm zimmîler muvâcehelerinde takrîr-i kelâm ve ta‘bîr ani’l-merâm edip ben karye-i mezbûreden kat‘-ı alâka edip kalkıp mahmiye-i mezbûreye gelip mahalle-i mezbûrede tavattun etdiğimden sonra merhûme Vâlide Sultan -tâbe serâhunun- evkāfından Livadiye perâkende re‘âyâsından olup bin yetmiş beş Recebi’l-müreccebinde hatt-ı hümâyûn-ı sa‘âdet-makrûn ile tahrîr olunan defter-i cedîde kayd olunup târîh-i mezbûrda vakf-ı mezbûra mütevellî olan Mustafa Ağa ile vakf-ı mezbûr re‘âyâsını tahrîre memûr olan umdetü’l-müderrisîn Ahmed Efendi vakf-ı mezbûr re‘âyâsından olup defter- cedîde kayd olunduğumu nâtık hatt ü hâtemlerini hâvî yedime temessük verip karye-i mezbûrede tekâlîf-i örfiye îcâb eder emlâk ve arâziye mutasarrıf değil iken mezbûrûn zimmîler mukaddemâ karye-i mezbûrede sâkin iken cizye ve tekâlîf-i örfiyeyi bizim ile verir idin hâlâ dahi bizim ile ver deyü bana rencîde edip mu‘ârazadan hâlî değillerdir. Yedimde olan temessüke ba‘de’n-nazar suâl olunup vech-i muharrer üzere mu‘ârazadan men‘ olunmak matlûbumdur deyü mazmûnu min-külli’l-vücûh takrîr-i meşrûhunu nâtık târîh-i mezbûrda vakıf mütevellî mezbûr Mustafa Ağa ile vakf-ı mezbûr re‘âyâsını tahrîre memûr olan mûmâ-ileyh Ahmed Efendi’nin hatt ü hâtemlerini hâvî ve târîh-i mezbûr ile müverrah temessük ibrâz edip nazar olundukda mazmûnu min-külli’l-vücûh mezbûr Dimitri’nin takrîri meşrûhuna mutâbık bulunmağın mûcebince mezbûrûn vech-i muharrer üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fî 17 min-Şa‘bâni’l-mu‘azzam sene [10]81.<br><br>Şükrullah Bey b. Mustafa, Abdi Çelebi b. Hüseyin, İbrahim Çelebi b. Mehmed, Veli . Mahmud, Mehmed b. Ramazan.<br><br>Todoroni v. Panayot, Yani v. Anasto, Mihail v. Zaven, Aleksandra v. Kostantin, Anaştas v. Peter.</p>          <br><a title="Önceki sayfa" style="text-decoration:none" href="./ayrmetin.php?idno=2742"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2744"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>