﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 309<br>Hüküm no: 302<br>Orijinal metin no: [44a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Beşe ve Hatice Hatun’un evlerini Saime Hatun’a sattıkları</b><br><br>Mübâya‘a<br><br>Mahmiye-i İstanbul’da Elvanzâde mahallesinde sâkin Ahmed Beşe b. Mustafa nâm kimesne ile zâtı Ahmed b. Şa‘bân ve Berber el-Hâc Ali b. Mustafa nâm kimesneler ta‘rîfleriyle mu‘arrefe olan Hadîce bt. Mustafa nâm hatun meclis-i şer‘-i şerîf-i enverde bâ‘isetü hâzihi’l-vesîka Saime bt. Hasan b. Abdullah nâm hatunun sadrî kebîr oğlu ve tarafından husûs-ı âti’z-zikri tasdîka vekîl olduğu ber-nehc-i şer‘î sâbit olan es-Seyyid Mehmed b. es-Seyyid Ömer nâm kimesne mahzarında her biri ikrâr-ı tâm ve takrîr-i kelâm edip akd-i âti’z-zikrin sudûruna değin irsen ve şirâen yedimizde mülk ve hakkımız olup mahmiye-i mezbûrede Karabaş mahallesinde vâki‘ bir tarafdan Berber Ahmed Çelebi mülkü ve iki tarafdan Medîne-i münevvere Vakfı’ndan arsa-i hâliye ve bir tarafdan tarîk-i âm ile mahdûd fevkānî iki bâb oda ve bir kenîf ve bir bi’r-i mâ ve bir mikdâr havluyu müştemil mülk menzilimizi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî be‘y‘-i bâtt-ı sahîh-i şer‘î ile müvekkile-i mezbûre Saime Hatun’a yüz elli guruşa bey‘ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr yüz elli guruşu müvekkile-i mezbûrenin yedinden bi-kadri’l-hısâs ahz u kabz eyledik ba‘de’l-yevm menzil-i mahdûd-ı mezkûrda bizim kat‘an alâka ve medhalimiz kalmayıp müvekkile-i mezbûre Saime Hatun’un mülk-i müşterâsıdır keyfe mâ yeşâ ve yehtâr mutasarrıfa olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 22 S sene 1153.<br><br>Şuhûdü’l-hâl: Ahmed b. Şa‘bân, Berber el-Hâc Ali b. Mustafa, Abdullah Beşe b. Abdullah, Solak Mehmed Ağa b. İbrahim, Manav İsmail b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6517"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6519"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>