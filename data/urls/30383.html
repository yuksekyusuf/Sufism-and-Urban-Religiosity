﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 206<br>Hüküm no: 181<br>Orijinal metin no: [53a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerîfe Hatice bt. Halil’in boşandığı kocası Hafız Molla Hüseyin b. Ali’den mehir ve nafaka alacaklarını tahsil ettiği ve ibralaştıkları</b><br><br>Mahmiye-i İstanbul’da Gül Câmi‘-i şerîfi Mahallesi sâkinelerinden Şerîfe Hadîce bt. Halil nâm hatun tarafından husûs-ı âti’z-zikrde vekîl olduğu zâtını ârifân olan Mustafa b. Mehmed ve es-Seyyid Hasan b. Ahmed nâm kimesneler şehâdetleriyle sâbit olan el-Hâc Süleyman b. Halil nâm kimesne meclis-i şer‘-i hatîr-i lâzımü’t-tevkīrde müvekkile-i mezbûre Şerîf Hadice’nin zevci işbu bâ‘isü’l-kitâb Hâfız Molla Hüseyin b. Ali nâm kimesne mahzarında ikrâr-ı tâm ve takrîr-i kelâm edip mezbûr Hâfız Molla Hüseyin müvekkilem mezbûre Şerîfe Hadice’nin zevc-i dâhili olup işbu târih-i kitâb günü müvekkilem mezbûreyi bâyinen tatlîk etmekle, zimmetinde mütekarrir ve ma‘kūdün-aleyh olan yüz elli guruş mehr-i müeccel ile cânib-i şer‘den bi’t-terâzî takdîr olunan on guruş nafaka-i iddetini işbu meclis-i şer‘de bana def‘ ü teslîm, ben-dahi bi’l-vekâle yedinden ahz ü kabz edip husûs-ı zevciyete ve ibtidâ’-i zevciyetden işbu târih-i kitâba gelince beynlerinde cereyân eden bi’l-cümle hukūk-ı ma‘lûme ve mechûleye müte‘allika âmme-i de‘âvî ve mutâlebât ve kâffe-i eymân ve muhâsemâtdan ben bi’l-vekâle mezbûr Molla Hüseyin’in zimmetini ibrâ-i âmm-ı kātı‘ü’n-nizâ‘ ve ıskāt-ı tâmm-ı râfi‘ü’l-hısâm ile ibrâ ve ıskāt, ol dahi müvekkilem mezbûre Şerîfe Hadîce Hatun ile babası mezbûr Halil’in ve anası işbu hâzıra bi’l-meclis Şerîfe Fâtıma’nın zimmetlerini ibrâ-i âmm-ı kātı‘ü’n-nizâ‘la ibrâ ve ıskāt ve her birimiz âharın ber-vech-i muharrer ibrâsını kabûl eyledik dediğini mezbûr Hâfız Molla Hüseyin ve mezbûr Halil ve Şerîfe Fâtıma’dan her biri tasdîk etmeğin mâ-vaka‘a bi’t-taleb ketb olundu.<br><br>Fî 15 Recebi’l-ferd sene [1]194.<br><br>Şuhûdü’l-hâl: es-Seyyid el-Hâc Mustafa b. el-Hâc İbrahim, el-Hâc Hüseyin b. Mehmed, el-Hâc İsmail b. Süleyman, Süleyman Beşe b. Mehmed, Üsküdar[î] el-Hâc Mehmed b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=30382"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30384"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o305"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>