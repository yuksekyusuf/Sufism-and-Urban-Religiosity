﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 9 Numaralı Sicil (H. 940-942 / M. 1534-1536)<br>cilt: 4,&nbsp;sayfa: 378<br>Hüküm no: 940<br>Orijinal metin no: [119b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Paşa Vakfı’nın cihâtının Mehmed Paşa oğlu Hüsrev’in izni olmadan kimseye verilmemesi konusunda ferman sureti</b><br><br>Sûret-і hükm-і cihân-mutâ‘ nukilet bilâ-ziyâde Kıdvetü’l-kuzât ve’l-hükkâm ma‘denü’l-fazl ve’l-kelâm Mevlânâ Gekvize Kadısı -dâme fazluhu- tevkī‘-i refî‘-і hümâyûn vâsıl olıcak ma‘lûm ola ki Mehmed Paşa oğlu dârende-і fermân-ı vâcibü’l-iz‘ân hâlefü’l-ümerâ ve’l-ekârim müstecmi‘-і cemî‘ü’l-mecâmil ve’l-mekârim Hüsrev -dâme mecduhu- dergâh-ı sa‘âdet-destgâhıma şöyle arz eyledi ki babası Mehmed Paşa’nın nefs-і Üsküdar’da vâkī‘ olan câmi‘inin ve evkāfının cihâtı kendinin izni ve ma‘rifeti olmadan evlâd-ı utekādan mahal ve müstahak kimesne var iken anlara verilmeyip hâne-і avârızdan ba‘zı kimesnelere tevcîh olunup zikr olan evkāfının cihâtı min ba‘d kendinin izni ve ma‘rifeti olmadan kimesneye tevcîh olunmayıp evlâd-ı utekādan olan mahal ve müstahak kimesnelere tevcîh olunmak bâbında hükm-і şerîf-і cihân-mutâ‘ taleb etmeğin buyurdum ki hükm-і şerîf-і vâcibü’l-ittibâ‘ım vardıkda göresiz müşârün-ileyhin kendinin izni ve ma‘rifeti olmadan evkāf-ı mezbûrenin cihâtından hâne-і avârız olanlara ne mikdâr cihet tevcîh olunmuş ise anın gibi hâne-і avârızdan cihât tasarruf edenlerin cihetlerini alıp evlâd-ı utekādan mahal ve müstahak kimesnelere mûmâ-ileyhin izni ve ma‘rifeti ile tevcîh edesiz ve’l-hâsıl evkāf-ı mezbûrenin cüz’î ve küllî vâkī‘ olan cihâtı mûmâ-ileyhin izni ve ma‘rifet-і mütevellî olmadan bir ferde tevcîh etmeyip ol bâbda vechen mine’l-vücûh kimesneye nizâ‘ ettirmeyip zikr olan cihâtı müşârün-ileyh her kime ta‘yîn ederse ana tevcîh edesiz tasarruf ettiresiz hilâf-ı emr-і şerîf tevcîh olunur ise dahi amel etmeyesiz min ba‘d fermân-ı hümâyûnum üzre amel edip bir dahi mûmâ-ileyh tarafından zikr olan evkāfın cihâtı benim ma‘rifetim olmadan âhara tevcîh olundu deyû şikâyet etmekten ziyâde hazer edesiz şöyle bilesiz ba‘de’n-nazar bu hükm-і hümâyûnumu müşârün-ileyh elinde ibkā edesiz alâmet-і şerîfe i‘timâd kılasız. Tahrîren fî evâsıtı şehrі Şa‘bâni’l-mu‘azzam sene 940. Be medîne-і Haleb.</p>          <br><a title="Önceki sayfa" style="text-decoration:none" href="./ayrmetin.php?idno=46988"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=46990"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk009&bsm=usk009b378"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk009&bsm=usk009o460"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>