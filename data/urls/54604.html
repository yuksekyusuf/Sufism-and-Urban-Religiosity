﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 924<br>Hüküm no: 1579<br>Orijinal metin no: [132b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tahire bt. İbrahim’in mehir alacağı olduğu iddiasıyla eski kocasına açtığı davada iddiasını ispat edemediği</b><br><br>Ma‘rûz<br><br>Medîne-i Üsküdar’da Toygar Hamza mahallesinde sâkine mu‘arrefetü’z-zât Tâhire bt. İbrahim nâm hatun medîne-i mezbûrede mahfil-i Bâb’da meclis-i şer‘-i hatîrde zevc-i sâbıkı Mehmed Sadık b. Mehmed nâm kimesne mahzarında ben mezbûr Mehmed Sadık’ın otuz guruş mehr-i müeccel tesmiyesiyle zevce-i medhûlün-bihâsı iken mezbûr Mehmed Sadık târih-i i‘lâmdan üç sene mukaddem beni tatlîk etmekle mehr-i merkūm otuz guruş hakkımı taleb ederim deyü da‘vâ ve mezbûr Mehmed Sadık cevâbında müdde‘iye-i merkūme mukaddemâ ber-vech-i muharrer zevce-i medhûlün-bihâsı olduğunu ikrâr lâkin hîn-i tefrîkde müdde‘iye-i mezbûre huzûr-ı Müslimînde mehr-i müeccel-i merkūm otuz guruşdan fâriğa olup nafaka-i iddet-i ma‘lûmesi ve meûnet-i süknâsı dahi kendi üzerine olmak üzere benim ile muhâla‘a-i sahîha-i şer‘iye ile hul‘ olup hukūk-ı zevciyete müte‘allika âmme-i de‘âvîden dahi zimmetimi ibrâ etmişdi deyü eylediği def‘ini Mehmed Emin b. Ahmed ve Hasan Ağa b. Hamza nâm kimesneler şehâdetleriyle ber-nehc-i şer‘î müdde‘iye-i mezbûre muvâcehesinde isbât etmeğin mûcibiyle müdde‘iye-i mezbûre husûs-ı mezkûrda mezbûr Mehmed Sadık’a bî-vech-i şer‘î mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 25 min-şehri Ra sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54603"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54605"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b924"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o966"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>