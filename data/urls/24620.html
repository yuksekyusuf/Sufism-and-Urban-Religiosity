﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 353<br>Hüküm no: 515<br>Orijinal metin no: [59b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kassâm-ı askerî muhzırı Mustafa’nın Abdülbâki’yi yaraladığı</b><br><br>Mahmiye-i İstanbul’da Mehmed Ağa mahallesi sâkinlerinden el-Hâc Mehmed b. Abdullah nâm kimesne meclis-i şer‘-i şerîfe gelip takrîr-i kelâm edip, târih-i kitâb gecesi sulbiye kızım oğlu Abdülbâkī b. Mehmed nâm emredi beyne’l-ışâ’eyn bıçak ile vurup mecrûh etmişler. Kıbel-i şer‘den üzerine varılıp ba‘de’l-keşf ve’n-nazar cârihinden suâl olunup takrîri tahrîr olunmak taleb ederim dedikde, savb-ı şer‘den Mevlânâ Hamdi Efendi b. eş-Şeyh Mehmed el-müderris irsâl olunup, zeyl-i kitâbda mastûrü’l-esâmi olan Müslimîn ile mecrûh-ı mezbûrun menziline varıp bast ettiklerinde, fi’l-hakīka mezbûr Abdülbâkī’nin karnının sol cânibinde bıçak yarası olduğunu müşâhede edip, cârihinden suâl ettiklerinde mezbûr Abdülbâkī cevâbında, beni târih-i kitâb gecesi beyne işâ’eyn mahalle-i mezbûre sâkinlerinden olup, kassâm-ı askerî muhzırı olan Mustafa nâm kimesne mahmiye-i mezbûrede İstikāmet Efendi menzili demekle ma‘rûf menzil önünde amden vurup mecrûha etti. Cârihim mezbûr Mustafa’dır dedikde, vâki‘ hâli mevlânâ-yı mezbûr mahallinde tahrîr ve mahfil-i kazâda ihbâr ve takrîr etmeğin, mâ hüve’l-vâki‘ bi’t-taleb ketb olundu. Tahrîren fi’l-yevmi’l-hâdî aşer min şehri Recebi’l-mürecceb li sene seb‘a ve ışrîn ve elf.<br><br><br>Şuhûdü’l-hâl: Ali Efendi b. Ahmed el-hatîb fî câmi‘-i Sultan Şehzâde Mehmed Hân ve’l-imâm fi’l-mahalleti’l-mezbûre, Mehmed Halife b. Halil el-müezzin, Mustafa Çelebi b. Osman er-râcil, Segbân Ali Çelebi b. Ahmed, Mustafa b. İlyas el-kayyım, Ahmed b. Halil, Ahmed b. Musa, Mustafa b. Hamza.</p>          <br><a title="Önceki sayfa" style="text-decoration:none" href="./ayrmetin.php?idno=24619"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24621"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>