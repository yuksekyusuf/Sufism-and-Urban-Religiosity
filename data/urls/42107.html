﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 65<br>Hüküm no: 1<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eyüb Ağa ve Hüseyin Ağa’nın iltizam bedelinden dolayı açtıkları davanın reddedilmesi</b><br><br>Ma‘rûz<br><br>Husûs-ı âti’l-beyânın mahâllinde istimâ‘ ve ketbi için cânib-i şer‘den me’zûnen irsâl olunan mîrî kâtibi fahrü’l-müderrisîni’l-kirâm Sıdkı Mustafa Efendi Defterdâr kapısında Başbâki kurbünde Ağa’ya mahsûs odaya varıp huzûr-ı Müslimînde akdeylediği meclis-i şer‘de arzuhâl sâhibleri olup Rumeli’nde medîne-i Yenişehir-i Fenar kazâsında vâki‘ Altınlı Mukāta‘ası’nın sekiz hissede üç sümün hissesine ber-vech-i mâlikâne mutasarrıf olan el-Hâc Eyüb Ağa b. Abdurrahman ile bir sümün hissesine kezâlik mutasarrıf olan Hüseyin Ağa b. Abdullah meclis-i ma‘kūd-ı mezkûrda derûn-ı arzuhâlde isimleri mezkûr Mehmed Ağa ve Ali Ağa muvâcehelerinde ber-vech-i iştirâk mutasarrıf olduğumuz dört sümün hisse-i mukāta‘a-i mezkûreyi bin yüz altmış sekiz senesi Martı ibtidâsından sene-i mezkûre Şubatı gāyetine değin işbu bir kıt‘a memhûr temessükleri mantûkunca merkūmân Mehmed Ağa ve Ali Ağa’ya dört bin iki yüz otuz üç guruşa ilzâm, onlar dahi iltizâm eylediklerinden sonra ber-vech-i peşîn bize mâllarından iki bin sekiz yüz kırk sekiz guruş teslîm, biz dahi ahz u kabz eylediğimizden sonra mukāta‘a-i mezkûre re‘âyâlarından sene-i mezkûreye mahsûben hissemize isâbet eden a‘şâr-ı şer‘iyyemi kabza tarafımızdan merkūmânı tevkîl, onlar dahi ba‘de kabûlü’l-vekâle hisse-i mezkûremize isâbet eden a‘şâr-ı şer‘iyyemizi cem‘ ü tahsîl ve âhara bey‘ ve kabz-ı semen eyledikleri dört bin iki yüz otuz üç guruşa bâliğ olmağla ber-vech-i muharrer mukaddemâ bize teslîmleri olan meblağ-ı mezkûr iki bin sekiz yüz kırk sekiz guruşdan ziyâde makbûzları olan bin üç yüz seksen beş guruşu hâlâ taleb ederiz deyü ba‘de’d-da‘vâ ve’l-istintâk merkūmân Mehmed Ağa ve Ali Ağa cevâblarında ber-minvâl-i muharrer ilzâm ve iltizâm ve ba‘dehu tevkîl vukū‘unu ikrâr lâkin mukāta‘a-i mezkûre hissesinden makbûzâtımız müdde‘âyân-ı mezbûrâna ber-vech-i peşîn teslîmimiz olan meblağ-ı mezkûr iki bin sekiz yüz kırk sekiz guruşa bâliğ olup ziyâde bir nesne kabz eylemedik deyü müdde‘iyân-ı mezbûrânın ber-minvâl-i meşrûh ziyâde müdde‘âlarını inkâr eylediklerinde, müdde‘iyân-ı mezbûrân ber-vech-i muharrer ziyâde müdde‘âlarını beyâna kādirler olmayıp tâlib-i tahlîf dahi olmamalarıyla mûcibiyle müdde‘iyân-ı mezbûrân el-Hâc Eyüb Ağa ve Hüseyin Ağa’yı ziyâde müdde‘âları olan meblağ-ı mezkûr bin üç yüz seksen beş guruş mutâlebesiyle merkūmân Mehmed Ağa ve Ali Ağa’ya bilâ-beyyine-i âdile bî-vech mu‘ârazadan men‘ eylediğini mevlâna-yı merkūm mahâllinde ketb ü tahrîr ve ba‘dehu meclis-i şer‘a gelip alâ-vukū‘ihî inhâ ve inbâ eylediği huzûr-ı âlîlerine i‘lâm olundu.<br><br>Fî 23 Cumâdelâhire sene 1171<br><br>Şuhûdü’l-hâl: ( )</p>          <br><a title="Önceki sayfa" style="text-decoration:none" href="./ayrmetin.php?idno=42106"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42108"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>