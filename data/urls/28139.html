﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 125<br>Hüküm no: 114<br>Orijinal metin no: [24b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mustafa’nın eski kocası Korucu el-Hac Nasuh Beşe b. Ali b. Halil’e ait terekeye el koyan varislerden mehir hakkını alması</b><br><br>Vilâyet-i Anadolu’da Yoros kazâsına tâbi‘ Beykoz nâm karye sükkânından iken bundan akdem vefât eden Korucu el-Hâc Nasuh Beşe b. Ali b. Halil nâm kimesnenin verâseti zevce-i menkûha-i metrûkesi Zahide bt. Hasan nâm hatun ile sulbî kebîr oğlu Mustafa ve sulbiye kebîre kızı Hatice’ye munhasıra olduğu şer‘an zâhir ve müte‘ayyin oldukdan sonra müteveffâ-yı mezbûrun zevce-i mutallakası olup zâtı ma‘rifet-i şer‘iyye ile ârifân Abdi Beşe b. Abdullah ve Mustafa Beşe b. Şükrullah ta‘rîfleriyle mu‘arrefe olan Âişe bt. Mustafa nâm hatun meclis-i şer‘-i şerîf-i enverde tereke-i müteveffâ-yı mezbûra vâzı‘u’l-yed olan mezbûrân Mustafa ve Zahide ile merkūme Hatice’nin zevc ve tarafından husûs-ı âti’z-zikri tasdîka sâbitü’l-vekâle vekîl olan Mahmud Beşe b. Abdullah mahzarlarında ikrâr ve takrîr-i kelâm edip merkūm el-Hâc Nasuh Beşe zevcim olup hayâtında beni tatlîk etmekle zimmetinde mütekarrir ve ma‘kūdün-aleyh olan dört bin akçe mehr-i müeccelim bana kable’l-edâ mezbûr el-Hâc Nasuh Beşe fevt olup terekesine mezbûrûn Mustafa ve Zahide ve Hadice vâzı‘û’l-yed olmalarıyla meblağ-ı merkūmu tereke-i müteveffâ-yı mezbûrdan merkūmûndan taleb ve da‘vâ eylediğimde beynimizde münâza‘ât-ı kesîre cereyân etmişdi. El-hâletü hâzihî muslihûn tavassut edip da‘vâ-yı mezbûrumdan merkūmûn ile beni iki bin iki yüz akçe üzerine sulh eylediklerinde ben dahi sulh-ı mezbûru kabûl ve bedel-i sulh-ı mezbûr iki bin iki yüz akçeyi yedlerinden tamâmen ahz u kabz edip ziyâdesine ve sâire müte‘allika âmme-i da‘vâdan mezbûrûnun zimmetlerini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-ışrîn mine’l-Muharremi’l-harâm li-sene mi’e ve elf.<br><br>Şuhûdü’l-hâl: Hüseyin Çelebi b. Mehmed, Mahmud b. Mehmed, Ahmed Efendi Kâtib-i Kassâm, Abdi Beşe b. İvaz, İbrahim Çelebi b. Ahmed, Ali b. Bâli, Hüseyin b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28138"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28140"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>