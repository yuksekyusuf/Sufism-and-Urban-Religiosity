﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 146<br>Hüküm no: 127<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’ya olan borcunu ödemesi hususunda Süleyman Reis’e tenbih olunması</b><br><br>Ma‘ruz,<br><br>Mahmiye-i İstanbul’da Sarıgez (Sarıgörez) kurbünde sâkin bâ‘is-i i‘lâm el-Hâc Mehmed Ağa b. Ali mahfil-i şer‘iyyâtda Tophânede Salıpazarı’nda sâkin el-Hâc Süleyman Reis b. el-Hâc Hasan muvâcehesinde bin yüz yetmiş senesi Receb-i şerîfinin on altıncı günü târîhiyle müverrah işbu deyn temessükü mantûkunca gāibân ani’l-beled tüccârdan Küçük Mehmed b. el-Hâc Hüseyin b. Abdullah ve el-Hâc Hasan Reis b. Hüseyin b. Ali zimmetlerinde ber-vech-i iştirâk cihet-i karzdan sekiz yüz on guruş hakkım olup mezbûr el-Hâc Süleyman Reis meblağ-ı mezbûrun bana edâsına bi’l-emr ve’l-kabûl bâ-kefâlet-i sahîha-i şer‘iyye ile kefîl ve zâmin olmağla otuz sekiz guruşunu kefâletine binâen yedinden ahzetmiş idim. Hâlâ bâkī kalan yedi yüz yetmiş iki guruşu ber-vech-i muharrer kefâletine binâen mezbûre el-Hâc Süleyman Reis’den taleb ederim deyü da‘vâ etdikde mezbûr el-Hâc Süleyman Reis dahi fi’l-hakīka kaziyye minvâl-i muharrer [üzere] olduğunu tâyi‘an ikrâr ü i‘tirâf etmeğin alâ-mûcibi i‘tirâfihî meblağ-ı bâkī-i mezbûr yedi yüz yetmiş iki guruşu bi-hükmi’l-kefâle müdde‘î-i mezbûr el-Hâc Mehmed Ağa’ya edâ ve teslîme merkūm el-Hâc Süleyman Reis’e tenbîh olunduğu huzûr-ı âlîlerine i‘lâm olundu.<br><br>Fî 10 Şa‘ban sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42232"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42234"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>