﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 292<br>Hüküm no: 315<br>Orijinal metin no: [73a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eve haksız yere el konulduğunun tespiti</b><br><br>Ma‘rûz.<br><br>Arzuhâl eden Roseni Nasrâniye meclis-i şer‘de zikri câ’î menzile vaz‘-ı yedi şer‘an sâbit olan Rali v. İlya nâm zimmî muvâcehesinde ile’l-helâk babam olup Boyacıoğlu demekle meşhûr Na‘lçacı Oskalı v. Dimo’nun yedinde mülkü olup ba‘de helâkihî ırsen bana ve hâzıratü bi’l-meclis anam Kali Nasrâniyeye mevrûs İstanbul’da Avcıbey mahallesinde vâki‘ tarafları Fıçıcı Toma ve Keresteci Hürmüz ve tarîk-ı âm ile mahdûd menzilimi mezbûr Rali bi-gayr-ı hakkın zabteder bana teslîme tenbîh olunmak murâdımdır deyü da‘vâ ol dahi cevâbında anası merkūme Kali Nasrâniye müstakilleten kendi mülkü olmak üzere on sene mukaddem yüz altmış guruş semen-i medfû‘ ve makbûza bana bey‘ ve teslîm eyledi mezbûrenin babasından mevrûs mülkü olduğu ma‘lûmum değildir deyü inkâr eyledikde müdde‘iye-i mezbûre Roseni Nasrâniye ikāmet eylediği udûl-i Müslimînden Abdi Subaşı mahallesi ahâlîsinden Mehmed b. Abdullah nâm kimesne ile nasârâ beyninde udûlden Samatya’da sâkin Şideri v. Bobo ve Atpazarı’nda kâîn Na‘lçacı İstefan v. İsak nâm zimmîler fi’l-hakīka menzil-i mahdûd-ı mezkûr Boyacıoğlu demekle ma‘rûf Na‘lçacı Oskalı v. Dimo’nun hayatında mülkü olup ba‘de helâkihî kızı işbu müdde‘iye-i mezbûre Roseni Nasrâniye ile zevcesi Kali Nasrâniyenin mevrûs mülk ve haklarıdır deyü edâ-i şehâdet-i şer‘iye edip şehâdetleri hayyiz-i kabûlde vâki‘a oldukdan sonra mezbûre Roseni Nasrâniye ba‘de’t-tahlîfi’l-mu‘teber mûcebiyle menzil-i mahdûd-ı mezbûrdan mezbûre Roseni Nasrâniyenin hissesini teslîme merkūm Rali zimmîye tenbîh olunduğu huzûr-ı âlîlerine i‘lâm olundu.<br><br>Fî 4 min-Zilhicce sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=6068"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6070"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>