﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 200<br>Hüküm no: 153<br>Orijinal metin no: [42b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hisarönü voyvodası İsmail Ağa’nın Mehmed Nuri Ağa’ya teslim ettiği parayı geri istemeye hakkı olmadığı</b><br><br>Hisarönü kazâsı voyvodasının 6600 guruş mu‘ârazadan men‘<br><br>Ma‘rûz,<br><br>Anadolu’da Bolu sancağına tâbi‘ Hisarönü kazâsı voyvodası sâbık sâhib-i arzuhâl İsmail Ağa b. İsmail nâm kimesne Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde sâlifü’z-zikr Bolu sancağı mütesellimi esbak Dergâh-ı âlî kapıcıbaşılarından Emin Bey hazînedârı derûn-ı arzuhâlde mezkûrü’l-ism Mehmed Nuri Ağa b. Abdullah muvâcehesinde ben bin iki yüz elli iki senesi hilâlinde zikr olunan Hisarönü kazâsı voyvodası iken sene-i mezkûre Rûz-ı Hızır’ında ahâlî-i kazâ üzerlerine edâsı lâzım gelip tarh olunan tekâlîflerinden ahâlî-i mezbûrûndan cem‘ ü tahsîl eylediğim oniki bin üç yüz guruşu cânib-i mîrî için mütesellim-i mûmâ-ileyhe vermek üzere kazâ-i mezbûr muhtârları yediyle merkūm Mehmed Nuri Ağa’ya irsâl eylediğimde ol dahi ahzedip meblağ-ı mezkûrun ancak beş bin yedi yüz guruşunu mütesellim-i mûmâ-ileyhe verip bâkīsi olan altı bin altı yüz guruşu vermeyip yedinde kalmağla ben kazâ-i mezkûrun mukaddemâ voyvodası olmam takrîbiyle kazâ-i mezbûr ahâlîsinin emîn ve mu‘temedleri ve cümlesinin vekîlleri olduğuma binâen meblağ-ı bâkī-i mezkûr altı bin altı yüz guruşu merkūm Mehmed Nuri Ağa’dan ahâlî-i merkūmûn için istirdâd ederim deyü tasaddî eylediği da‘vâsı meşrû‘a ve iltifâta şâyân olmadığı merkūm İsmail Ağa’ya tefhîm ve da‘vâ-yı mezkûresiyle mezbûr Mehmed Nuri Ağa’ya bî-vech-i şer‘î mu‘ârazadan men‘ olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fî 12 M sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1055"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1057"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o326"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>