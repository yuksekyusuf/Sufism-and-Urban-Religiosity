﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 281<br>Hüküm no: 249<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Çelebi b. Ahmed’in vefat eden Ümmühani bt. Mehmed’in varisi olduğunu ispatlaması</b><br><br>Mahmiye-i İstanbul’da beytü’l-mâl-i hâssa emîni olan fahrü’l-akrân Ömer Ağa b. Osman tarafından husûs-ı âti’l-beyâna vekîl olduğu nehc-i şer‘î ve tarîk-ı mer‘î üzre sâbit olan Mehmed Çelebi b. Mustafa nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-kitâb İbrahim Çelebi b. Ahmed nâm kimesne mahzarında bi’l-vekâle üzerine da‘vâ ve takrîr-i kelâm edip mahmiye-i mezbûrede Tercüman Yunus Mahallesi’nde sâkin iken bundan akdem vefât eden Ümmühani bt. Mehmed nâm hatunun zâhirde vâris-i ma‘rûfu olmayıp terekesi beytü’l-mâle âid olmağla müteveffât-ı mezbûrenin terekesinden bir zenne ferâcesiyle bir sîm küçük ön kuşağını mezbûr İbrahim ahz ü kabz edip bi-gayr-ı vechin şer‘î vaz‘-ı yed etmekle hâlâ suâl olunup mârrü’z-zikr ferâce ile kuşağı beytü’l-mâl için bana teslîme mezbûr İbrahim’e tenbîh olunmak matlûbumdur dedikde gıbbe’s-suâl mezbûr İbrahim cevâbında zikrolunan ferâce ile kuşağa vaz‘-ı yedini ikrâr lâkin ben müteveffât-ı mezbûrenin babası mezbûr Mehmed’in li-ebeveyn er karındaşı Ahmed’in oğlu olup ve hasren vârisi olmağla hatta huzûr-ı Müslimînde ber-vech-i muharrer babasının li-ebeveyn karındaşı Ahmed’in oğlu olup ve hasren vârisi olduğumu hayatında ikrâr ve ben-dahi tasdîk edip mukırratün-aleyhâ vefât etmekle mukırrûn-leh bi’n-neseb cihetinden ben müteveffât-ı mezbûrenin hasren vârisiyim deyü def‘le mukābele edicek gıbbe’l-istintâk ve’l-inkâr mezbûr İbrahim’den ber-vech-i muharrer verâsetine beyyine taleb olundukda udûl-i Müslimînden Yazıcı Mahallesi imâmı olan el-Hâc Hüseyin Efendi b. Abdullah ve mahalle-i mezbûre sükkânından es-Seyyid Ali Efendi b. Abdullah ve Hasan Efendi b. Ahmed ve el-Hâc Cafer b. Abdurrahman nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-hakīka müteveffât-ı mezbûre Ümmühani Hatun hayatında bizim huzûrumuzda mezbûr İbrahim için babası mezbûr Mehmed’in li-ebeveyn karındaşım [karındaşı] Ahmed’in oğludur ve hasren vârisimdir deyü ikrâr mezbûr İbrahim dahi tasdîk edip mukırratün-aleyhâ vefât etmekle mezbûr İbrahim müteveffât-ı mezbûrenin mukırrûn-leh bi’n-neseb cihetinden hasren vârisidir biz bu husûsa bu vech üzre şâhidleriz şehâdet [68a] dahi ederiz deyü her birleri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince mezbûr İbrahim’in ber-vech-i muharrer verâsetine ba‘de’l-hükm vekîl-i mezbûru bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’l-hâmis [min]-Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Hasan Efendi b. Abdullah, Mustafa Çelebi b. İbrahim, Ali Çelebi b. Mustafa, Hasan Efendi b. el-kâtib, Mehmed Çelebi b. Haydar, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41397"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41399"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>