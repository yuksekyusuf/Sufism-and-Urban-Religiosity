﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 838<br>Hüküm no: 1024<br>Orijinal metin no: [142a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Rabia bt. Seyyid Mustafa Efendi’nin bahçesinden kiracısı Mustafa b. Abdullah’ın kira süresi bitmeden çıkarılmaması</b><br><br>Mahmiye-i İstanbul’da Avratpazarı kurbünde sâkine fahrü’l-muhadderât Şerife Râbia Hatun bt. el-merhûm es-Seyyid Mustafa Efendi’nin mahmiye-i mezbûrede Silivrikapısı hâricinde vâki‘ mülk bahçesinde müste’ciri olan bâ‘isü’l-vesîka Mustafa b. Abdullah mahfil-i kazâda müşârün-ileyhâ Şerife Râbia’nın husûs-ı câ’i’z-zikre vekîl-i sâbitü’l-vekâlesi Hüseyin Bey b. Kasım mahzarında takrîr-i kelâm ve bast-ı merâm edip mezbûr Hüseyin Bey vekâleten zikrolunan bahçeyi bin yetmiş iki Şevval’i gurresinden bir sene tamamına değin üç bin iki yüz akçe ücret ile îcâr ol dahi minvâl-i muharrer üzere istîcâr ve kabûl edip ücret-i mersûmeden ber-vech-i peşîn vekîl-i mezbûr Hüseyin Bey’e bin iki yüz altmış akçe ve Paydar bt. Abdullah nâm hatun yediyle müvekkile-i müşârün-ileyhâya dahi üç yüz kırk akçe ki cem‘an bin altı yüz akçe def‘ ü teslîm eyledikden sonra [142b] müşârün-ileyhâ Şerife Râbia Hatun yedime mühürlü tezkire vermiş iken hâlâ müddet-i icârem tamam olmadın mezbûr Hüseyin Bey bahçeden çık deyü bi-gayr-ı vech-i şer‘î ta‘arruz ve rencîdeden hâlî değildir suâl olunup men‘ olunmasını taleb ederim dedikde gıbbe’s-suâl vekîl-i mezbûr Hüseyin Bey cevâbında kazıyye minvâl-i muharrer üzere olduğunu ikrâr edecek müddet-i icâre tamamına değin bî-vech ta‘arruzdan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-işrîn min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Abdi Çelebi b. Hüseyin, Resûl b. Rıdvan, Veli b. Mahmud, Ahmed b. Abdülcabbar, Mehmed b. Ramazan ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25910"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25912"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b838"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o924"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>