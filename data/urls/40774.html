﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 486<br>Hüküm no: 495<br>Orijinal metin no: [72b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karati bt. Petre’nin kaybolduğunu iddia ettiği kocası Diyani v. İkşoti’nin donanmada kürekçi olarak istihdam edildiği</b><br><br>Galata kazâsında Marmara nâhiyesinde vâki‘ Kalazan nâm karye sâkinelerinden Karati bt. Petre nâm Nasrâniye meclis-i şer‘-i hatîr-i lâzimü’t-tevkīrde karye-i mezbûre sükkânından Halil Beşe b. Abdullah nâm râcil mahzarında üzerine takrîr-i da‘vâ edip merkūm Halil Beşe târih-i kitâbdan elli iki gün mukaddem Marmara nâhiyesinde sâkin olan Dergâh-ı âlî yeniçerileri üzerlerine serdâr olan işbu hâzır bi’l-meclis Zülfikār Çelebi’nin emri ile ba‘de’l-mağrib menzilimi basıp zevcim olan Diyani v. İkşoti nâm zimmîyi ahz edip götürmüşdür ol günden beri zevcim mezbûr Diyani gāib olmuşdur suâl olunsun dedikde gıbbe’s-suâl merkūm Halil Beşe cevâbında işbu sene-i mübârekede Bozcaada önünde vukū‘ bulan muharebede donanma-i hümâyûn kadırgalarının kürekçilerine noksân gelmekle sadr-ı a‘zam bedr-i efham nazımü menâzimi’l-âlem mütemmimü mehâmmi’l-ümem hazretleri tarafından bedel ile nâhiye-i mezbûreden otuz sekiz nefer kürekçi tedârüküne mübâşir olup Dergâh-ı âlî yeniçerileri çavuşlarından olan ( ) emr-i âlî ile geldikde nâhiye-i mezbûre nâibi olan Mevlana Mehmed Efendi b. ( ) zikrolunan otuz sekiz nefer kürekçi bî-bedel cem‘ ve tedârik ve mübâşir-i merkūma teslîm nâhiye-i mezbûre re‘âyâsını rızâları ile beni ta‘yîn etmekle ben dahi merkūmenin zevci mezbûr Diyani’nin menziline varıp mezbûru davet ve rızâsı ile donanma-i [hümâ]yuna gitmişdir hatta mezbûr Diyani’nin minvâl-i muharrer üzere rızâsı ile bedel alıp donanma-i hümâyûna gittiğine hüccet-i şer‘iyyem dahi vardır deyu nâib-i mûmâ-ileyhin imzâsıyla mümzât ve hatemiyle mahtûme hüccet-i şer‘iyye ibrâz edip feth ü kırâat olundukda hâl minvâl-i muharrer üzere olduğu müte‘ayyin ve mütehakkık olmağın merkūme Karati serdâr-ı mezkûr Zülfikār Çelebi ile merkūm Halil Beşe’ye bi-gayri vech-i şer‘î mu‘ârazadan men‘ birle mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâdis min-Zilhicceti’ş-şerîfe li-sene 1067.<br><br>Şühûdü’l-hâl: Mumcu İslam Beşe b. Şa‘ban, Osman Beşe çukadâr, Süleyman Bey b. Zekeriya ve gayruhüm mine[’l-hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40773"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40775"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b486"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o840"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>