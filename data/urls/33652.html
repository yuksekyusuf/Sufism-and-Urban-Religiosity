﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 283<br>Hüküm no: 225<br>Orijinal metin no: [45a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avram v. Yako ile Mosi v. Elya’nın, bağcı ve saçakçı gediklerini İsak v. Mosi’ye devrettikleri</b><br><br>Bağcı ve saçakçı gediği mübâya‘ası<br><br>Ma‘rûz<br><br>Kazzâz esnâfından Avram v. Yako nâm Yahûdî meclis-i şer‘-i hatîrde esnâf-ı merkūmeden Menahim v. Paruh ve Mosi v. Elya nâm Yahûdiler hazır oldukları hâlde yine esnâf-ı merkūmeden bâ‘isü’l-i‘lâm İsak v. Mosi nâm Yahûdî muvâcehesinde takrîr-i kelâm edip İstanbul’da Çarşı-yı Kebîr’de Takyeci sûkunda vâki‘ Kazzâz Menteş Yahûdî ile Hıncı [Kıncı]? zimmî dükkânları beynlerinde kâin bir bâb bağcı ve saçakçı dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme hâzırân-ı mersûmân Menahim ve Mosi Yahûdilerin ale’l-iştirâki’s-seviy bâ-sûret yedlerinde emvâlleri iken hâzır-ı mesfûr Menahim Yahûdî ber-vech-i muharrer mâlik olduğu nısf hisse-i şâyi‘asını şehr-i sâbık Cumâdelûlâ’nın onuncu günü yedi yüz elli guruş semen-i medfû‘ ve makbûza huzûr-ı şer‘de bana bey‘ ve temlîk ve teslîm ben dahi iştirâ ve temellük ve tesellüm ve kabûl edip lâkin nısf gedik-i mezkûr kaleminde ismime tasrîh olunmamış ise de el-yevm gedik-i mezkûrun nısfı benim bilâ-sûret ve nısf-ı âharı hâzırân-ı mersûmândan mesfûr Mosi Yahûdinin bâ-sûret akd-i âti’z-zikrin sudûruna değin münâsafeten yedimizde emvâlimiz olmağla benimle hâzır-ı mersûm Mosi Yahûdiden her birimiz ber-vech-i muharrer münâsafeten mâlikleri olduğumuz gedik ta‘bîr olunan âlât-ı lâzıme-i mezkûreyi tarafeynden bi’l-îcâb ve’l-kabûl bâtten ve sahîhan bi-safkatin vâhidetin mersûm İsak Yahûdiye bin beş yüz guruşa bey‘ ve temlîk ve teslîm eylediğimizde ol dahi ba‘de’l-iştirâ ve’t-temellük ve’t-tesellüm ve’l-kabz ve’l-kabûl semeni olan meblağ-ı mezkûr bin beş yüz guruşu bize def‘ ü teslîm biz dahi yedinden bi’t-tamam ve’l-kemâl ahz ü kabz etmemizle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve ıskāt ve her birimiz ber-vech-i muharrer âharın ibrâsını kabûl edip ba‘de’l-yevm gedik ta‘bîr olunan âlât-ı lâzıme-i mezkûrenin mecmû‘u <<müstakillen>> mesfûr İsak Yahûdinin emvâl-i müşterâtı ve hakk-ı sırfı olup benimle hâzırân-ı mersûmânın [45b] kat‘a alâka ve medhalimiz kalmamışdır deyü ba‘de’l-ikrâr ve’t-tesâduk gedik-i mezkûrun kaleminde hâzırân-ı mesfûrân üzerlerinde kayd-ı evveli ref‘ ve terkīn-birle müşteri-i mersûm İsak Yahûdî ismine tashîhan kayd ile müceddeden yedine bir kıt‘a sûret i‘tâsını mesfûr İsak Yahûdî istid‘â ve istirhâm eylediği İstanbul Mahkemesi’nden huzûr.<br><br>Fî 9 C sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33651"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33653"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>