﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 215<br>Hüküm no: 273<br>Orijinal metin no: [30a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Abdülkadir b. Mehmed Halife’nin kiracısı olduğu Mimar Murad Vakfı’na ait evi Hacı Süleyman b. Ali’ye devretmesi</b><br><br>Mahmiye-i İstanbul’da Karakız mahallesi sâkinlerinden mefharü’l-müderrisîn Abdülkādir Efendi b. Mehmed Halife meclis-i şer‘de, işbu hâfızu’l-kitâb el-Hâc Süleyman b. Ali muvâcehesinde ikrâr ve ta‘bîr ani’l-merâm edip, -merhûm ve mağfûrun leh- Mi‘mâr Murad vakfından olup mahalle-i mezbûrede vâki‘, üç tarafdan merkūm Şeyh Resmî Vakfı ile ve bir tarafdan tarîk-i âm ile mahdûd olan biri tahtânî ve biri fevkānî iki bâb odaları müştemil olan menzilin icâre-i müeccelesi Şeyh Resmî mahallesi mescidinde müezzin olan kimesneye meşrûta olan menzilde ayda kırk akçe ücret-i müeccele ile sâkin olup, bundan akdem menzil-i mezkûr harâbe müşrif oldukda izn-i şer‘le kendi mülküm olmak üzre mâlımdan ba‘zı mevâzi‘in tecdîd ve ba‘zı yerlerin ta‘mîr etmiş idim. Hâlâ mezbûr el-Hâc Süleyman yedinden zikr olunan binâm mukābelesinde altı bin nakd-i râyic fi’l-vakt akçe ahz u kabz edip, menzil-i mezkûru mütevellîsi olan Ahmed Çelebi ma‘rifetiyle mezbûr el-Hâc Süleyman’a fâriğ oldum dedikde, mukırr-ı mezbûrun vech-i meşrûh üzre ikrârın merkūm el-Hâc Süleyman bi’l-muvâcehe tasdîk edicek, mâ hüve’l-vâki‘ gıbbe’t-taleb ketb olundu, tâlibi yedine def‘ olundu. Hurrire fi’l-yevmi’r-râbi‘ min [şehri] Cemâziyelevvel li sene seb‘a ve ışrîn ve elf.<br><br><br>Şuhûdü’l-hâl: Mahmud Efendi, Halil Efendi, Derviş b. Çelebi, Hayyât Mehmed, İbrahim, Ahmed Çelebi, el-Hâc Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24377"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24379"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>