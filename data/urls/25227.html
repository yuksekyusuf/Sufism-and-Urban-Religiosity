﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 344<br>Hüküm no: 340<br>Orijinal metin no: [42b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Lütfullah’ın Ahmed b. Mahmud’da olan altı bin akçesini İsmail Ağa b. Osman’ın tahsil ettiği</b><br><br>Mahmiye-i İstanbul’da Beytü’l-mâl-i hâssa emîni olan fahrü’l-akrân İsmail Ağa b. Osman meclis-i şer‘de mahmiye-i mezbûrede Dülgerzâde mahallesinde sâkin iken bundan akdem vefât eden Lütfullah nâm sagīrin vasîyy-i şer‘îsi olan Ahmed b. Mahmud nâm kimesne mahzarında ikrâr ve takrîr-i kelâm edip mukaddemâ sagīr-i mezbûra babası Mustafa Efendi nâm müteveffâdan ırsen intikāl edip vasîsi mezbûr Ahmed yedinde mazbût olan atı bin akçe sagīr-i mezbûrun terekesinden olup meblağ-ı mezkûra zâhirde müstehak verese olmamakla mukaddemâ meblağ-ı mezbûru mal-ı gāibdir deyü emânetim hasebiyle vasîyy-i mezbûr Ahmed’den taleb ve ahz murâd eylediğimde ol dahi sagīr-i mezbûrun âhar diyârda amelleri vardır onların hakk-ı mevrûsu olmağla tevkīf olunur deyü meblağ-ı mezkûru bana teslîmden imtinâ‘ eyledikde veresenin huzûru için vasîyy-i mezbûra sekiz ay mehl verilip tecîl olunmayıp el-hâletü hâzihî mehl-i mezbûr hulûl edip zikrolunan veresenin mekânı ve hayat ve memâtları dahi ma‘lûm olmayıp meblağ-ı mezkûr mal-ı mefkūd olmağın hâlâ bi’l-emâne meblağ-ı mezkûru altı bin akçeyi izn-i şer‘le vasîyy-i mezbûr Ahmed yedinden tamamen alıp kabz edip zimmetinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’r-râbi‘ min-Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Fahrü’l-eimme Mehmed Efendi, Ahmed Efendi kâtib-i kassâm, Kadri Beşe b. Muharrem, Mehmed Beşe b. İbrahim, Abdülkerim Beşe b. Rasûl, Abdi Çelebi b. Hüseyin, el-Hâc Ahmed b. Mahmud, Mustafa Çelebi b. İsa</p>          <br><a title="Önceki sayfa" style="text-decoration:none" href="./ayrmetin.php?idno=25226"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25228"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b344"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1024"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>