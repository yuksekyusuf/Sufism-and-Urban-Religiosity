﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 71<br>Hüküm no: 46<br>Orijinal metin no: [18b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İbrahim Reis b. Mehmed’in hayatta iken Eflak asıllı kölesi Rıdvan b. Abdullah’ı azat ettiği</b><br><br>İşbu sâhibü’l-kitâb orta boylu gök gözlü sarışın çenesinin sağ tarafında ve başında yara alâmeti var Eflakiyyü’l-asl Rıdvan b. Abdullah mahfil-i şer‘-i şerîfde mahmiye-i Galata tevâbi‘inden kasaba-i Kasımpaşa’da el-Hâc Hasan mahallesinde vefât eden merkūm İbrahim Reis b. Mehmed’in sulbî sagīr oğlu Mehmed’in vasiyy-i muhtârı olan el-Hâc Mustafa b. Mehmed ve bint-i sulbiyesi Sâime nâm hâtun muvâcehesinde üzerine takrîr-i da‘vâ edip ben merhûm-ı mezbûr İbrahim Reis’in abd-i memlûkü olup lâkin hâl-i hayâtında ve kemâl-i akl-i sıhhatinde beni müdebber edip vefât etmekle mu‘tak olmuşken vasiyy-i mezbûr ile mersûm Sâime Hâtun rıkkı olmak zu‘mu ile bana vaz‘-ı yed ederler yedleri kasr olunmak matlûbumdur dedikde gıbbe’s-suâl ve akībe’l-inkâr ve’l-istişhâd udûl-i müslimînden el-Hâc İbrahim b. Mehmed ve Ahmed Çelebi b. Mustafa nâm kimesne li ecli’ş-şehâde mahfil-i şer‘-i şerîfe hâzırân olup gıbbe’l-istişhâd edâ-i şehâdet-i [19a] şer‘iyye edip fi’l-vâki‘ merhûm-ı mezbûr İbrahim Reis evsâf-ı mezkûre ile ittisâfı olan mezbûr Rıdvan’ı hâl-i hayâtında ve kemâl-i aklında müdebber eyledi, biz bu husûsa şâhidleriz şehâdet dahi ederiz dediklerinde ba‘de’t-ta‘dîl şehâdetleri makbûle olmağın ve merhûm-ı mezbûrun sülüs mâlı dahi müsâ‘id olmağın mezbûr Rıdvan’ın ıtkına hüküm birle mâ hüve’l-vâki‘ bi’t-taleb sebt olundu. Hurrire fî evâsıtı Rebî‘ilevvel li sene sitte ve ışrîn ve elf<br><br><br>Şuhûdü’l-hâl: El-Hâc Mehmed b. Cafer el-Müezzin, Abdülkerim b. Ahmed, Mehmed Çelebi b. Hüseyin, Ahmed Çelebi b. Mustafa, el-Hâc Mehmed b. ( ) et-Tabbâh, Mustafa b. Mehmed el-Muhzır, İbrahim el-Muhzır</p>          <br><a title="Önceki sayfa" style="text-decoration:none" href="./ayrmetin.php?idno=20094"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20096"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o204"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>