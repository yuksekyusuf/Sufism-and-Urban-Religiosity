﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 351<br>Hüküm no: 284<br>Orijinal metin no: [62b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un vefat eden kocası Mahmud Ağa’daki hakkını mirastan aldığı</b><br><br>Husûs-ı âti’l-beyanın mahâllinde ketb ü tahrîri iltimâs olunmağın savb-ı şer‘-i şerîf-i enverden Mevlânâ İskilibî Mehmed Efendi irsâl olunup ol dahi mahmiye-i İstanbul’da Küçükmustafapaşa kurbünde Molla Hüsrev mahâllesinde sâkin el-Hâc Süleyman b. el-Hâc Süleyman’ın menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde mahmiye-i mezbûrede Hocapaşa mahâllesi ahâlîsinden olup Beşiktaş’da Sultân Süleyman mahâllesinde sâkin iken bundan akdem vefât eden el-Hâc Mahmud Ağa b. el-Hâc Ahmed’in <<menziline varıp>> verâseti zevce-i menkûha-i metrûkesi Hadîce Hatun bt. Abdullah b. Abdullah ile sulbî oğlu Abdülbaki nâm bâliğ-i gayr-ı reşîde münhasıra ve tashîh-i meselesi sekiz sehmden olup sihâm-ı mezbûrenin bir sehmi zevcesi mezbûreye ve bâkī yedi sehmi mezbûr Abdülbaki’ye isâbeti tahakkukundan sonra zevce-i mezbûre Hadîce Hatun tarafından vekîli olduğu zât-ı mezbûreyi ma‘rifet-i şer‘iyye ile ârifân mezbûr el-Hâc Süleyman Ağa b. el-Hâc Süleyman ve el-Hâc Ahmed b. İbrahim şehâdetleriyle vekâleti sâbit olan mârrü’z-zikr Sultân Süleyman mahâllesi imamı Hüseyin Efendi b. Mahmud meclis-i ma‘kūd-ı mezbûrda müteveffâ-yı mezbûrun bâ-hüccet-i şer‘iyye vasiyy-i muhtârı olmağla terekesine bi’l-vesâye vâzı‘ü’l-yed olan bâ‘isü’l-kitâb Halil Odabaşı Ağa b. Receb mahzarında bi’l-vekâle ikrâr ve takrîr-i kelâm edip müteveffâ-yı mezbûrun terekesi tahrîr ve ba‘de-ihrâci’l-masârıf ber-mûceb-i defter-i kassâm-ı askerî tashîh-i mezbûr üzere müvekkilem mezbûrenin sümün hissisine isâbet eden elli bin otuz bir akçe ile müvekkilem mezbûrenin zevci müteveffâ-yı mezbûr zimmetinde mütekarrer ve ma‘kūdün-aleyh altmış bin akçe mehr-i müeccel [63a] ki cem‘an yüz on bin otuz bir akçeyi tereke-i müteveffâ-yı mezbûrdan olmak üzere vasiyy-i mezbûr Halil Odabaşı Ağa yedinden vekâletim hasebiyle tamâmen alıp kabz eyledim, min-ba‘d meblağ-ı mecmû‘-ı mezbûr yüz on bin otuz bir akçeden vasiyy-i mezbûr yedinde ve zimmetinde bir akçe ve bir habbe bâkī kalmayıp müvekkilem mezbûrenin terekesinden vasiyy-i mezbûr Halil Odabaşı Ağa’nın bi’l-vesâye makbûz ve masrûfuna müte‘allıka âmme-i da‘vâdan bi’l-vekâle zimmetini ibrâ-i âmm-ı kātı‘ü’l-hısâm ile ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ve ma‘an mürsel Mustafa Çelebi b. el-Hâc Hasan ve Abdullah Çelebi b. Abdullah ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevm 4 min-Receb sene 1143.<br><br>Şuhûdü’l-hâl: Çorbacı Süleyman Ağa b. Süleyman Efendi, İbrahim Efendi b. el-Hâc Yusuf, Derviş Mehmed Efendi b. Mehmed Emin, Mustafa Çelebi [b.] el-Hâc Hasan, el-Hâc Ahmed b. İbrahim, Abdullah Çelebi b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=38088"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38090"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b351"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o545"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>