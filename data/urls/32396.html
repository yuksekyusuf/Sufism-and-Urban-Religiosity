﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 536<br>Hüküm no: 399<br>Orijinal metin no: [143a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sofçu Gümüşgerdanoğlu’nun borçlarının, tek seferde ödeyemeyeceği hukuken sabit olur ise taksitlendirilmesi</b><br><br>Sarrâf Gümüşgerdanoğlu’nun fermânı.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîdet fezâilühû- tevkī‘-i refî‘-i hümâyûn vâsıl olucak ma‘lûm ola ki<br><br>Âsitâne-i aliyyemde Sofcular Hanı’nda mütemekkin Sofcu Gümüşgerdanoğlu nâm zimmî Rikâb-ı hümâyûnuma arzuhâl edip mesfûrun Âsitâne-i aliyyemde sâkin ma‘lûmü’l-ism kimesnelere yirmi beş bin yedi yüz altmış bir guruş deyni olup ancak def‘aten edâya kudreti olmayıp taksît-ı şer‘î ile edâya râzı iken mezkûrlar kemâl-i te‘annüdlerinden nâşî def‘aten taleb ve ahz ü habs teklîfi ile te‘addî ve rencîdeden hâlî olmadıkların ve Mahmudpaşa Nâibi tarafından yedine i‘lâm-ı şer‘î i‘tâ olunduğun inhâ ve şer‘le görülüp taksît-ı şer‘î ile edâ-i deyn ettirilmek bâbında hükm-i hümâyûnum ricâ etmekden nâşî Dîvân-ı Hümâyûn’umdan şurûtu suâl olundukda; bu makūle def‘aten edâ-i deyne adem-i kudreti, dâyinleri muvâcehesinde sâbit olan medyûnun taksît-ı şer‘î ile edâ-i deyn eylemesi için emr-i şerîf yazılageldiği tahrîr olunmağla şurûtu mûcebince amel olunmak bâbında fermân-ı âlî-şânım sâdır olmuşdur. Buyurdum ki: Hükm-i şerîfimle ( ) vusûl buldukda bu bâbda sâdır olan emrim üzere amel dahi sen ki Mevlânâ-yı mûmâ-ileyhsin, husûs-ı mezbûra tamam mukayyed olup göresin inhâ olduğu üzere mesfûrun ber-vech-i muharrer dâyinleri merkūmûna deyni olan ol mikdâr guruşu def‘aten edâya adem-i kudreti dâyinleri merkūmûn muvâcehelerinde şer‘an sâbit olur ise taksît-ı şer‘î ile edâ-i deyn ettirip def‘aten taleb ve ahz ü habs teklîfi ile te‘addî ve rencîde ettirmeyip mazmûn-ı emr-i şerîfimle âmil olasız. Şöyle bilesiz alâmet-i şerîfe i‘timâd kılasız.<br><br>Fî-evâsıtı Rebî‘ülâhir sene 1225<br><br>Kostantıniyyeti’l-mah[mi]yye</p>          <br><a title="Önceki sayfa" style="text-decoration:none" href="./ayrmetin.php?idno=32395"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32397"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b536"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>