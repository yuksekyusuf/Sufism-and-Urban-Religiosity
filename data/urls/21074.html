﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 74<br>Hüküm no: 10<br>Orijinal metin no: [3a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Dürrî Mehmed Bey’in karısı ve çocuklarının vasîsi Ayşe bt. İslam’a intikal eden terzi dükkânının, merhumun borçlarının ödenmesi için Ümmühani’ye satıldığı</b><br><br>Mahrûse-i Galata muzâfâtından kasaba-i Paşaˈda Câmi‘-i Kebîr mahallesi sükkânından iken bundan akdem vefât eden Dürrî Mehmed Bey b. Mustafaˈnın verâseti zevce-i metrûkesi Emine bt. İbrahim ile sagīr oğlu Ali ve sagīre kızı Emetullahˈa münhasıra olduğu şer‘an zâhir ve müte‘ayyin oldukdan sonra merkūme Emine ile sagīrân-ı mezbûrânın tesviye-i emirlerine savb-ı şer‘den mansûb vasîsi olan ceddeleri Âişe bt. İslâm meclis-i şer‘-i şerîfde işbu bâ‘isetüˈl-vesîka Ümmühani bt. Hüseyin nâm hatunun zevci ve tarafından ikrâr-ı câ’iˈz-zikri tasdîka vekîl olup nehc-i mu‘teber-i şer‘î üzre vekâleti sâbite el-Hâc İbrahim b. Ramazan mahzarında her biri asâleten ve vesâyeten ikrâr ve takrîr-i kelâm edip müteveffâ-yı mezbûrun düyûn-ı kesîre-i müsbetesi olup tereke-i menkūlesi düyûnuna vefâ etmemekle emlâkinden olup mahalle-i mezbûrede dört kuyu kurbünde vâki‘ bir tarafdan Mehmed Çelebi b. Davud mülküne ve bir tarafdan müşteriye-i mezbûrenin âhar mülküne ve bir tarafdan ba‘zan müteveffâ-yı mezbûrun âhar mülküne ve ba‘zan mezbûre Ümmühani mülküne ve bir tarafdan tarîk-i âmma müntehî iki kepenk mülk terzi dükkânı dahi semen-i misli ile âhara bey‘ olunmak [3b] lâzım gelmeğin biˈl-izniˈş-şer‘î dükkân-ı mezkûr sûk-ı sultânîde hâssa münâdîlerinden el-Hâc Mustafa yediyle ba‘deˈn-nidâ ve beyneˈt-tâlibîn müzâyede olundukda merkūme Ümmühani üzerinde yüz altmış esedî guruşda karâr ve ziyâde ile tâlib-i âhar zuhûr etmediğinden mâ‘adâ meblağ-ı mezbûr yüz altmış esedî guruşa zarûre-i deyn-i mezkûre içün müvekkile-i mezbûre Ümmühaniˈye asâleten ve vesâyeten bey‘-ı bâtt-ı sahîh-i şer‘î ile bey‘ ve teslîm edip ol dahi iştirâ ve tesellüm eyledikden sonra semeni olan meblağ-ı mezbûru merkūme Ümmühani Hatun yedinden her birimiz asâleten ve vesâyeten kabz eyledik ba‘deˈl-yevm dükkân-ı mezbûr müvekkile-i mezbûre Ümmühaniˈnin mülk-i müşterâsıdır hasbemâ teşâ ve tahtâr mutasarrıfa olsun dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈl-yevmiˈs-sânî veˈl-işrîn min-Zilhiccetiˈş-şerîfe li-sene selâse ve semânîn ve elf.<br><br>Şuhûdüˈl-hâl: Mehmed Çelebi b. Davud, İbrahim Çelebi b. el-Hâc Mehmed, Mehmed Çelebi b. Mustafa, İbrahim Çelebi b. Hüseyin, Hasan Beşe b. Abdullah, Osman Beşe b. Ramazan, Hasan Çelebi b. ( ), Mehmed b. Mustafa, Mahmud b. Ömer, Ahmed b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21073"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21075"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1025"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>