﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 252<br>Hüküm no: 308<br>Orijinal metin no: [65b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Kulak Ali Beşe b. Receb’in köle bedelinden Saliha bt. Mehmed zimmetinde olan alacağını tahsil etmesi</b><br><br>Mahmiye-i İstanbul’da Neslişah Sultan mahallesinde sâkin esirci tâifesinden Kulak Ali Beşe b. Receb meclis-i şer‘-i şerîf-i enverde işbu bâ‘isetü’l-kitâb yine mahmiye-i mezbûrede el-Hâc Hasanzâde mahallesinde sâkine Saliha bt. Mehmed nâm hatun mahzarında ikrâr-ı tâm ve takrîr-i kelâm edip mezbûre Saliha zimmetinde benden iştirâ ve tesellüm eylediği orta boylu açık kaşlı kara gözlü Rusiyyetü’l-asl Şahbaz bt. Abdullah nâm câriye-i memlûkem bahâsından yüz elli esedî guruş hakkım olup hattâ meblağ-ı mezbûru ba‘de’d-da‘vâ edâ etmek üzere hüküm ve hüccet-i şer‘iyye tahrîr olunmuşdu, el-hâletü hâzihî mezbûre Saliha meblağ-ı mezbûr yüz elli esedî guruşu bana edâ ve teslîm, ben dahi ahz u kabz ve tesellüm eyledim, meblağ-ı mezbûr yüz elli esedî guruşdan bir akçe ve bir habbe hakkım kalmamışdır dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi evâsıtı Saferi’l-hayr li-sene mi’e ve elf.<br><br>Şuhûdü’l-hâl: Hasan Çelebi b. Fazlullah, Ekmekçi Ali b. ( ), İbrahim Çelebi b. Ahmed, Ebûbekir b. Hüseyin, Mehmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28332"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28334"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o334"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>