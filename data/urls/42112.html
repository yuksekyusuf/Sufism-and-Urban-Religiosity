﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 68<br>Hüküm no: 6<br>Orijinal metin no: [2b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gelibolu Kalemi Adet-i Ağnam Mukataası mültezimi Mustafa Ağa’nın Miri Hassa Kasabbaşı Halil Ağa’nın getirdiği koyunlardan vergi almaktan men edilmesi</b><br><br>Ma‘rûz<br><br>Husûs-ı âti’l-beyânın mahâllinde istimâ‘ ve ketb için cânib-i şer‘den me’zûnen irsâl olunan mîrî kâtibi fahrü’l-müderrisîni’l-kirâm Sıdkı Mustafa Efendi Defterdâr kapısı’nda Başbâki kulu Ağa’ya mahsûs odaya varıp huzûr-ı Müslimînde akdeylediği meclis-i şer‘de Rumeli’de Gelibolu Kalemi âdet-i ağnâmı mukāta‘asına ber-vech-i mâlikâne mutasarrıf olan sâhib-i arzuhâl Mustafa Ağa b. Abdullah meclis-i ma‘kūd-ı mezkûrda hâlâ Hâssa Kasabbaşısı olup derûn-ı arzuhâlde mezkûrü’l-ism Halil Ağa b. Abdurrahman b. Abdullah’ın husûs-ı âti’l-beyânda vekâleti sâbit olan Mehmed Ağa b. Mustafa muvâcehesinde ber-vech-i mâlikâne uhde ve iltizâmımda olan Gelibolu ve İpsala ve Migalkara [Malkara] ve Keşan ve tevâbi‘i kazâlarda vâki‘ mîrî kışlaklara bin yüz altmış dokuz ve yetmiş senelerinde müvekkil-i mûmâ-ileyh Kasabbaşı Halil Ağa tarafından vaz‘ ve ol havâlîlerden imrâr olunan seksen dört binden mütecâviz ağnâm-ı mîriye ve keçi ve kuzunun seneteyn-i mezkûreteynde iktizâ eden rüsûm-ı âdet-i ağnâmlarını ber-mûceb-i berât-ı âlîşân edâsı lâzım iken müvekkil-i mûmâ-ileyh Kasabbaşı Halil Ağa mücerred ta‘yînât-ı mîriye için tedârik ve Âsitâne’ye ihzâr olunan ağnâmdır deyü ağnâm-ı mezkûrun rüsûm-ı âdet-i ağnâmların edâda muhâlefet etmekle işbu yedimde olan sûret-i derkenârlara ba‘de’n-nazar seneteyn-i mezkûreteynde iktizâ eden rüsûm-ı âdet-i ağnâmların bana teslîme tenbîh olunmasın taleb ederim deyü ba‘de’d-da‘vâ ve’l-istintâk vekîl-i merkūm cevâbında işbu yedimde olan sûret-i emr-i âlîde musarrahan tastîr olunduğu üzere Âsitâne-i aliyye’de vâki‘ Saray-ı cedîd ve atîk-i hümâyûn ve benât-ı selâtîn-i i‘zâm ve Dergâh-ı mu‘allâm yeniçerileri ve cebeci ve topçu ve sâir esnâf-ı askeriyenin rûz-ı merre verilecek ta‘yînâtları için Rumeli cânibinden iştirâ ve Âsitâne-i aliyye’ye sevk ve tesyîr olunan ağnâm ve ağnâm misillüden Âsitâne-i sa‘âdet’e gelirken bi’l-iktizâ kışlaklarda meks ve yol üzerlerinde olan âdet-i ağnâm tahsîldârları sahîh mîrî koyundan rüsûm talebinden bâ-fermân-ı âlî men‘ ve nehy olunmalarıyla ber-vech-i muharrer müdde‘î-i merkūmun matlûbu olan âdet-i ağnâm rüsûmu müvekkilim mûmâ-ileyhin yedinde olan sahîh mîrî ağnâmı resmi olmağla ber-mûceb-i emr-i âlî vermez deyü müdde‘î-i mezbûrun müdde‘âsını bi’l-vekâle def‘ eyledikden sonra yedinde olup takrîr-i meşrûhuna mutâbık ibrâ eylediği bir kıt‘a sûret-i emr-i âlî dahi vech-i mezkûr üzere men‘ ve nehy olunduğunu nâtık olmağla müdde‘î-i merkūm Mustafa Ağa’nın müdde‘âsı mugāyir-i emr-i Sultânî olduğuna binâen müdde‘î-i merkūm Mustafa Ağa husûs-ı mezkûr için müvekkil-i [mûmâ]ileyh Kasabbaşı Halil Ağa’dan hilâf-ı emr-i âlî mutâlebe eylediği sahîh mîrî koyun âdet-i ağnâmı nâmıyla bî-vech mu‘ârazadan men‘ eylediğini mevlânâ-yı mezbûr mahâllinde ketb ü tahrîr ve ba‘dehu meclis-i şer‘a gelip alâ-vukū‘ihî inhâ ve inbâ eylediği huzûr-ı âlîlerine i‘lâm olundu.<br><br>Fî 23 Cemâziyelâhire sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42111"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42113"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>