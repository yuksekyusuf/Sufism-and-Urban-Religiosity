﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 825<br>Hüküm no: 618<br>Orijinal metin no: [140a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safiye bt. Abdullah’ın, kocası merhum Yusuf Beşe’nin zimmetindeki mehir alacağını vasîden talep ettiği</b><br><br>Mahmiye-i Galataˈya tâbi‘ kasaba-i Kasımpaşaˈda Yeldeğirmeni mahallesinde sâkin iken bundan akdem vefât eden el-Hâc Yusuf Beşe b. Abdullahˈın verâseti zevce-i metrûkesi Safiye bt. Abdullah ile sulbî kebîr oğlu Mustafa Çelebi ve sagīr oğulları Halil ve Abdullahˈa münhasıra olduğu zâhir ve müte‘ayyin oldukdan sonra meclis-i şer‘-i enverde mezbûre Safiyeˈnin vekîl-i müsecceli olan Mehmed Çelebi b. Hüseyin biˈl-vekâle mezbûr Mustafa mahzarında üzerine da‘vâ ve takrîr-i kelâm edip müvekkilem mezbûre Safiyeˈnin zevci müteveffâ-yı mezbûrun zimmetinde ma‘kūdun-aleyh olan yirmi bin akçe hakkını kableˈl-istifâ fevt olup hâl-i hayatında meblağ-ı mezbûr bana deyni olduğunu alâ-ruûsiˈl-işhâd ikrâr ve işhâd dahi etmekle hâlâ mezbûr Mustafaˈdan taleb ederim suâl olunsun dedikde gıbbeˈs-suâl veˈl-inkâr ve isre-talebiˈl-beyyine udûl-ı Müslimînˈden Receb b. ( ) ve Şa‘bân b. Abdullah nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-vâki‘ müteveffâ-yı mezbûr hayatında zevcem işbu Safiye bt. Abdullah nâm hatunun yirmi bin akçe mehr-i müecceli zimmetimde deynimdir deyü bizim huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i şerâ’itiˈl-kabûl şehâdetleri makbûle oldukdan sonra mezbûre Safiye Hatun muhadderâtdan olup meclis-i şer‘a huzûru müte‘azzire olmağın tahlîfine kıbel-i şer‘den Mevlânâ Ömer Efendi irsâl olunup ol dahi mezbûre Safiyeˈnin menziline varıp aleˈl-vechiˈl-meşrû‘ tahlîf içün ettiği mahâllinde tahrîr ve ba‘dehû ma‘an irsâl olunan Ahmed Beşe b. Osman, Veli Çelebi b. Ali meclis-i şer‘a gelip alâ-vukû‘ihî inhâ ve takrîr etmeğin mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fî-gurreti Cumâdelâhire li-sene hamse ve semânîn ve elf.<br><br>Şuhûdüˈl-hâl: Fahrüˈl-müderrisînüˈl-kirâm Hasan Efendi b. İshak, Mustafa b. Hızır, Veli Çelebi b. Veli, Hüseyin Çelebi b. Ali, Ali Beşe b. Halil, Hacı Efendi</p>          <br><a title="Önceki sayfa" style="text-decoration:none" href="./ayrmetin.php?idno=21681"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21683"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b825"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o888"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>