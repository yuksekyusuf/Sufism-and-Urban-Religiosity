﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 167<br>Hüküm no: 131<br>Orijinal metin no: [18b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Başyazıcı Ali Efendi b. Abdullah’ın alacaklısı olduğu Çukadâr Mehmed Beşe b. Abdülbâki ile sulh yoluyla anlaşarak birbirlerinin zimmetlerini ibra ettikleri</b><br><br>Husûs-ı âti’z-zikrin mahallinde ketb ü tahrîri için savb-ı şer‘den Mevlânâ Ali Efendi b. Mustafa irsâl olunup ol dahi sâbıkā Başyazıcı olan fahrü’l-eşbâh Ali Efendi b. Abdullah nâm kimesnenin mahmiye-i İstanbul’da Hüsrev Paşa Türbesi kurbünde Kasab İvaz Mahallesi’nde vâki‘ menziline varıp zeyl-i rakīmde mektûbü’l-esâmî Müslimîn huzûrlarında akd-i meclis-i şer‘-i nebevî eyledikde merkūm Ali Efendi meclis-i ma‘kūd-ı mezbûrda işbu râfi‘u’l-kitâb Çukadâr Mehmed Beşe b. Abdülbâki mahzarında ikrâr ve takrîr-i kelâm edip mezbûr Mehmed Beşe’yi bundan akdem sâbıkā duhân gümrükcüsü olan gāib ani’l-meclis İbrahim Ağa zimmetinde olan bin yüz altmış altı guruşumu mezbûr İbrahim Ağa’dan ahz u kabza ve meblağ-ı mecmû‘-ı mezbûru beynimizde ma‘lûm kimesnelere deynim olmağla deyn-i mezbûrumu edâya tarafımdan vekîl ve nâib-i menâb nasb u ta‘yîn eylediğimde ol dahi ber-vech-i muharrer vekâlet-i mezbûreyi kabûl ve meblağ-ı mecmû‘-ı mezbûru merkūm İbrahim Ağa’dan bi’l-vekâle ahz u kabz ettiğinden sonra meblağ-ı mezbûrun sekiz yüz on altı guruşunu emrime binâen mahalline edâ edip bâkī üç yüz elli guruşunu kendi mesârifine sarfla istihlâk etmişidin deyü mezbûr Mehmed Beşe’den da‘vâ eylediğimde ol dahi meblağ-ı bâkī-i mezbûru emrinle işbu Ömer Çelebi b. el-Hâc Mehmed’e teslîm eyledim deyü def‘ edip beynimizde nizâ‘-ı küllî vukū‘undan sonra beynimize muslihûn tavassut edip da‘vâ-yı mezkûremden merkūm Mehmed Beşe benimle yüz guruş üzerine sulh olduğunda ben dahi sulh-i mezbûru baʻde’l-kabûl bedel-i sulh-i merkūm yüz guruşdan mâ‘adâ merkūm Mehmed Beşe ile da‘vâ ve nizâ‘ım kalmayıp husûs-ı mezbûra ve sâir beynimizde cereyân eden hesâb ve ahz u i‘tâ ve hukūk-ı ma‘lûme ve mechûleye müte‘allika âmme-i da‘vâdan târih-i kitâba gelince mezbûr Mehmed Beşe’nin zimmetini ibrâ-i âm ile ibrâ ve iskāt eyledim dedikde gıbbe’t-tasdîkı’l-vicâhî vâki‘ hâli mevlânâ-yı mezbûr mahallinde tahrîr ba‘dehû ma‘an ba‘s olunan İbrahim b. Mustafa ve Ali b. İvaz ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 24 min-şehri Rebîʻülâhir sene 1121<br><br>Şuhûdü’l-hâl: Es-Seyyid Abdülhalim Çelebi b. es-Seyyid Mustafa tâbi‘-i Ârif Efendi, Ahmed Efendi b. el-Hâc Abdullah, İbrahim Çelebi b. el-Hâc Mehmed, Ömer Çelebi b. el-Hâc Mehmed, Uzun Mehmed b. Abdullah, Abdullah Efendi b. Abdülbâki ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4409"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4411"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>