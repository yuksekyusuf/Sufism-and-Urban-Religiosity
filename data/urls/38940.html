﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 473<br>Hüküm no: 560<br>Orijinal metin no: [86b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Kurşuncu Ahmed Ağa’nın Sultan Bayezid-i Veli Vakfı’nda olan alacağının vârisleri tarafından tahsil olunması</b><br><br>Kara Mustafa Paşa Vakfı’na dâir ibrâ<br><br>Mahrûse-i Galata’ya muzâfe kasaba-i Beşiktaş mahallâtından Sinanpaşa mahallesinde sâkin iken bundan akdem fevt olan Sultan Bâyezid-i Velî Vakfı kurşuncusu Ahmed Ağa b. Mustafa’nın vârisi zevce-i menkûha-i metrûkesi Şerife Zeliha bt. İbrahim ile li-ebeveyn er karındaşı Mehmed’e münhasıra ve terekesinin rub‘u zevcesi mezbûreye ve bâkī sülüs esmânı karındaşı mezbûr Mehmed’e inhisârı tahakkukundan sonra müteveffâ-yı mezbûrun sülüs vasiyeti olmağla zâtı mu‘arrefe zevce-i mezbûre Zeliha Hatun asâleten ve karındaşı mezbûr Mehmed tarafından husûs-ı âti’l-beyânda vekîl olduğu Ali Efendi b. İbrahim ve Mustafa Ağa b. Abbas şehâdetleriyle sâbit olan es-Seyyid Mehmed Salih Ağa b. Mustafa vekâleten meclis-i şer‘-i şerîf-i enverde Kara Mustafa Paşa Vakfı mütevellîsi işbu bâ‘isü’l-vesîka Mehmed Said Efendi b. Mustafa mahzarında her biri bi’l-asâle ve bi’l-vekâle ikrâr-ı tam ve takrîr-i kelâm edip mezbûre Zeliha Hatun mûrisimiz müteveffâ-yı mezbûrun hayatında sülüs malından vasiyeti edâ ve tenfîzine beni vasîyy-i muhtâre nasb ü ta‘yîn etmekle müteveffâ-yı mezbûrun merkūm Mehmed Said Efendi zimmetinde hayatında mütüvellî-yi merkūmun emriyle vakf-ı mezbûrun türbe ve medresesinde kapladığı kurşun semeninden iki bin yüz seksen dört guruşdan bâkī bin yedi yüz altmış dokuz guruş alacak hakkı olup kable’l-ahz ve’l-istifâ fevt ve meblağ-ı bâkī-i mezbûr benimle sülüs vasiyeti ve karındaşı merkūma mevrûs olmağla meblağ-ı bâkī-i mezbûr bin yedi yüz altmış dokuz guruşun sülüsü olan beş yüz seksen dokuz guruş yirmi altı para ile bâkī kalan bin yüz yetmiş dokuz guruş on iki paradan benim ber-tashîh-i mezkûr hisse-i irsiyeme isâbet eden üç yüz doksan üç guruş dört para ki cem‘an dokuz yüz seksen iki guruş otuz parayı bana ve karındaşı müvekkil-i merkūmun ber-tashîh-i mezkûr hisse-i irsiyesine isâbet eden yedi yüz seksen altı guruş sekiz parayı müvekkil-i merkūm için vekîl-i merkūma mezbûr Mehmed Said Efendi tamamen edâ ve teslîm, biz dahi yedinden tamamen ahz ü kabz edip min-ba‘d meblağ-ı mecmû‘-ı mezbûrdan mütevellî-i merkūm Mehmed Said Efendi zimmetinde bir akçe ve bir habbe bâkī kalmamağla husûs-ı mezkûra ve hukūk-ı şer‘iyeye müte‘allika âmme-i da‘vâdan taraf-ı vakfı ve mütevellî-i merkūm Mehmed Said Efendi’nin zimmetini her birimiz bi’l-asâle ve bi’l-vesâye ve bi’l-vekâle ibrâ ve iskāt eylediğimizde ol dahi ibrâ-yı mezkûrumuzu kabûl eyledi dediklerinde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 28 L sene [1]242.<br><br>Şühûdü’l-hâl: Mehmed Necib Ağa b. Halil, Mustafa Ağa b. el-Hâc Hasan, Mustafa Ağa b. Abbas.</p>          <br><a title="Önceki sayfa" style="text-decoration:none" href="./ayrmetin.php?idno=38939"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38941"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b473"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o485"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>