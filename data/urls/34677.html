﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 80<br>Hüküm no: 24<br>Orijinal metin no: [11-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çiftçibaşı Mustafa’nın, Çekmece-i Sagir nahiyesinde ahali ile birlikte kullandıkları mera kirasını onlarla birlikte ödemesi</b><br><br>Mukābele şüd<br><br>Çekmece-i Sagīr nâhiyesinde mer‘a nizâ‘ından dolayı 1400 guruş hüküm<br><br>Kaydı ihrâc olundu<br><br>Fî 3 Şa‘bân sene [1]304<br><br>Ma‘rûz<br><br>Havâss-ı Refî‘a kazâsına muzâfe Çekmece-i Sagīr ahâlisinden ashâb-ı arzuhâl Yüzbaşı el-Hâc Mehmed Ağa b. Mehmed ve Kahveci el-Hâc Mehmed Emin Ağa b. Ahmed nâm kimesneler ile Yamandi v. Yorgi ve Arakil v. Artin ve Petro v. Todori nâm zimmîlerden her biri meclis-i münîrde derûn-ı arzuhâlde ismi mezkûr Çiftçibaşı-i sâbık Mustafa b. İbrahim nâm kimesne muvâcehesinde ahâlisi olduğumuz mârrü’z-zikr Çekmece-i Sagīr karyesi hudûdu dâhilinde vâki‘ karyemiz ahâlilerine mahsûs olan mer‘a yerimizi biz ve sâir ma‘lûmü’l-esâmî ahâli-i İslâm ve re‘âyâdan her birimiz sene-i sâbık duhûl eden rûz-ı Kasım’ından işbu sene-i mübârekede duhûl edecek rûz-ı Kasım’a gelince kâmilen zabt u tasarruf etmek üzere bin dört yüz guruş kirâ mukāvelesiyle merkūm Mustafa Ağa’ya îcâr ve teslîm eylediğimde ol dahi ber-vech-i muharrer istîcâr ve kabûl etmiş idi el-hâletü hâzihî kirâ-yı mezkûru bizimle sâir ahâli-i karyeye vermeyip zimmetimde alacağım olan meblağ-ı mezkûr bin dört yüz guruşu bizimle sâir ahâli-i karyeye vermek üzere merkūm Mustafa Ağa’ya tenbîh olunmak murâdımızdır deyü da‘vâ ettiklerinde <<ol dahi>> merkūm Mustafa Ağa dahi cevâbında müdde‘î-i merkūmun ber-minvâl-i muharrer müdde‘âsını bi-tamamihâ tâyi‘an ve kat‘iyyen ikrâr ve tasdîk ettikden sonra meblağ-ı mezkûr bin dört yüz guruşu işbu sene-i mezkûre Kasım’ı duhûlünde merkūmûn ile sâir ahâli-i karyeye tamamen def‘ ü teslîm etmek üzere merkūm Mustafa Ağa’nın ta‘ahhüd eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 20 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34676"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34678"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>