﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 113<br>Hüküm no: 98<br>Orijinal metin no: [10a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mahmud Çelebi’nin varislerinin anlaştığı</b><br><br>Mahmiye-i Kostantıniyye’de Çukurhamamı kurbunda sâkin iken vefât eden Mahmud Çelebi b. el-merhûm Mehmed Efendi nâm sagīrin verâseti vâlidesi Belkıs Hâtun bt. Abdullah ve li eb kız karındaşı Âbide’ye ve li ebeveyn ammi[si] mefhar-i kuzâti’l-İslâm Ali Efendi b. Sıyami’ye münhasıra idiği hâkim-i muvakki‘-i sadr-ı kitâb-ı tûbâ-leh [ve] hüsnü me’âb huzûrunda mütebeyyin olup, mezbûre Belkıs Hâtun’u mu‘arrefe-i şer‘iyye ile Hatice [bt.] Mehmed Efendi ve Ümmî bt. Ebûbekir nâm hâtunlar ta‘rîf ettikden sonra, mezbûre Belkıs Hâtun’un zevci ve tarafeynden husûs-ı âti’z-zikre vekîli olup Eşref Efendi b. Mehmed ve Mehmed b. Behrâm şehâdetleri ile hasm-ı şer‘-i câhid mahzarında vekâleti sâbit olan fahrü’l-kuzât Abdurrahman Efendi b. Nasrullah meclis-i şer‘de müteveffâ-yı mezbûr Mehmed Çelebi’nin ammî ve vârisi ve kıbel-i şer‘-i şerîfden mansûb vasîsi hâfızu’l-kitâb-ı mûmâ-ileyh Ali Efendi mahzarında bi’l-vekâle ikrâr ve takrîr-i kelâm edip, sagīr-i mezbûra bundan akdem vefât eden babası merhûm-ı mezbûr Mehmed Efendi’den intikāl edip ber-mûceb-i defter-i kassâm vasiyy-i müşârun-ileyh Ali Efendi yedinde mazbût olan hisse-i şer‘iyye-i ma‘lûmesinden ba‘de’l-vefât vâlidesi mezbûre Belkıs Hâtun’a âid olan yirmi yedi bin dörder yüz seksen altı akçeyi vekâlet-i mahkiyem hasebiyle bi’t-tamâm vasiyy-i mezbûr Ali Efendi yedinden alıp kabz etdim. Min ba‘d müteveffâ-yı mezbûr Mehmed Çelebi’nin babası muhallefâtından olup mahmiye-i mezbûrede Balat nâm mevzi‘de vâki‘ ma‘lûmü’l-hudûd bahçeye ve mahrûse-i Bursa hâricinde Çekirge hamamı kurbunda vâki‘ ma‘lûmü’l-hudûd menzile ve sâir muhallefâtına müte‘allik âmme-i de‘âvîden mezbûr Ali Efendi’nin zimmetin ibrâ-i âmm-ı kātı‘ü’n-nizâ‘la ibrâ ve ıskāt-ı tâm ile ıskāt etdim dedikde, mezbûr Abdurrahman Efendi’nin vekâleti hasebiyle sudûr eden ikrârın mûmâ-ileyh Ali Efendi asâleten ve vesâyeten tasdîk ve tahkīk etmeğin, mâ hüve’l-vâki‘ bi’t-taleb ketb olundu. Tahrîren fi’l-yevmi’s-sâbi‘ min şehri Rebî‘ilevvel li sene seb‘a ve ışrîn ve elf.<br><br><br>Şuhûdü’l-hâl: Mehmed Efendi b. Musa, İsa Efendi b. ( ), eş-Şeyh Rahmet Efendi b. ( ), İsa Efendi, Davud Efendi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24202"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24204"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>