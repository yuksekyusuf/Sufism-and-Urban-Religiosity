﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 174<br>Hüküm no: 214<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avraham’ın kızları Sinyora ile Reali’nin alacakları konusunda sulh bedeli karşılığı anlaşmaya vardıkları</b><br><br>Mahmiye-i İstanbul’da Çelebioğlu Mahallesi sâkinelerinden Sinyora ve Reali bintey Avraham nâm Yahûdilerin vâlideleri ve husûs-ı âtîye vekîlleri olup Şa‘ban Çavuş b. Ahmed nâm kimesne ile Bünyad v. Menteş Yahûdi şehâdetleriyle vekâleti sâbite olan Sahola bt. Merliye nâm Yahûdiye mahfil-i şer‘-i şerîfde mahrûse-i Galata kazâsına tâbi‘ Kapudağı nâhiyesinde Mahanya nâm karye ahâlîsinden işbu sâhibü’r-rakīm Dimitri v. Yani nâm zimmî muvâcehesinde bi’l-vekâle ikrâr-ı tâm ve takrîr-i kelâm edip müvekkilelerim mezbûretânın mezbûr Dimitri zimmetinde cihet-i şer‘iyyeden olan iki yüz seksen guruş haklarını vekâlet-i mahalliyem [mahkiyem] hasebiyle taleb ve da‘vâ eylediğimde bi’l-külliye inkâr eyleyip beyyine ikāmetine dahi iktidârları olmayıp yemîn teklîfi esnâsında muslihûn tavassut edip iki bin akçe üzerine inşâ-i akd-i sulh eylediklerinde sulh-i mezbûru kabûl ve bedel-i sulh olan iki bin akçeyi ahz ve istîfâ ettik, husûs-ı mezbûra müte‘allika âmme-i da‘vâdan zimmetini ibrâ ve ıskāt eyledim, ba‘de’l-yevm mazmûn-ı kitâba muhâlif da‘vâ sudûr ederse lede’l-hükkâmi’l-kirâm istimâ‘ ve ısgā olunmasın dedikde gıbbe’t-tasdîkı’ş-şer‘î mâ-vaka‘a bi’t-taleb ketb ü sebt olundu.<br><br>Fî-evâsıtı Saferi’l-hayr min-şühûri sene erba‘a ve sittin ve elf.<br><br>Şuhûdü’l-hâl: Mehmed Beşe b. Süleyman, Pîrî Beşe b. Hüseyin, Mehmed Çelebi b. Hüseyin, İbrahim Çelebi b. Davud ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=396"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=398"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>