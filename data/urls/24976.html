﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 153<br>Hüküm no: 89<br>Orijinal metin no: [9a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Hüseyin’e vasî tayin edilen Yusuf Beşe b. Abdullah aleyhinde açılan dava</b><br><br>Dîvân-ı kāimmakām-ı sadrazamîde ma‘kūd mahfil-i kazâda bundan akdem mahmiye-i İstanbul’da Oruc Gāzi mahallesinde sâkine iken fevt olan Âişe bt. Hüseyin nâm sagīrin li-ümm karındaşı ve hasran vârisesi Fâtıma bt. İbrahim meclis-i mezbûrda müteveffât-ı mezbûrenin hâl-i hayatında kıbel-i şer‘den mansûb vasîsi olan işbu bâ‘isü’r-rakīm Yusuf Beşe b. Abdullah mahzarında üzerine takrîr [ve] da‘vâ edip mezbûr Yusuf mûrisim müteveffât-ı mezbûrenin kıbel-i şer‘den mansûb vasîsi olmağla İstanbul Ağası Ramazan Ağa zimmetinde mal-ı mezbûrdan güzeşte on bin akçeyi mezbûr Yusuf Beşe vesâyeten kabz ve kendi mesârifine sarf edip hatta bin yetmiş senesinde mahmiye-i mezbûrede hâkim-i şerî‘at-i garrâ olan merhûm Sadreddinzâde Ruhullah Efendi huzûrunda vech-i muharrer üzere kabzını <<inkâr>> ikrâr ve yedime hüccet-i şer‘iye verilmişdir deyü târih-i mezbûr ile müverraha ve merhûm-ı mezbûrun imzâsıyla mümzât hüccet-i şer‘iye ibrâz edip mezbûr Yusuf Beşe muvâcehesinde feth ve kırâet ve istintâk olundukda mezbûr Yusuf Beşe merkūm Ramazan Ağa’dan meblağ-ı mesfûru kabzını ve mazmûn-ı hüccet-i mezbûreyi bi’l-külliye inkâr edicek müdde‘iye-i mezbûreden müdde‘âsına mübeyyin beyyine taleb olundukda beyyineden izhâr-ı acz edip istihlâf etmeğin fi’l-vâki‘ Ramazan Ağa’dan meblağ-ı mezbûru ahz u kabz ve ba‘dehû merhûm-ı mezbûr Ruhullah Efendi’nin hayatında huzûrunda ikrâr dahi etmeyip üzerine edâsı lâzım olmadığına mezbûr Yusuf Beşe’ye yemîn teklîf olundukda ol dahi alâ-vefki’l-mesûl yemîn billâhi te‘âlâ etmeğin mûcebiyle bilâ-beyyine mu‘ârazadan mezbûre Fâtıma men‘ birle mâ-vaka‘a bi’t-taleb ketb olundu.<br><br>( ) min-şehri Recebi’l-ferd li-sene isneyn ve seb‘în ve elf.<br><br>Şuhûdü’l-hâl: Mehmed Ağa muhzırbaşı, Rasûl b. Ramazan, Ali Ağa b. Oruc, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=24975"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24977"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1058"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>