﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 174<br>Hüküm no: 120<br>Orijinal metin no: [18a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Coye bt. Simon’un ölen kızının mirasındaki hissesi hususunda damadı Yasef v. Heider ile sulh olup zimmetini ibra ettiği</b><br><br>Vilâyet-i Rumeli’nden medîne-i Ruscuk mahallâtından Yahudi mahallesinde sâkine iken hâlike olan Canle bt. Mosi nâm Yahudiyyenin verâseti zevc-i metrûkü Yasef v. Heider nâm Yahudiye ve vâlidesi Coye bt. Simon nâm Yahudiyyeye ve sadrî sagīr oğlu Hayim’e münhasıra olduğu şer‘an mütehakkık ve tereke-i hâlike-i mezkûreye zevci mezkûr Yasef vâzı‘u’l-yed olduğu [18b] zâhir ve mütebeyyin oldukdan sonra hâlike-i mezkûrenin vâlidesi mezkûre Coye meclis-i şer‘-i hatîr-i lâzimü’t-tevkīrde zevci mezkûr Yasef muvâcehesinde bi-tav‘ihâ ikrâr ve i‘tirâf edip kızım hâlike-i mezkûrenin terekesinden bi-hasebi’l-irsi’ş-şer‘î bana isâbet eden südüs hisse-i şer‘iyyemi tereke-i hâlike-i mezkûreden zevci mezbûr Yasef’den da‘vâ ve taleb etmekle beynimizde münâza‘ât-ı kesîre vâkı‘a olmuşdu el-hâletü hâzihî beynimize muslihûn tavassut edip südüs hisse-i şer‘iyyem mukābilesinde beni kızım hâlike-i mezkûrenin terekesinden şerâit-i sulhu câmi‘ mevâni‘den ârî tehârüc-i şer‘î tarîkı üzere yüz kırk riyâlî guruş üzerine sulh ettiklerinde ben dahi sulh-ı mezbûru kabûl edip bedel-i sulh olan meblağ-ı mezbûrun seksen beş guruşunu tarafımdan vekîlim olan işbu hâzır bi’l-meclis oğlum Şemail v. Mosi yedinden ahz u kabz edip mâ‘adâsı olan elli beş guruşu mezbûr Yasef yedinden ahz u kabz eyleyip tereke-i hâlike-i mezbûreden ben südüs hisse-i şer‘iyyem da‘vâsından mezbûr Yasef’in zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm kızım hâlike-i mezkûre Canle’nin terekesine müte‘allik zevci mezbûr Yasef üzerine bi-vechin mine’l-vücûh ve bi-sebebin mine’l-esbâb da‘vâ ve hakkım kalmadı dedikde mukırre-i mezkûre Coye’nin vech-i muharrer üzere cârî ve sâdır olan ikrârında el-mukarru lehü’l-mezkûr Yasef vicâhen tasdîk ve şifâhen tahkīk edicek mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’r-râbi‘ ve’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: İsa Bey b. Ahmed, el-Hâc Ca‘fer b. Abdullah, İsmail b. Yunus ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o895"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>