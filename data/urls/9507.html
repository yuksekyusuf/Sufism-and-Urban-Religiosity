﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 330<br>Hüküm no: 534<br>Orijinal metin no: [96b-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Şam Beylerbeyi Hızır Paşa’nın vakfiyesi</b><br><br>Emîru’l-ümerâ’i’l-kirâm kebîru’l-küberâi’l-fihâm zi’l-kadri ve’l-ihtirâm el-mahsûs bi inâyeti’l-meliki’l-alîm Şam vilâyeti sâbık beylerbeyi Hızır Paşa b. Abdurrahim kıbelinden âti’z-zikr vakıf ikrârına ve rücû‘ da‘vâsına vekâleti İbrahim b. Mehmed ve İlyas b. Mustafa’nın şehâdetleri ile sâbit olan Ali Kethüdâ b. Mehmed bi’l-vekâle ikrâr etti ki, emîr-i mûmâ ileyhin annesi merhûme Râbia Hâtun bt. Abdurrahman maraz-ı mevte yakalanıp başını vefât yastığına koyduğunda bazı emvâlini vücûh-i hayrâta ve sübül-i meberrâta bezl ederek kendisine âhiret azığı tedârik ederek niyet-i hâlisa ve taviyye-i sâfiye ile on üç bin akçesinin cihet-i hayrât ve sunûf-i meberrâta vakfedilmesini vasiyyet etti. Mûmâ ileyh Beylerbeyi, merhûmenin vasiyyetini kabûl edip kendisi de hâlis-i malından ifrâz ve mahz-ı menâlinden temyîz edip on yedi bin akçesini vakfetti. Cemî‘ mebâliğ-i mezbûreyi, tetmîm, tekmîl ve tescîl maksadıyla mütevellî nasb ettiği Yusuf b. Abdullah’a teslîm etti. O da tesellüm edip sâir vakıf mütevellîleri gibi tasarruf etti. Vâkıf-ı mezbûr, mebâliğ-i mevkūfenin, senede ona on bir buçuk rıbh üzre istiğlâl ve istirbâh edilmesini şart etti. Rıbh ve galleden hâsıl olan mikdârdan yevmî iki akçeyi müvekkil-i mezbûrun Ustrumca kasabasında vâki‘ evinin kurbunda bulunan mescidde imâm olacak kimesneye imâmet cihetiyle ta‘yîn etti; diğer bir akçeyi de her gün sabah namazından sonra Kur’ân-ı azîmden bir cüz’ tilâvet edip sevâbını merhûme-i mestûrenin rûhuna hediye etmesi mukābilinde yine imâm-ı mezbûra ta‘yîn etti. Yevmî iki akçeyi sabah namazından sonra bir cüz’ okuyacak kimesneye, bir akçeyi de yine salât-ı mezkûreden sonra Mülk sûresini okuyacak kimesneye ta‘yîn etti. İki sûrenin tilâvetine de müddet-i hayâtınca, kasaba-i mezkûrede sâkin olan Sinan Halîfe b. Muhyiddin’i, andan sonra ehil ve müstahık bir kimesneye ta‘yîn etti. Yevmî bir akçeyi salât-ı mezkûreden sonra bir cüz’ okuyacak kimesneye ta‘yîn etti. Tilâveti de müddet-i hayâtınca Bekir Halîfe b. Mehmed’e, sonra hâkimin münâsib göreceği kimesneye ta‘yîn etti. Yevmî bir akçeyi Kur’ân-ı azîmden bir cüz’ okuyacak kimesneye ta‘yîn etti. Tilâveti de müddet-i hayâtınca, kasaba-i mezkûreden Mahmud b. Mustafa’ya, sonra ehil ve müstahık olacak bir kimesneye ta‘yîn etti. Yevmî bir akçeyi sabah namazından sonra Yâsîn sûresini okuyacak kimesneye ta‘yîn etti. Kırâ’atı da müddet-i hayâtınca kasaba-i mezbûreden Mevlânâ Şeyh Mehmed’e, sonra hâkimin münâsib göreceği kimesneye ta‘yîn etti. Yevmî bir akçeyi mescid-i mezbûrda sabah namazından sonra Furkān-ı kerîmden bir aşr-ı şerîf tilâvet edip sevâbını merhûme-i merkūmenin rûhuna hediye edicek kimesneye ta‘yîn etti. Yevmî bir akçeyi vakıf mütevellîsine ta‘yîn etti. Tevliyeyi de müddet-i hayâtınca mezbûr Yusuf’a, sonra hâkimin münâsib göreceği kimesneye şart etti. Yevmî bir akçeyi vakfa nâzır olacak kimesneye şart etti. Nezâreti de, mürtezika mahzarında mütevellînin sene başında muhâsebesine bakmak şartıyla kasaba-i mezbûre hâkimine şart etti. Vâkıf-ı mezbûr ayrıca hâlis-i malından ifrâz ve mahz-ı menâlinden temyîz edip iki bin akçesini daha vakfetti ve meblağ-ı mezbûru, mütevellîye teslîm etti. O da tesellüm edip vech-i meşrûh üzre tasarruf etti. Vâkıf-ı mezbûr, meblağ-ı mezbûrun zikredildiği gibi istiğlâl edilmesini şart etti. Galleden hâsıl olanın her gün bir cüz’ tilâvet edip sevâbını vâkıf-ı mezbûrun kasaba-i mezbûrede medfûn oğlu merhûm Mehmed Bey’in rûhuna hediye edicek kimesneye verilmesini şart etti. Mütevellî-i merkūm, vâki‘ ikrârı vicâhen ve şifâhen tasdîk etti. Cânibeyn takrîr-i merâmlarını tamamladığında hâkim, vâkıfın rücû‘ ve istirdâdı ve mütevellînin imtinâ‘ına müte‘allik hüküm şerâitine ri‘âyet ederek ve sonra vekîlin, adem-i lüzûma istinâd ederek rücû‘ da‘vâsını tekrar etmesinden ve mütevellînin lüzûm cevâbından sonra vakfın sıhhat ve lüzûmuna hükmetti. Meblağ-ı mezbûr böylece sahîh, şer‘î bir vakıf hâline geldi.<br><br><br>Cerâ zâlike ve hurrire fî evâhiri Safer sene 971.<br><br><br>Şuhûdü’l-hâl: Ahmed b. Süleyman, Mehmed Çelebi b. Süleyman, Nasûh Bey b. Abdullah, el-Hâc Abdullah b. Abdullah ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=9506"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9508"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o349"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>