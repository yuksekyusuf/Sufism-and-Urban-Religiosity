﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 52<br>Hüküm no: 8<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Reisülküttab Hamza Paşa’nın devlete intikal eden bozahane hissesinin Haseki el-Hac Behram b. Abdullah’a satıldığı</b><br><br>Mükerrer kayd olunmuşdur. Bir varaka aşağıda yoklana.<br><br><<Bundan akdem reîsülküttâb olup emr-i şerîf-i sultânî ile katl olunan Hamza Paşa’nın cânib-i mîrîye düyûn-ı kesîre-i müsbetesi olup cümle terekesi mîrîye olan düyûnunu istiğrâk etmeğin terekesini bey‘e ve semenini mîrî için kabza cânib-i şer‘-i hatîrden me’zûn ve taraf-ı saltanat-ı aliyyeden meʼmûr olup bi’l-fi‘l atebe-i aliyye-i sultâniyyede vezâretile başdefterdâr olan düstûr-ı mükerrem, müşîr-i mufahham, nâzım mesâlihi’l-enâm bi-ahseni’l-ittisâkı ve’l-intizâm, müdebbirü umûri’s-saltanati’l-aliyyeti bi’l-fikri’s-sâkıb, mütemmimü mehâmmi’l-enâmi bi’r-re’yi’s-sâib, sâhibü’l-izzi ve’l-ikbâl, âmirü’l-hazâini bi-ahseni’l-a‘mâl zü’l-kadri’r-refî‘ ve’l-câhi’l-menî‘ hazret-i Abdulbâki Paşa -dâme bi’l-hayri zikrühû ve feşâ- mahfil-i şer‘-i hatîr-i lâzımü’t-tevkīrde Dîvân-ı âlî -dâme mahfûfen bi’l-ma‘âlî- de işbu bâ‘isü’l-kitâb iftihârü’l-emâcid ve’l-ekârim, hâvi’l-mahâmid ve’l-mekârim sarây-ı sa‘âdet-sezâ-yı sultânîde haseki olan el-Hâc Bayram b. Abdullah -dâme fî-hıfzi’l-ilâh- taraf-ı pür-şereflerinden tasdîk-i âti’l-beyâna vekîl olup vekâleti Ali b. Sinan Efendi ve el-Hâc Hudâverdi b. Mahmud şehâdetleriyle alâ-vechi’l-hasm sâbite olan kıdvetü’l-emâcid Mustafa Bey b. Ferhad mahzarında ikrâr ve takrîr-i kelâm edip maktûl-i mezkûrun terekesinden olup mahrûse-i Kostantıniyye’de Tahtakale demekle ma‘rûf mevzi‘de vâki‘ bir tarafı Mustafa Ağa mülküne ve bir tarafı Behram Ağa mülküne ve bir tarafı Haydar Ağa mülküne müntehî olan mülk bozahânenin nısfı müddet-i medîd sûk-ı sultânîde nidâ ve müzâyede olundukda kırk beş bin akçede müşârun-ileyh el-Hâc Bayram [Behram] Ağa’nın üzerinde karâr edip bir akçe ziyâde ile âhar tâlibi olmayıp ve meblağ-ı mezbûr yevm-i vukū‘-ı bey‘de mebî‘-i mersûmun semen-i misli idiği zâhir ve mütehakkık olmağın zikr olunan nısf bozahâneyi vech-i merkūm üzere bey‘e me’zûn ve meʼmûr olduğum ecilden müşârun-ileyh el-Hâc Bayram [Behram] Ağa’ya meblağ-ı merkūm kırk beş bin akçeye bey‘ edip teslîm-i mebî‘ eylediğimden sonra meblağ-ı mezbûru bi’t-tamâm mîrî için ahz u kabz eyledim, mezbûr keyfe mâ yeşâ tasarruf eylesin dedikde gıbbe’t-tasdîk mâ vaka‘a ketb ve tahrîr olundu.<br><br>Tahrîren fî-evâhiri Cumâdelâhire min-şühûri sene selâse ve selâsîn ve elf.<br><br>Şuhûdü’l-hâl: Mustafa Halîfe b. Ahmed el-İmâm, Hasan Çelebi b. Musa, Mustafa Çelebi b. Mehmed, el-Hâc Yusuf b. Abdullah, İsmail b. el-Müezzin, Mehmed b. Bereket el-Müezzin, Pîr Mehmed b. Ali, Abdulbâki b., Kurd b. Abdullah, Mehmed b. Ali ve gayruhüm.>></p>          <br><a title="Önceki sayfa" style="text-decoration:none" href="./ayrmetin.php?idno=39299"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39301"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b052"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o436"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>