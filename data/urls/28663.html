﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 340<br>Hüküm no: 247<br>Orijinal metin no: [78a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Panayot v. Yorgi tarafından üzerine bina yapılacak Osman Ağa’ya aid arsanın ölçümünün yapılması</b><br><br>Husûs-ı âti’z-zikrin mahâllinde ketb ve tahrîri bâbında fermân-ı âlî vârid olmağın imtisâlen-leh savb-ı şer‘-i mutahharadan Ali Efendi b. Ali irsâl olunup ol dahi hâssa mi‘mârlardan Dede Mehmed Halîfe b. İshak ve Ali Halîfe b. Abdullah ile mahmiye-i İstanbul’da Kumkapı dâhilinde Muhsinehatun mahallesinde vâki‘ bir tarafdan Osman Ağa mülkü ve bir tarafdan Halebî Yasef zimmî mülkü ve bir tarafdan Sefer v. Kalender nâm zimmî mülkü ve bir tarafdan tarîk-i âm ile mahdûd arsa üzerine varıp zeyl-i vesîkada muharrerü’l-esâmî Müslimîn mahzarlarında akd-i meclis-i şer‘-i şerîf eylediğinde arsa-i mahdûde-i mezkûre yedinde mülk ve hakkı olan Osman Ağa b. Abdullah nâm kimesne tarafından husûs-ı âti’z-zikre vekîl olduğu Yusuf b. Abdullah ve Halil b. Abdünnebi nâm kimesneler şehâdetleriyle şer‘an sâbit olan işbu bâ‘isü’s-sifr Panayot v. Yorgi nâm zimmî meclis-i ma‘kūd-ı mezbûrda takrîr-i kelâm ve bast-ı merâm edip müvekkil-i mezbûr Osman Ağa işbu arsa-i mahdûd-ı mezkûresi üzerine binâ edivermek üzere tarafından beni vekîl ve bana emretmekle arsa-i mezbûre misâha olunup mikdârı ma‘lûm olmak matlûbumdur dedikde mi‘mâr ân-ı mezbûrân arsa-i mahdûde-i mezkûreyi bi’l-muvâcehe misâha eylediklerinde tûlen yirmi üç buçuk ve arzen on iki bi-hesâbı terbî‘î iki yüz elli sekiz zirâ‘ arsa olduğu zâhir ve nümâyân olmağın vâki‘ hâli mevlânâ-yı mezbûr mahâllinde tahrîr ve ma‘an ba‘s olunan Mehmed Çelebi b. İbrahim ve Hasan b. Abdullah ile meclis-i şer‘a gelip alâ vukū‘ıhî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ min-şehr-i Ramazani’l-mübârek li-sene seb‘a ve mie ve elf.<br><br>Şuhûdü’l-hâl: Eyüb Çelebi b. Mehmed, el-Hâc Hüseyin b. Abdullah, Osman Çelebi b. Abdurrahman, Halil Çelebi b. Abdullah, Ahmed Çelebi b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28662"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28664"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o838"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>