﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 90<br>Hüküm no: 53<br>Orijinal metin no: [5b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Nişâncı Abdülkerim Vakfı’na ait evin kirasının belirlenmesi</b><br><br>Mahmiye-i İstanbul’da merhûm Nişâncı Abdülkerim vakfına bi’l-fi‘il mütevellî olan sâhibü’l-kitâb Mahmud Çelebi b. İbrahim meclis-i şer‘-i şerîfe gelip bast-ı kelâm edip, vakf-ı mezbûrdan mahmiye-i mezbûrede Elvanzâde mahallesinde vâki‘ iki bâb fevkānî ve iki tahtânî evleri ve cüneyne ve kenîfi ve muhavvatayı hâvî olup, iki bin dört yüz akçe icâre-i mu‘accele ve her ayda iki yüz akçe ücret-i müecceli ile Mustafa Bey ve zevcesi Aynî Hâtun ale’s-seviyye mutasarrıf oldukları menzilin ücret-i mezbûre ecr-i misli değildir hâlâ kıbel-i şer‘den üzerine varılıp ecr-i misl takdîr olunmak taleb ederim dedikde, savb-ı şer‘den Mevlânâ Mahmud irsâl olunup hâssa mi‘mârlardan Üstâd Ali ve Üstâd Mustafa ve zeyl-i kitâbda esâmisi mastûre olan bî-garaz Müslimîn ile mahall-i mezbûra varılıp müşâhede olundukda, menzil-i mezbûrun zikr olunan iki bin dört yüz akçe icâre-i mu‘accel-i ve yevmî on iki akçe ücret-i müecceli ecr-i misli olup belki dahi ziyâdeye mütehammildir deyû mi‘mârân-ı mezbûrân ve sâir bî-garaz Müslümanlar haber verdiklerini mevlânâ-yı müşârun-ileyh mahallinde tahrîr ve mahfil-i kazâda takrîr etmeğin, mâ hüve’l-vâki‘ gıbbe’t-taleb ketb olundu. Fî 28 Safer sene [10] 27.<br><br><br>Şuhûdü’l-hâl: İsmail b. Abdullah [el]-Bevvâb, Receb b. Ali [el]-Bevvâb, İsmail b. Abdullah, Behrâm b. Abdullah, Mehmed b. Resûl el-câbî.</p>          <br><a title="Önceki sayfa" style="text-decoration:none" href="./ayrmetin.php?idno=24157"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24159"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>