﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 364<br>Hüküm no: 313<br>Orijinal metin no: [98a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı mütevellisi Hüseyin ile vakıf malı üzerinde hak iddia eden Abide Hatun bt. Abdullah ile arasındaki davada haklı olduğu</b><br><br>Bi’l-fi‘il Haremeyn-i Şerîfeyn Evkāfı mütevellîsi fahrü’l-akrân Hüseyin Ağa b. <<Abdülmennan>> Memi meclis-i şer‘-i hatîr-i lâzımü’t-tevkīrde işbu hâzıratü bi’l-meclis olan Âbide Hatun bt. Abdullah nâm hatun mahzarında üzerine takrîr-i da‘vâ edip mahmiye-i İstanbul’da Hoca Üveys mahallesinde vâki‘ bir tarafı Bünyâd Hatun vakfına ve bir tarafı mahalle-i mezbûre imâmına mevkūf ve meşrûta olan menzile ve bir tarafı tarîk-i âmma müntehî olup hâriciyyesi ve dâhiliyyesi altı bâb odaları ve bir ahırı ve kenîfi ve sâhayı müştemil menzilin vâkıfı olan merhûm el-Hâc Hüseyin b. Abdülmennan nâm kimesnenin vakfiyye-i ma‘mûlün bihâsında musarrah olduğu üzere süknâsı evvelâ kendiye ve ba‘dehû evlâdına ve ba‘de’l-inkırâz utekāsına ve evlâd-ı utekāsına ve ba‘de’l-inkırâz Medîne-i Münevvere fukarâsına şart ve ta‘yîn edip hâlâ evlâd-ı utekādan mevkūfün-aleyhim olanların âhiri olup menzil-i mezbûru mutasarrıf olan Semercizâde İsmail Subaşı bilâ-veled fevt olup menzil-i mezbûr ber-mûceb-i şart-ı vâkıf vakf-ı şerîfe âid ve müntakil olmuşiken müteveffâ-yı mezbûrun zevcesi mezbûre Âbide bi-gayrı hakkın vaz‘-ı yed etmişdir kıbel-i şer‘den suâl olunup yed-i âdiyesi kasr olunmak matlûbumdur dedikde gıbbe’s-suâl mezbûre Âbide Hatun cevâbında fi’l-vâki‘ menzil-i mezbûru vâkıf-ı mezbûrun şürût-ı mezkûre üzere vakf-ı müseccelidir ve zikr olunan mevkūfün-aleyhim olanların âharı zevcim müteveffâ olmak ile menzil-i mezbûr vakf-ı merkūma intikāl etmişdir lâkin menzil-i mezbûrun dâhiliyyesinde olan şimâlî ( ) oda bundan akdem münhedim oldukda zevcim mezbûr İsmail kendi mâlı ile nefsi için binâ edip binâ-i mezbûrda irs-i tarîkile bana intikāl eden hisse-i şer‘iyyem için vaz‘-ı yed ettim deyu cevâb verdikde mütevellî-i mûmâ-ileyh dahi fi’l-vâki‘ müteveffâ-yı mezbûr zikr olunan odayı kendi mâlıyla binâ edip ba‘de’l-mu‘âyene masrûfunu cânib-i vakfa cümle teberru‘ etmişdir deyicek gıbbe’l-inkâr akībü’l-isitişhâd udûlden Süleyman b. İbrahim ve Osman b. Pervâne nâk kimesneler li-ecli’ş-şehâde meclis-i şer‘a hâzırlar olup fi’l-hakīka müteveffâ-yı mezbûr hâl-i hayâtında zikr olunan odayı kendi mâlıyla binâ ettikden sonra [98b] binâ-i mezbûru vakfa teberru‘ ettiğini bizim huzûrumuzda ikrâr ve tansîs etmişdir bu husûsa şâhidiz şehâdet dahi ederiz deyu edâ-i şehâdet-i şer‘iyye ettiklerinde ba‘de ri‘âyeti şerâiti’l-kabûl şehâdetleri makbûle oldukdan sonra mezbûre Âbide’ye menzil-i mezbûru mütevellî-i merkūma teslîm etmesine tenbîh-i şer‘î olunup mâ-hüve’l-vâkı‘ bi’t-taleb ketb ve terkīm ve mütevellî-i mûmâ-ileyh yedine def‘ ve teslîm olundu.<br><br>Tahrîren fî-evâsıtı şehri Rebî‘i’l-evvel min-şühûri sene isneyn ve selâsîn ve elf.<br><br>Şühûdü’l-hâl: Fahrü’l-akrân Ali Bey el-cündî, Murad Paşa b. Abdullah er-râcil, Hüseyin b. ( ) el-hammâmî, Mustafa b. ( ) bevvâb-ı sultânî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11643"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11645"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b364"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o729"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>