﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 2 Numaralı Sicil (H. 924-927 / M. 1518-1521)<br>cilt: 2,&nbsp;sayfa: 249<br>Hüküm no: 485<br>Orijinal metin no: [58a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mescid vakfından ödünç alan Musa b. Mustafa’nın bezirhanesini rehin verdiği</b><br><br>Kazıyye Vech-i tezkiretü’l-hurûf oldur ki Musa b. Mustafa şöyle ikrâr-ı sahîh kılıp dedi ki işbu temessük-i (…) vesîka Hamza Fakih mütevellî olduğu mescidin vakıf akçesinden mûmâ-ileyh Hamza Fakih elinden üç bin dokuz yüz akçe karz-ı hasen alıp ve beş yüz akçe dahi kumaş bahâsından bi’l-cümle vakf-ı mezbûra cem‘an dört bin dört yüz akçe ki râyici ve Osmânî’de borcum olup semen-i mezbûr târih-i kitâbdan sene-i kâmile tamâm olunca mü’ecceldir ve nefs-i kasaba-yı Üsküdar’da olan bezirhânem ki beyne’l-cîrân müte‘âref olduğu için tahdîdden müstağnîdir ma‘a fîhâ mine’l-alîl ve’l-kesîrdir meblağ-ı mezkûr için rehin edip zikr olan bezirhâneyi Mevlânâ Süleyman b. İvaz vekâleten kabz etti deyu ikrâren sahîhan şer‘iyyen musaddikan min kıbeli’l-vekîli’l-mezbûr ve meblağ-ı mastûra Elhâc Mustafa b. İvaz el-Kasab ve Mustafa b. Abdullah kefîl bi’l-mâl olup gıbbe’l-iltimâs tahrîr-i vesîka olunup yedi hâmiline vaz‘ olundu ki vakt-i hâcetde temessük edine. Cerâ zâlike ve hurrire fî evâsıtı Muharremi’l-harâm li sene sitte ve ışrîn ve tis‘a-mi’e.<br><br><br>Şuhûdü’l-hâl: Cemal ve Kasım ve Hoca Abdül b. Yahşi ve Şaban Fakih b. Ramazan</p>          <br><a title="Önceki sayfa" style="text-decoration:none" href="./ayrmetin.php?idno=44942"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=44944"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk002&bsm=usk002b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk002&bsm=usk002o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>