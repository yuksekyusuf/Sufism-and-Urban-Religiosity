﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 708<br>Hüküm no: 848<br>Orijinal metin no: [107b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muslı Beşe b. Mehmed’in borç karşılığında rehine koyduğu menzilinin borcunu ödemesi üzerine kendisine iadesi</b><br><br>Fekk-i rehin.<br><br>Mahmiye-i İstanbul’da Hibetullah nâm hatunun nükūd-ı mevkūfesine bi’l-fi‘il mütevellî olan eş-Şeyh Mustafa Efendi b. Yusuf tarafından husûs-ı câ’i’z-zikri ikrâra vekîl olup Muharrem b. Hüseyin ve Mustafa Beşe b. Abdullah nâm kimesneler şehâdetleri ile şer‘an vekâleti sâbite olan fahrü’l-kuzât Hüseyin Efendi b. Ali meclis-i şer‘de mahmiye-i mezbûrede İskender Paşa mahallesinde sâkin işbu râfi‘u’l-kitâb Muslı Beşe b. Mehmed mahzarında bi’l-vekâle ikrâr ve takrîr-i kelâm edip mezbûr Muslı Beşe müvekkilim mezbûr Mustafa Efendi’den bundan akdem vakf-ı mezbûr mâlından olmak üzere her biri altı dirhem gelir üç yüz yirmi beş riyâlî guruş olup meblağ-ı mezbûr mukābelesinde silk-i mülkünde olup mahalle-i mezbûrede vâki‘ bir tarafdan Osman Çelebi b. Ahmed mülküne ve bir tarafdan Mahmud Subaşı mülküne ve bir tarafdan yeniçeri odalarına ve bir tarafdan tarîk-i âm ile mahdûd olan mülk menzilini rehin vaz‘ ve teslîm eylemişdi el-hâletü hâzihî müvekkilim şeyh-i merkūm Mustafa Efendi meblağ-ı mezbûrdan iki yüz guruşunu ahz eyledikden sonra menzil-i mezbûru rehniyetden fek eyledi dedikde vekîl-i mezbûru cârî olan kelimâtında mezbûr Muslı Beşe bi’l-muvâcehe tasdîk ve bi’l-müşâfere tahkīk etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Süleyman Efendi el-kādî, Ahmed b. Abdullah, Ahmed Beşe b. ( ), Abdurrahman Efendi b. Abdülvehhab, Mahmud Odabaşı, Vekîlharc Kurd Beşe, Küçük Mustafa Beşe, Mehmed Beşe [b.] Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25734"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25736"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b708"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o958"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>