﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 372<br>Hüküm no: 487<br>Orijinal metin no: [42a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Emin ve kızkardeşi Ümmügülsüm’ün, Şarlızade Osman Ağa ile ortak oldukları evin kirasından hisselerine düşen paranın ödenmesine karar verildikten sonra üç yıllığına ev hisselerini Şarlızade Osman Ağa’ya kiraladıkları</b><br><br>Ma‘rûz<br><br>Medîne-i Üsküdar’da Evliyâhoca mahallesi sükkânından kendi nefsinden asıl ve li-ebeveyn kız karındaşı Ümmügülsüm bt. Ömer nâm hatun tarafından ber-vech-i âtî vekîl olduğu zâtını ârifân Molla Ömer b. Ali ve es-Seyyid İbrahim b. Hüseyin nâm kimesneler şehâdetleriyle sâbit olan Mehmed Emin nâm kimesne medîne-i mezbûrede mahfil-i bâbda meclis-i şer‘-i hatîrde Şarlızâde Osman Ağa b. Hüseyin muvâcehesinde mahalle-i mezbûrede vâki‘ ma‘lûmü’l-hudûd bir bâb menzil dört sehm i‘tibârıyla iki sehmi mezbûr Osman’ın ve birer sehmden iki sehmi benim ile müvekkilem mezbûrenin tasarrufumuzda olup târih-i i‘lâmdan dört buçuk sene [42b] mukaddem nısf menzil-i mezkûru beher şehr otuzar para ücret ile âhara îcâr ve hâsıla olan ücretini ahz ü kabz ve benim ile müvekkilem mezbûreye îsâle tarafımızdan mezbûr Osman Ağa’yı tevkîl etmişidik el-hâletü hâzihî sinîn-i mezkûrede nısf menzil ücretinden ahz ü kabz eylediği kırk buçuk guruşu bize edâ etmeyip hâlâ zimmetinde kalmağla asâleten ve vekâleten taleb ederim deyü da‘vâ ol dahi cevâbında sinîn-i mezkûrede nısf menzil ücretinden ancak on beş [guruş] hâsıla olup kabz eylediğini ikrâr ziyâde kabzını inkâr etmeğin müdde‘î-i mezbûr ber-vech-i muharrer ziyâde müdde‘âsını isbâtdan ızhâr-ı acz edip tahlîfe dahi tâlib olmamağla mûcebiyle müdde‘î-i mezbûr asâleten ve vekâleten ziyâde mutâlebesinden mezbûr Osman’a bilâ-beyyine mu‘ârazadan ba‘de’l-men‘ mezbûr Osman kabzını mu‘terif olduğu on beş guruşun müdde‘î-i mezbûra edâsıyla şer‘an ilzâm olundukdan sonra yine müdde‘î-i mezbûr nısf menzil-i mezkûru târih-i kitâbdan beher şehr tamamında yirmişer paradan üç sene tamamına değin cem‘an on sekiz guruş ücret ile asâleten ve vekâleten mezbûr Osman Ağa’ya îcâr ol dahi ber-vech-i muharrer istîcâr ve kabûl edip bu vechile [kat‘-ı] münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 27 min-Z sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53511"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53513"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b372"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1057"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>