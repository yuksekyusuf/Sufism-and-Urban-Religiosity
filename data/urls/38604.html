﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 217<br>Hüküm no: 224<br>Orijinal metin no: [40b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avanes v. Kirkor ve kardeşleri Mahak ve Kigork’un ortaklaşa tasarruflarında olan bağı müştemilatıyla birlikte Makdisi Agob’a satmaları</b><br><br>Bağ mübâya‘ası, 800 guruş<br><br>Vilâyet-i Anadolu’da Van hâricinde Irak toprağı re‘âyâsından olup mahmiye-i İstanbul’da Vezir Hanı’nda mütemekkinler Avanes ve karındaşları Mahak ve Kigork evlâd-ı Kirkor zimmîler meclis-i şer‘-i hatîr-i lâzımü’t-tevkīrde işbu hâmilü’r-rakīm Makdisi Agob v. Karabet zimmî muvâcehesinde her biri ikrâr-ı tam ve takrîr-i kelâm edip mersûmûn Avanes ve Mahak ve Kigork zimmîler zikr olunan Irak toprağında vâki‘ bir tarafdan Kundakçıoğlu Minas ve Bağdisar zimmîler menzilleri ve üç tarafdan tarîk-i âm ile mahdûd bir bâb mülk menzil ve şarâbhâne ve bir mağaza ve fevkınde bir oda ve bir mikdâr havlu ve bir bi’r-i mâyı müştemil bir bâb kürûmu mülk bağı ale’l-iştirâki’s-seviyy yedimizde mülkümüz olmağla biz bağ-ı mahdûd-ı mezkûru cemî‘ müştemilâtıyla bin iki yüz kırk bir senesi mâh-ı Zilhicceti’ş-şerîfesinin yirmi dördüncü günü tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mersûm Makdisi Agob zimmîye sekiz yüz guruşa bey‘ ü temlik ve mahâllinde zabta tarafımızdan mersûmu taslît eylediğimizde ol dahi ber-vech-i muharrer iştirâ ve temellük ve kabûl eyledikden sonra karındaşımız mersûm Avanes zimmînin mersûm Makdisi Agob zimmîye zimmetimde bundan akdem malımdan ve yedimden iştirâ ve kabz eylediği vezn ve fiyâtı beynimizde ma‘lûm tönbeki semeninden bin yüz yirmi dokuz guruş deyni olmağla semeni olan meblağ-ı mezbûr sekiz yüz guruşu karındaşımız mersûm Avanes zimmînin deyni olan meblağ-ı mezbûr bin yüz yirmi dokuz guruşun sekiz yüz guruşuna her birimiz takas ve mahsûb ve her birimiz mukāssa ve kabûl edip ol-vechile <<bağ-ı mahdûd-ı mezkûr>> karındaşımız mersûm Avanes zimmî sekiz yüz guruş deynini îfâ ve biz istifâ-i hak edip ol-vechile bağ-ı mahdûd-ı mezkûr cemî‘ müştemilâtıyla târih-i mezkûreden beri mersûm Makdisi Agob zimmînin mülk-i müşterâsı ve hakk-ı sırfı olup bizim târih-i mezkûreden beri kat‘a alâka ve medhalimiz kalmamışdır dediklerinde, gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 5 Ca sene [1]242<br><br>Şühûdü’l-hâl: Motoroğlu Yusuf Ağa, Kürtoğlu Mehmed Aziz Ağa, Kürtoğlu Halil Ağa, Muhzır Mehmed Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38603"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38605"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>