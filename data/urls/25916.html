﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 842<br>Hüküm no: 1029<br>Orijinal metin no: [143a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veli Bey tarafından geliri İlmî Bey mahallesi avarızına vakfedilen yanmış menzil arsasının kullanım hakkının Mustafa b. Yusuf’a devredildiği</b><br><br>Mahmiye-i İstanbul’da İlmî Bey mahallesinde Veli Bey nâm sahibü’l-hayrın mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd menzilini vakf ve süknâ ve tevliyeti beher sene mahalle-i mezbûre avârızına beşer yüz akçe vermek üzere evlâdına ve evlâd-ı evlâdına şart ve ta‘yîn etmeğin menzil-i mezbûra evlâddan meşrûtiyyet üzere mutasarrıf olan İbrahim b. İbrahim nâm kimesne meclis-i şer‘-i hatîrde işbu bâ‘isü’l-kitâb Mustafa b. Yusuf mahzarında ikrâr ve takrîr-i kelâm edip menzil-i mezbûr bin yetmiş senesi Zilka‘desi’nin on altıncı gününde vâki‘ olan harîkde muhterik olup arsa-ı sırfa kaldıkda müceddeden binâya ve beher sene beş yüz akçe avârızı dahi vermeğe iktidârım olmayıp âhara tefvîz olunmak vakfa enfa‘ olmağın tevliyetim hasebiyle tûlen ve arzan be-hesâb-ı şatrancî dört yüz zirâ‘ arsa-i hâliyenin mahalle-i mezbûre avârızına senede beş yüz akçe vermek üzere hakk-ı tasarrufunu üç bin beş yüz akçe bedel mukābelesinde mezbûr Mustafa’ya ferâğ ve tefvîz ve teslîm edip ol dahi tefevvüz ve kabûl ve tesellüm eyledikden sonra bedel-i ferâğ olan meblağ-ı mezbûr üç bin beş yüz akçeyi mezbûr Mustafa’ya cihet-i deyn-i şer‘îden olan üç bin beş yüz akçe deynime takās edip ol dahi mukāssa ve kabûl eyledi ba‘de’l-yevm zikrolunan arsa mezbûr Mustafa’nın hakk-ı müfevvazidir keyfe mâ yeşâ’ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-işrîn min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=25915"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25917"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b842"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o923"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>