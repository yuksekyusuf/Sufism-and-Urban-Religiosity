﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 602<br>Hüküm no: 544<br>Orijinal metin no: [176b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gülahmer bt. Abdullah tarafından vakfedip Haremeyn Vakfı’na intikal eden evin Osman Beşe b. Sefer’e kiraya verilmesi</b><br><br>Haremeyn mütevellîsi İsmail Çelebi meclis-i şer‘de bâ‘isü hâze’l-kitâb Osman Beşe b. Sefer mahzarında ikrâr edip mahmiye-i Galata hâricinde kasaba-i Tophane’de Müeyyedzâde mahallesinde sâkine Gülahmer bt. Abdullah nâm hatun hâl-i hayâtında mahalle-i mezbûrede vâki‘ bir tarafdan el-Hâc Mustafa mülküne ve bir tarafdan el-Hâc Hasan mülküne ve bir tarafdan müezzine meşrût menzile ve bir tarafdan tarîk-i hâssa müntehî olup bir bâb beyt-i süflî ve bir beyt-i ulvî ve bir sofa ve kîlâr ve bi’r-i mâ ve kenîf ve muhavvatayı müştemil menzilini vakf edip süknâsını evvelâ nefsine ba‘dehû utekāsına ba‘dehû Medîne-i Münevvere fukarâsına şart etmekle meşrûtün-lehüm bi’l-külliye münkarız olup Medîne’ye âid olmağın tevliyyetim hasebiyle menzil-i mezbûru mezbûr Osman Beşe’ye sekiz bin akçeye îcâr ettim, ol dahi meblağ-ı merkūm sekiz bin akçe ve beher şehr yirmi beş akçe ücret-i müeccele ile kabûl etmeğin mâ-vaka‘a bi’t-taleb ketb olundu.<br><br>Tahrîren fî-evâili Rebî‘i’l-evvel li-sene tis‘a ve selâsîn ve elf.<br><br>Şühûdü’l-hâl: Mirza Bey b. Kemal el-bevvâb, İsmail Çelebi b. Mahmud, el-Hâc Mustafa b. Hüseyin ve Mehmed b. Muharrem, Rıdvan b. Murad.</p>          <br><a title="Önceki sayfa" style="text-decoration:none" href="./ayrmetin.php?idno=11874"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11876"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b602"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>