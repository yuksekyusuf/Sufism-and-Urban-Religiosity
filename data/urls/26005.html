﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 904<br>Hüküm no: 1118<br>Orijinal metin no: [155b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Kethuda Mescidi Vakfı’na ait olup yanan boyahaneye mîrîye ait zannıyla hiç kimsenin müdahalesine izin verilmemesine dair ferman</b><br><br>Akzâ kuzâtü’l-Müslimîn evlâ vülâti’l-muvahhidîn ma‘denü’l-fazl ve’l-yakīn hüccetü’l-hakkı ale’l-halkı ecma‘în vârisü ulûmü’l-enbiyâ ve’l-mürselîn el-muhtassu bi-mezîd-i inayeti’l-meliki’l-mu‘în Mevlânâ İstanbul Kādısı ( ) -zîdet fezâ’iluhû- tevkī‘-i refî‘-i hümâyûn vâsıl olucak ma‘lûm ola ki hâlâ Dîvân-ı Hümâyûnumda mevkūfâtcı olan kıdvetü’l-emâcid ve’l-a‘yân Magnisalızâde Ahmed -zîde mecduhû- Dîvân-ı Hümâyûnuma arzuhâl edip sâbıkā Dergâh-ı mu‘allâm yeniçerileri kethudâsı olan İbrahim Kethudâ Mescidi vakfı olup mahmiye-i İstanbul’da Acemoğlanı Meydânı başında bir tarafı Acemoğlanı odaları civarına ve iki tarafı tarîk-i âmma müntehî olan bir boyahânesini bin yetmiş senesi Zilka‘de’sinde vâki‘ olan ihrâkdan sonra bundan akdem başçavuş olan Mehmed zikrolunan boyahânenin sahibi olmayıp arz-ı mîrî olmak zu‘muyla taraf-ı mîrîden alıp zabteylemek murâd eyledikde üzerine da‘vâ olunup icâre-i mu‘accele ve mü’eccele ile mûmâ-ileyhin tasarrufunda olduğu isbât ve yedine kıbel-i şer‘den bin yetmiş iki Rebî‘ülûlâ’sının on dokuzu günü târihiyle müverrah hüccet-i şer‘iye verildiğini bildirip mûcebince zabt u tasarruf etdirilip taraf-ı mîrîden ve âhardan kimesne dahl ü ta‘arruz etdirilmemek bâbında emr-i şerîfim verilmek recâ eylemeğin hüccet-i şer‘iye mûcebince amel olunmak fermânım olmuşdu. Buyurdum ki hükm-i şerîf vardıkda bu bâbda sâdır olan emrim üzere amel edip dahi zikrolunan boyahâne arsasını mûmâ-ileyhin elinde olan hüccet mûcebince Acemoğlanı Meydânı içinde olan mescid-i şerîfin vakfından olmağla mûmâ-ileyh ma‘rifet-i şer‘le zabt u tasarruf edip bundan akdem arz-ı mîrî zu‘muyla müdâhale eden mezkûr Mehmed Çavuş’u ve taraf-ı mîrîden ve âhardan kimesne[y]i bir vechile dahl ü ta‘arruz etdirmeyesiz şöyle bilesiz alâmet-i şerîfe i‘timâd kılasız.<br><br>Tahrîren fî-gurreti şehri Zilka‘deti’ş-şerîfe li-sene isneteyn ve seb‘în ve elf.<br><br>Be-makām-ı Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=26004"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=26006"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b904"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o910"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>