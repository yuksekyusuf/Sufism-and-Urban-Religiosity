﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 251<br>Hüküm no: 239<br>Orijinal metin no: [44a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman b. Bali Vakfı’nın mütevellisi iken vefat eden İbrahim’in küçük oğluna kalan tevliyet görevinin yürütülmesine annesi Fatma’nın tayin edildiği</b><br><br>Tevliyet nasbı<br><br>Dârü’l-hilâfeti’l-aliyye ve makarru’s-saltanati’s-seniyyede câlis-i mesned-i şerî‘at-i garrâ bulunan fazîletlü semâhatlü efendiler hazerâtı nezâretlerinde âsûde evkāfdan mahmiye-i mahkiyede Süleymaniye Câmi‘-i şerîfi kurbünde vâki‘ Samanviran mahallesi Câmi‘-i şerîfi’ne eczâ-i şerîfe vaz‘ eden ashâb-ı hayrâtdan el-Hâc Osman b. Bali Vakfı’nın ber-vech-i evlâdiyet ve meşrûtiyyet mütevellîsi olan es-Seyyid İbrahim b. Ali b. Mehmed bundan akdem vefât edip tevliyet-i mezkûre mahlûl kaldığı ve işbu hâzır bi’l-meclis tahmînen yedi yaşında es-Seyyid Mustafa müteveffâ-yı mezbûrun sulbî sahîh oğlu olup ber-mûceb-i şurût-ı vâkıf nevbet-i tasarruf-ı tevliyet kendinin idiği zeyl-i kitâbda mektûbü’l-esâmî Müslimîn haberleriyle zâhir ve mütehakkık olmağın hâkim-i hâsim vâlâ cenâb -veffakallâhu te‘âlâ bi’s-sıdk ve’s-savâb- efendi hazretleri sagīr-i mezbûr es-Seyyid Mustafa’yı vakf-ı mezkûra ber-mûceb-i şurût-ı vâkıf mütevellî nasb u ta‘yîn <<ola>> sonra sagīr-i merkūmun umûr-ı vakfı bi’n-nefs idâre ve rü’yete hîn-i iktidârına değin vâlidesi olup emânet ile ma‘rûfe ve istikāmet ile mevsûfe ve her vechile kāimmakāmlık uhdesinden gelmeğe muktedire olduğu ihbâr olunan Fâtıma bt. İbrahim nâm hatun dahi kāimmakām nasb u ta‘yîn buyurduklarında ol dahi kāimmakāmlık-ı mezkûru kabûl ve hizmet-i lâzımesini kemâ-yenbagī edâya ta‘ahhüd ve iltizâm etmeğin mâ vaka‘a [bi’t-taleb ketb olundu]<br><br>Fî 8 Ra sene 1247<br><br>Şuhûdü’l-hâl: Edhem Ağa b. Mehmed, Ahmed Ağa b. Hasan, es-Seyyid Hafız Mustafa Efendi b. el-Hâc Hamza, es-Seyyid Mehmed Ağa b. es-Seyyid Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=34416"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34418"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>