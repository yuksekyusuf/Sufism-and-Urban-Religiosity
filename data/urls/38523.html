﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 156<br>Hüküm no: 143<br>Orijinal metin no: [31b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı İsmail Efendi’nin tasarrufundaki han hissesini eşi Emine’ye satması</b><br><br>Handan hisse mübâya‘ası, 500 guruş<br><br>Mahmiye-i İstanbul’da Sultan Bâyezid kurbünde Kapudan Paşa Mektebi civârında sâkin el-Hâc İsmail Efendi b. Abdullah meclis-i şer‘-i şerîf-i enverde zevcesi zâtı mu‘arrefe işbu bâ‘isetü’l-vesîka Emine bt. Ömer nâm hatun mahzarında ikrâr-ı tam ve takrîr-i kelâm edip mahmiye-i mezbûrede Çarşı-yı kebîr’de Kebeciler Hanı karşısında vâki‘ arsası Kürkçübaşı Vakfı’na mukāta‘a-i kadîmelü vakıf ve üzerinde mevcûde fevkānî ve tahtânî bi’l-cümle ebniyesi mülk olan Çukur Han demekle ma‘rûf bir bâb kârgîr han yüz iki sehm i‘tibârıyla iki sehmi benim ve mâ‘adâsı âharların bâ-hüccet-i şer‘iye yedimizde iştirâken ve şâyi‘an mülk ve hakkımız olmağla ben sâlifü’z-zikr handa ber-i‘tibâr-ı merkūm mâlik olduğum iki sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘i bâtt-ı sahîh-i şer‘î ile bâ-izn-i şürekâ zevcem mezbûre Emine Hatun’a beş yüz guruşa bey‘ ü temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr beş yüz guruşu zevcem mezbûre bana def‘ ü teslîm ben dahi yedinden tamamen ahz ü kabz eyledim, fîmâ-ba‘d han-ı mezkûrun ber-i‘tibâr-ı merkūm iki sehmi zevcem mezbûrenin mülk-i müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 2 R sene [1]242<br><br>Şühûdü’l-hâl: Kemahlı Hüseyin Ağa, Muhzır Ebûbekir Çelebi, Müezzin Mustafa Efendi, Muhzır İsmail Çelebi, Baltacı el-Hâc Mustafa Ağa, Muhzır Ali Çelebi, Mehmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=38522"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38524"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>