﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 85<br>Hüküm no: 51<br>Orijinal metin no: [12a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sabık Haleb kadısı Abdullah Efendi’nin Abaza Mehmed Ağa b. Abdullah’daki alacağının ödenmesi</b><br><br>Sâbıkā Halebü’ş-şihâb[şehbâ] kādısı olan a‘lemü’l-ulemâi’l-ızâm efdalü’l-fudalâi’l-fihâm Abdullah Efendi taraflarından husûs-ı âti’l-beyâna vekîl olup nehc-i şer‘î üzere vekâleti sâbit olan Mehmed Efendi b. Abdülferid meclis-i şer‘-i şerîf-i enverde Abaza Mehmed Ağa b. Abdullah mahzarında bi’l-vekâle da‘vâ ve takrîr-i kelâm edip sâbıkā Halebü’ş-şihâb[şehbâ] vâlîsi olup bundan akdem fevt olan Ebûbekir Paşa b. ( ) nâm müteveffânın Manyas Ovası nâm mevzi‘de vâki‘ tahdîd ve tavsîfden müstağnî ma‘lûmü’l-hudûd çiftlik ta‘bîr olunur mülk menzilini bundan akdem veresesi Ali Ağa nâm kimesneye iki bin esedî guruşa bey‘ ve teslîm ol dahi ba‘de’l-iştirâ müvekkil-i mûmâ-ileyh Abdullah Efendi’ye iki bin guruşa bey‘ ve teslîm onlar dahi iştirâ ve tesellüm ve semen-i mezbûru Ali Ağa’ya teslîm edip lâkin verese-i merkūmûnun vekîlleri olan çiftlik-i mezbûrun mukaddem târihde âhara bey‘ ve teslîm etmekle merkūm Ali Ağa’nın şirâsı müvekkil-i mûmâ-ileyhe bey‘ câiz olmamağla istirdâd-ı semen lâzım gelmeğin bundan akdem merkūm Ali Ağa müvekkil-i mûmâ-ileyhe medfû‘u olan iki bin guruş için merkūm Mehmed Ağa üzerine havâle-i sahîha ile havâle edip ol dahi havâle-i mezbûreyi kabûl etmekle meblağ-ı mezbûr iki bin guruşu bi-hükmi’l-havâle mûmâ-ileyh Abdullah Efendi’ye zimmetinde vâcibü’l-edâ deyni oldukdan sonra meblağ-ı mezbûrun beş yüz guruşu mûmâ-ileyhe edâ ve teslîm edip bâkī bin beş yüz guruşu alıverilmek bi’l-vekâle matlûbumdur dedikde gıbbe’s-suâl mezbûr Mehmed Ağa cevâbında kaziyye vech-i meşrûh üzere olup meblağ-ı bâkī-i mezbûr bin beş yüz guruş min ciheti’l-havâle müvekkil-i mûmâ-ileyh Abdullah Efendi hazretlerine vâcibü’l-edâ ve lâzımü’l-kazâ zimmetimde deynimdir deyü tav‘an ikrâr ve i‘tirâf etmeğin alâ mûceb-i i‘tirâfihî meblağ-ı bâkī-i mezbûr bin beş yüz guruşu edâ ve teslîme mezbûr Mehmed Ağa’ya tenbîh olunup mâ-hüve’l-vâkı‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Zilka‘de li-sene tis‘a ve tis‘în ve elf.<br><br>Şuhûdü’l-hâl: Fahru’l-müderrisîni’l-kirâm el-Hâc Receb Efendi b. İbrahim, Hüseyin b. İbrahim, Ahmed Efendni b. Mehmed, Ahmed Çelebi b. ( ), el-Hâc Yusuf b. ( ), el-Hâc Şaban.</p>          <br><a title="Önceki sayfa" style="text-decoration:none" href="./ayrmetin.php?idno=28075"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28077"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>