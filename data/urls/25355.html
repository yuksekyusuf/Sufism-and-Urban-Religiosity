﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 434<br>Hüküm no: 468<br>Orijinal metin no: [58a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Mahmud Çelebi’nin Kiryazi ve ortaklarında olan alacağını aldığı</b><br><br>Mahmiye-i İstanbul’da Narlıkuyu kurbünde sâkin olup Keresteci tâifesinden Mehmed Çelebi b. Sefer nâm kimesne meclis-i şer‘de râfi‘u’l-kitâb Kiryazi v. İstati ve şerîkleri Anderuc ve Kıravo ve Kigo ve Nikola nâm zimmîler muvâcehesinde ikrâr ve takrîr-i kelâm edip bundan akdem mezbûrûnun zimmetinde yedinde müşterâ ve makbûz kereste bahâsından dört bin akçe hakkım vardır deyü da‘vâ ve taleb eyledikdiğimde beynimizde münâza‘ât-ı şedîde ve muhâsamât-ı ekîde vâkı‘a olmuş idi. El-hâletü-hâzihî beynimizde muslihûn ve Müslimûn tavassut edip mezbûrlar benim ile da‘vâ-yı mezkûremden bin iki yüz nakd râyic fi’l-vakt akçe üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr bin iki yüz akçeyi yedlerinden tamamen ahz u kabz edip ziyâde da‘vâsından zimmetlerini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm husûs-ı mezbûra müte‘allika benden bizzât veyâ bi’l-vekâle da‘vâ sudûr ederse lede’l-hükkâmi’l-kirâm mesmû‘a ve makbûle olmasın dedikde mukırr-ı merkūm Mehmed Çelebi’nin ber-minvâl-i muharrer cârî ve sâdır olan ikrârını mezbûrûn Kiryazi ve Anderuc ve Kıravo ve Kigo ve Nikola bi’l-muvâcehe tasdîk ve bi’l-müşâhede tahkīk eylediklerinde mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Arslan Çavuş b. Abdülmennan el-mübâşir, Yusuf Çavuş b. ( ) eş-şehîr bi Yıldırım, Mehmed Çelebi b. Abdullah, Baba Rasûl b. Rıdvan, Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=25354"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25356"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b434"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1009"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>