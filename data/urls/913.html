﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 50<br>Hüküm no: 10<br>Orijinal metin no: [2b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Burdur Mahkemesi Kâtibi Ahmed Efendi’nin azledilerek yerine Hüseyin Efendi’nin tayini</b><br><br>Ma‘rûz-ı dâ‘îleridir ki,<br><br>Sâdır olan fermân-ı âlîlerine imtisâlen işbu arzuhâl ve hâmişinde mastûr muktezâ ve derkenâra nazar olundukda beş sene mukaddem bâ-berât-ı âlîşân Burdur Mahkemesi’nde kitâbet cihetine mutasarrıf olan Ahmed Efendi kendi hüsn-i rızâsıyla lede’ş-şuhûd huzûr-ı hâkimde bu kullarına ferâğ ve kasr-ı yedi mûcebince bâ-i‘lâm bu kullarına tevcîh ve berât-ı âlîşân ihsân olunmağla dört beş seneden beri edâ-i hizmet üzere iken sekiz dokuz mâh mukaddem bir takrîb berâtımı gasben ahz ve ref‘ etdirdi deyü hilâf-ı inhâ ile üzerimden ref‘ ve kendi üzerine tevcîh etdirmiş olmağla cihet-i mezkûrun kaydı kaleminden derkenâr ve vâki‘-i hâl kazâ-i mezkûrun ashâb-ı vukūfundan tahkīk olunması için isti‘lâm buyurulması husûsuna istid‘â-yı inâyet eylediği meâl-i arzuhâl-i mezkûrdan müstefâd ve kitâbet-i mezkûre bin iki yüz kırk altı senesi Şa‘bânı’nın sekizinci günü merkūm Ahmed’in kasr-ı yedinden merkūm Hüseyin Efendi’ye tevcîh olunup üzerinde olduğu ve sene-i mezbûrede kazâ-i mezbûrda voyvoda bulunan Ârif Ağa mezbûr Ahmed’i tazyîken ve cebren berâtını alıp kazâ-i mezbûr nâibi bulunan Kādızâde Mustafa Raşid Efendi’ye hilâf-ı vâki‘ arz etdirmiş olduğunu kazâ-i mezbûr ahâlîsinden Dersa‘âdet’de müsâfireten sâkinûn Hüseyin b. Ali ve İsmail b. İbrahim ve Ahmed b. Mustafa nâm kimesneler alâ-tarîkı’ş-şehâde ihbârları mûcebince kitâbet-i mezkûre mezbûr Hüseyin Efendi’nin ref‘inden sâhib-i evveli merkūm Ahmed Efendi’ye bin iki yüz elli bir senesi Cemeâziye’l-âhirin yirminci günü tevcîh ve berât-ı âlîşân i‘tâ buyurulmuş olduğu sûret-i rûznâmçe meâlinden müstebân ve mezbûr Ahmed Efendi’nin ilm-i kitâbetde behresi olmadığından mâ‘adâ câsir-i ifsâd-ı belde idüğü cemm-i gafîr kimesnelerin huzûr-ı şer‘de ihbâr ve şehâdet eyledikleri merbût olan i‘lâmdan nümûdâr olmağın bu takdîrce kitâbet-i mezkûre ref‘inden cümlenin merzâ ve muhtârı olan mûmâ-ileyh efendiye kemâ-kân ibkā buyurulması derkenârda mukayyed mefhûm-ı muktezâdan münfehim olmağla bu sûretde işbu arzuhâlde merbût hâlâ Burdur Kādısı Ahmed Rıza Efendi dâ‘îlerinin mührü mutâbık arz mefhûmunca cemm-i gafîr olan kimesnelerin ihbâr ve şehâdetlerine nazaran merkūm Ahmed Efendi’nin [ref‘ ve] cümlenin muhtârı olan mezbûr Hüseyin Efendi dâ‘îlerine kemâ-kân ibkā ve yedine müceddeden berât-ı âlîşân sadaka ve ihsân buyurulmak iktizâ eylediği huzûr-ı âlîlerine i‘lâm olundu.<br><br>Fî 19 M sene [1]252.</p>          <br><a title="Önceki sayfa" style="text-decoration:none" href="./ayrmetin.php?idno=912"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=914"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b050"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o363"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>