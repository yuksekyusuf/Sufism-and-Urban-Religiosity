﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 378<br>Hüküm no: 361<br>Orijinal metin no: [74a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan Abdülhamid Han vakfından icareli, kasap dükkânı gediğinin Mehmed Tahir b. Halil ile Halil b. Halil’in vefâtı üzerine Feyzullah Ağa’ya devredilmesi</b><br><br>Kasab inhâsı<br><br>Ma‘rûz[-ı dâ‘î-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân merhûm Sultan Abdülhamid Hân -tâbe serâhu-hazretlerinin evkāf-ı şerîfeleri müstegallâtından mahmiye-i İstanbul’da Yedikule hâricinde vâki‘ gayr-ez selhhâne-i mîrî on aded ganem selhhânelerinden altıncı selhhâneye merbût kasab dükkânlarından mahmiye-i mezbûrede Davudpaşa mahkemesi kurbünde dört yolağzında ekmekçi fırını karşısında kâin ma‘lûmü’l-hudûd kasab dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin altı hisse i‘tibâriyle iki hissesine ve yine zikr olunan selhhânelerden sekizinci selhhâneye merbût mahmiye-i mezbûrede Koska nâm mahalde kâin ma‘lûmü’l-hudûd bir bâb kasab dükkânı derûnunda mevcûde kezâlik beyne’l-esnâf gedik tâ‘bir olunur âlât-ı lâzıme-i ma‘lûmenin dokuz hisse i‘tibâriyle iki hissesine mutasarrıf olan Mehmed Tahir ve Halil ibney Halil’den her biri müte‘âkiben bilâ-veled fevt ve zikr olunan dükkânlardan hisse-i mezkûreleri mahlûle [ve] cânib-i vakfa âid ve râci‘ oldukdan sonra lede’l-müzâyede ve inkıtâ‘u’r-rağbe zikr olunan Davudpaşa mahkemesi kurbünde kâin dükkân gediğinden altı hisse i‘tibâriyle iki hisse dört yüz guruş ve sâlifü’z-zikr Koska nâm mahalde kâin dükkân gediğinden dokuz hisse i‘tibâriyle iki hisse dört yüz guruş ki cem‘an mu‘accele-i misliyeleri idüğü zâhir olan sekiz yüz guruş mu‘accele-i makbûza ile kasab ustalarından el-Hâc Feyzullah Ağa b. Mehmed üzerinde karâr etmekle ziyâde ile tâlib-i âharı zuhûr etmemeğin zikr olunan iki bâb kasab dükkânlarının hisse-i mezkûreleri taraf-ı vakıfdan mu‘accele-i merkūmeler ile kendüye tefvîz olunduğunu mezbûr el-Hâc Feyzullah Ağa meclis-i şer‘de takrîr ve zabtı içün taraf-ı vakıfdan temessük i‘tâsını istid‘â ve hisse tevzî‘ini kethüdâ [ve] ustalar ma‘rifetleriyle ahz etmek üzere kassablar kethüdâsı el-Hâc Hasan Ağa b. el-Hâc Osman ve mazbûtü’l-esâmî kasab ustaları hâzır oldukları hâlde ta‘ahhüd etmeğin zikr olunan Davudpaşa mahkemesi kurbünde kâin dükkân gediğinden altı hisse i‘tibâriyle iki hissesi ve sâlifü’l-beyân Koska’da kâin dükkân gediğinden dokuz hisse i‘tibâriyle iki [hissesi] müteveffiyân-ı mezbûrânın mahlûllerinden mezbûr el-Hâc Feyzullah Ağa üzerine tahrîr ve yedine taraf-ı vakıfdan temessük i‘tâsı niyâzında olduğu İstanbul Mahkemesi’nden huzûr [-ı âlîlerine i‘lâm olundu.]<br><br>Fî 12 Receb sene [12]37</p>          <br><a title="Önceki sayfa" style="text-decoration:none" href="./ayrmetin.php?idno=32786"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32788"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b378"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>