﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 526<br>Hüküm no: 397<br>Orijinal metin no: [96a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kara Mustafa Çavuş’un varislerinin ev hisselerini zapteden Hasan’ın hisseleri sahiplerine iade etmesi</b><br><br>Kezâlik isâbeti tahakkukundan sonra zâtı ta‘rîf-i şer‘î ile mu‘arrefe olan mezbûre Havva ile mezbûr Ahmed mahfil-i kazâda fi’l-asl Vilâyet-i Anadolu’da Manisa mahallâtından Ciraslar-ı kebîr mahallesinden olup mahmiye-i mezbûrede Bodrum Han’ında müsâfiren sâkin Hasan b. Abdulkadir mahzarında üzerine da‘vâ ve takrîr-i kelâm edip müteveffâ-yı mezbûrun ile’l-vefât <<edip>> yedinde mülk ve hakkı idiği müsbet olup Ciraslar-ı kebîr mahallesinde vâki‘ bir tarafdan Halil Ağazâde Mustafa Ağa mülkü ve bir tarafdan el-Hâc Mustafa b. Mehmed mülküne ve bir tarafdan Anton zimmî mülküne ve bir tarafdan tarîk-i âm ile mahdûd büyût-ı adîyeyi müştemil menzil ve bahçeden tashîh-i mezbûr üzere bize isâbet eden on sekiz sehme mezbûr Hasan Çelebi bi-gayr-ı hakkın vaz‘-ı yed eder suâl olunsun dedikde gıbbe’s-suâl mezbûr Hasan Çelebi cevâbında menzil-i mahdûd-ı mezbûru sagīretân-ı mezbûretân Saliha ve İsmihan’ın vâlideleri ve vasiye-i mansûbeleri olup hâlâ zevcem olan işbu hâzıra bi’l-meclis İsmihan bt. Abdullah’dan yüz yirmi beş guruşa iştirâ ve def‘-i semen eyledim deyicek menzil-i mahdûd-ı mezbûrda tashîhi mezbûr üzere on sekiz sehmden [kasr-ı yedine] mezbûr Hasan’a tenbîh birle mâ-vaka‘a bi’t-taleb ketb olundu.<br><br>Fî 18 min-şehri mezbûr li-seneti’l-merkūme.<br><br>Şuhûdü’l-hâl: Eş-şâhidûnü’s-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=37340"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37342"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0526"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1149"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>