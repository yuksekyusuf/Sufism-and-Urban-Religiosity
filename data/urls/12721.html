﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 181<br>Hüküm no: 282<br>Orijinal metin no: [30b-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Emine Hâtun bt. Haydar Efendi’nin Emânî Çelebi Mescidi’nde Kur’ân okunması için üç bin akçe vakfettiği ve ayrıca vakfına eklenmek üzere bin akçe vasiyet ettiğine dâir vakfiyesi</b><br><br>Hamd kullarının gönüllerini ihsân ve hayrâtın nûruyla nûrlandıran ve kullarının kalblerini meberrâttan râzı olacağı husûslarda tevfîkin ışığı ile güzelleştiren ve vakfı zamânın tekerrürü ve sâ‘atlerin ard arda gelişi ile ölümden sonra da etkisi kesilmeyen bir sadaka-i câriye kılan Allah içindir. Salât ve selâm Allahü te‘âlânın rûhunu gökleri ve yerleri yaratmadan önce yarattığı seyyid-i kâinât ve eşref-i mevcûdât olan habîbi Muhammed’e ve anın erbâbü’l-kerâmât ve sa‘âdât olan âl ve ashâbı üzerine olsun. Bundan sonra, bu bir hüccet-i sahîha-i şer‘iyyetü’l-usûl ve’l-mebânî ve vesîka-i enîka-i mer‘iyyetü’l-elfâz ve’l-me‘ânîdir ki mazmûnu ile amel edilir ve anda zikredilenin hakīkati ile inşâ edilir ki meclis-i şer‘-i şerîf-i şâmihü’l-imâd ve mahfil-i dîn-i münîf-i râsihü’l-evtâdda -salavâtu’llâhi alâ şâri‘ihî ve alâ âlihi’l-ahyâr el-bâzilîne ervâhahum fi’l-gazvi ve’l-cihâd- zikr-i âtî vakf ve rücû‘ da‘vâsı için dârü’s-saltanati’s-seniyye Kostantıniyye el-mahmiyye hısnı ebvâbından Yenikapı hâricinde Emânî Çelebi mahallesinde sâkine olan zevcesi fahrü’l-muhadderât ve zahrü’l-muvakkarât, sâhibetü’l-hayrât Emine Hâtun bt. el-merhûm Haydar Efendi kıbelinden vekîl-i şer‘î olan Ferruh Bey b. Abdullah vekâleti Osman b. Ferhad el-İmâm ve Receb b. Abdi el-Müezzin şehâdetleriyle sâbite oldukdan sonra ikrâr etti ki: Müvekkile-i mezbûre vaktâ ki dünyânın bir zıll-ı zâ’il ve içindekilerin birer yolcu olduğunu dâr-ı bekā ve sürûr olmayıp dâr-ı fenâ ve ubûr olduğunu bilince azık tedârikin edip yevm-i mî‘âd için hazırlanmak istedikde Allahü te‘âlânın “Kendiniz için önceden hayır olarak neyi gönderirseniz Allah katında anı hem daha hayırlı hem de daha büyük mükâfat olarak bulacaksınız.” kavlini tefekkür ederek niyyet-i hâlise ve tav‘iyye-i sâfiye ile ve “O gün mal ve evlâd fayda vermez, ancak Allah’a selîm bir kalble gelenler müstesnâ” [âyetleri] fehvâsınca fıddî râyic fi’l-vakt üç bin akçesini hâlis-i mâlından ifrâz ve mahz-ı menâlinden temyîz ettiğinden sonra hasbeten lillâhi’l-azîm ve taleben li-merzâti rabbihi’r-rahîm habs ve vakf edip li ecli’t-tescîl mütevellî nasb ettiği Ahmed Bey b. Abdullah’a teslîm eyledi ol dahi andan tesellüm edip mütevellîlerin evkāfdaki tasarrufları gibi tasarrufda bulunup teslîm ve tesellüm-i sahîhayn-i şer‘iyyeynden sonra meblağ-ı mezbûrdan her on akçenin ribhi yılda bir akçe olup bundan zâ’id veya noksan olmamak üzre istiğlâl ve istirbâh olunmasını ve mu‘âmelenin iktizâ-i hâle göre rehn-i kavî ve kefîl-i melî bi’l-mâl ile veya bunlardan biri ile olmasını şart eyledi ve tevliyyetini de mezbûr Emânî Çelebi vakfı’na her kim mütevellî olursa ana şart eyledi. Sonra Allahü te‘âlânın fazlından rızık olarak verdiği ve bu meblağın ribhindan nasîb ettiğinden fıddî râyic fi’l-vakt yüz akçesini cihet-i tevliyyet olarak mütevellî için şart eyledi ve mezbûrü’n-na‘t iki yüz akçesini her gün ikindi namazından sonra mescid-i merkūmda Kur’ân-ı azîm ve Furkān-ı kerîmden Amme sûresi’ni okuması ve sevâbını vâkıfe-i mezbûrenin rûhuna hibe etmesi şartıyla merhûm-ı merkūm Emânî Çelebi mescidi’nde imâm olan kişiye şart eyleyip vakf-ı sahîh-i şer‘î ve habs-i sarîh-i mer‘î ile vakf ve habs eyledikden sonra vekîl-i mezbûr ikrâr etti ki, müvekkile-i müşârün-ileyhâ sülüs-i mâlından mezbûrü’n-na‘t bin akçenin vakf-ı müebbed olmak üzre meblağ-ı mezkûra zammedilmesini vasiyyet edip mütevelli’l-mûmâ-ileyh eliyle aynı şekilde her on akçesi yılda onda birine olmak üzre istirbâh olunup ribhden fazla olanın sûre-i merkūmeyi okuması için imâm-ı mesfûra verilmesini şart ettikde ikrâr-ı sahîh-i şer‘î mütevelli’l-mûmâ-ileyh kıbelinden vicâhen ve şifâhen tasdîk olundukdan sonra vekîl-i mezbûr nukūdun vakfiyyetinin eimme-i selâse katında sahîh olmadığını söyleyerek müvekkile-i mezbûrenin vakfettiğinden rücû‘ eyleyip mütevelli’l-merkūmdan meblağ-ı merkūmun ve mütevellînin ribhden vazîfe olarak ecr-i mislinden ziyâde aldığının istirdâdını murâd ettikde mütevelli’l-mesfûr mukābelede bulunarak nukūdun vakfiyyeti her ne kadar eimme-i selâse katında gayr-ı sahîh olsa da Ensârî’nin İmâm Züfer’den rivâyet ettiğine göre sahîhdir, meblağ-ı mezbûru ve ecr-i misilden zâ’id olsa bile vazîfe-i mu‘ayyeneden aldığımı sana teslîm etmem deyû redden imtinâ‘ etti ve bunun için hâkimü’l-muvakki‘i a‘lâ hâze’l-kitâb bi’t-tevkī‘i’l-müstetâb a‘lâhu’l-melikü’l-vehhâba mürâfa‘a olduklarında ol dahi mezheb-i sedîd üzre asl-ı vakfın sıhhatine ve mütevellînin vazîfeden ecr-i misilden zâ’id olarak aldığını tazmînden berâat-i zimmetine hükmetti. Daha sonra vekîl-i mezkûr her ne kadar nukūdun vakfiyyeti imâm-ı ma‘hûda göre sahîh olsa da lüzûmu ve te’bîdi ifâde etmez, zîrâ ana göre [İmâm Züfer’e göre] sıhhat lüzûmu istilzâm etmez dedikde mütevellî imâm-ı mezbûra göre vakf-ı nukūdun sıhhati lüzûmu istilzâm etmese de imâmeyn-i hümâmeyn deyû bilinen İmâm Ebû Yusuf es-sânî ve İmâm Muhammed eş-Şeybânî deyû şöhret bulan iki imâmın katında lüzûmu ifâde eder deyû cevâb verdi ve mütevellî hâkim-i müşârün-ileyhden o ikisinin re’yi üzre hüküm vermesini taleb ettiğinde hâkim-i mûmâ-ileyh dahi hükm-i sahîh-i şer‘î ile meblağ-ı merkūmun vakfiyyetinin sıhhatine ve lüzûmuna hükmedip tescîl-i mer‘î ile tescîl eyledikde meblağ-ı merkūm hükm-i hâkim ile vakf-ı lâzım ve lâzib ve müseccel ve müttefekun-aleyh olmuş oldu, zîrâ hâkimin hükmü müctehedün fîh olan bir mevzû‘u fasl ettiğinde inde’l-cemî‘ gayrı kābil-i infisâh olarak nâfiz olup tebdîli ve tağyîri ve naksı ve ta‘tîli câiz değldir “fe-men beddelehû ba‘de mâ semi‘ahû fe-innemâ ismuhû ale’llezîne yübeddilûnehû inna’llâhe semî‘un alîm” [Kim bunu işittikten sonra değiştirirse anın günâhı değiştirenlerin üzerinedir, Allah mutlak işitendir, bilendir] ve ecrü’l-vâkıfeti ale’l-hayyi’l-kerîm. Cerâ zâlike ve hurrire fī evâili şehri Rebî‘ilevvel sene 994. Şuhûdü’l-hāl: Mustafa b. Abdullah, Süleyman b. Abdullah, Şuca‘ Bey b. Abdullah es-Silahî, Cafer Bey b. Abdullah, Hızır b. İlyas, el-Hâc Cafer b. Abdullah, Mustafa b. İvaz, Bāli b. Hüseyin, Behram Bey b. Abdullah es-Slâhî, Mustafa b. Muharrem, Ömer b. Üveys ve gayruhüm mine’l-hâzırīn </p>          <br><a title="Önceki sayfa" style="text-decoration:none" href="./ayrmetin.php?idno=12720"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12722"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o228"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>