﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 245<br>Hüküm no: 232<br>Orijinal metin no: [43a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Feyzullah ve kardeşlerinin uhdelerindeki çörekçi gediği hisselerini Ahmed Usta’ya sattıkları</b><br><br>Çörekçi<br><br>Vilâyet-i Anadolu’da Kastamonu sancağında Eflani Daday kazâsına tâbi‘ Aday Dîvânı’nda Hananze [Esentepe] karyesi ahâlîsinden olup kendi nefsinden asıl ve karye-i mezkûrda sâkinler li-ebeveyn er ve kız karındaşı es-Seyyid Feyzullah ve Hadice bintey es-Seyyid İsmail b. Mehmed taraflarından husûs-ı âti’l-beyânda vekîlleri olduğu mezbûre Hadice’nin zâtını ârifân karye-i mezkûre ahâlîsinden Lekeci Mehmed b. Osman ve câmeşûycu es-Seyyid İsmail b. Ahmed nâm kimesneler şehâdetleriyle sâbit olan es-Seyyid Yahya nâm kimesne meclis-i şer‘-i enverde çörekçi esnâfından işbu bâ‘isü’l-kitâb es-Seyyid Ahmed Usta b. Hasan mahzarında bi’l-vekâle ikrâr-ı tâm ve takrîr-i kelâm edip mahmiye-i İstanbul’da Şeyh Ebulvefâ Meydanı nezdinde köşe başında kâin ma‘lûmü’l-hudûd bir bâb çörekçi dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla yüz beş sehmi merkūm es-Seyyid Ahmed Usta’nın ve mâ‘adâ on beş sehmi akd-i âti’z-zikrin sudûruna değin benim ve er ve kız karındaşlarım ve müvekkillerim mezbûrânın yedimizde ırsen mülkümüz olmağla gedik-i mezkûrdan ben ve er karındaşlarım ve müvekkillerim mezbûrânın ber-minvâl-i muharrer mâlikler olduğumuz on beş sehm hisse-i şâyi‘amızı tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile merkūm es-Seyyid Ahmed Usta’ya iki bin yüz elli guruşa bi’l-asâle ve bi’l-vekâle bey‘ ü temlîk ve vech-i lâyıkı üzere teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl edip semen-i mezkûr iki bin yüz elli guruşu bana tamâmen def‘ ü teslîm ve ben dahi yedinden bi’l-asâle ve bi’l-vekâle ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ-i âmm-ı sahîh-i şer‘î ile ibrâ ve iskāt eyledik fî-mâ ba‘d gedik-i mezkûrun hissesinde benim ve er ve kız karındaşlarım ve müvekkillerim mezbûrândan her birimizin aslâ [ve] kat‘â alâka ve medhalimiz kalmayıp ol vechile mecmû‘-ı gedik-i mezkûr müşteri-i merkūm Ahmed Usta’nın mülk-i müşterâsı ve hakk-ı sırfı olmuşdur dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 12 S sene 1247<br><br>Şuhûdü’l-hâl: Kethüdâ Mehmed Sadık Ağa, es-Seyyid Halil Usta b. es-Seyyid Veli, Mütevellî es-Seyyid Ahmed Ağa b. Mustafa, Alacahamamlı Hüseyin Ağa b. Hüseyin, Karamanlı es-Seyyid el-Hâc Ali Ağa b. es-Seyyid Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=34409"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34411"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>