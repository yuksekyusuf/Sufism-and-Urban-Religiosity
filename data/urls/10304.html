﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 136<br>Hüküm no: 142<br>Orijinal metin no: [42a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Osman’ın Süheyl Bey’in nukud vakfından istiğlâl yoluyla ödünç para aldığı</b><br><br>Mahmiye-i Galata muzâfâtından Beşiktaş kasabası mahallâtından Sinanpaşa mahallesinde sâkine Âişe bt. Osman nâm hatun meclis-i şerî‘at-i şerîfe-i garrâ ve mahfil-i tarîkat-i refî‘a-i zehrâya hâzıra olup işbu akdin kendilerinden sudûruna kadar mâliki olduğu ve taht-ı tasarrufunda bulundurduğu, mahalle-i mezbûrede kâin, hudûdu bir tarafından Mehmed Çelebi b. el-Hâc Mahmud mülkü, diğer taraflarından tarîk-ı âm ile mahdûd bulunan, tahtânî ve fevkānî ikişer bâb hâneyi, arsa-i hâliyeyi ve kenîfi müştemil olan cemî‘ menzilini cümle tevâbi‘i ve levâhıkıyla râyicü’l-vakt elli riyâlî guruş semen-i mu‘ayyen-i makbûzla bundan akdem mahmiye-i mezbûre muzâfâtından Tophane kasabası tevâbi‘inden Mehmed Ağa mahallesinde sâkin iken fevt olan sâhibü’l-hayrât Süheyl Bey’in nukūd vakfına mütevellî olan hâmil-i hâze’l-kitâb Mustafa Bey b. Perviz’e îcâb ve kabûl hâvî bey‘ ile bey‘ eylediğini ikrâr etti. Mezbûr Mustafa Bey de vakf-ı mezbûr malıyla ve istiğlâl maksadıyla menzil-i merkūmu iştirâ etti. Bâyi‘a-i mezbûrenin istîcârı üzere mütevellî-i mezkûr zeyl-i vesîkada muharrer târîhden bir sene tamâmına yedi buçuk riyâlî guruş ücret-i kirâ ile menzil-i mezkûru kendisine icâreye verdi. Vâki‘ ikrâr mütevellî-yi mezbûr tarafından vicâhen ve şifâhen tasdîk edildi.<br><br>Cerâ zâlike ve hurrire fî-gurreti Cemâziyelâhire li-sene isneteyn ve sittîn ve elf.<br><br>Şühûdü’l-hâl: Mehmed Efendi b. Yusuf Efendi, Mehmed Çelebi b. Abdurrahman, Hüseyin Çelebi b. Perviz, el-Hâc Mustafa b. Ya‘kūb, Yusuf Beşe b. Mahmud, Mustafa Beşe b. Mehmed, Mehmed Çelebi b. Mahmud ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=10303"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10305"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o339"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>