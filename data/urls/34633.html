﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 455<br>Hüküm no: 455<br>Orijinal metin no: [84a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Nikola ile Katrine, Kiryakola ve Zoviçe’nin bakkal dükkânı gedik hisselerini Bakkal Kostandi’ye sattıkları</b><br><br>Bakkāl Eğrikapı’da<br><br>Âsitâne-i aliyye’de vâki‘ bakkāl tâifesinden olup kendi nefsinden asıl ve Vilâyet-i Rumeli’de Yenişehir-i Fener kazâsına muzâfe Ağrafe nâhiyesine tâbi‘ Vineni karyesinde mütemekkineler Katrine ve Kiryakola bintey Dimo v. Polihron nâm Nasrâniyeler taraflarından husûs-ı âti’l-beyânda vekîlleri olduğu şahıslarını bilir Bakkāl Kostandi v. Nikola ve Vangeli v. Yorgi nâm zimmîler şehâdetleriyle sâbit olan Bakkāl Nikola v. Kostandi nâm zimmî mahrûse-i Galata’ya muzâfe İstinye nâhiyesine tâbi‘ Baltalimanı’nda mütemekkine Zoviçe bt. Yani nâm Nasrâniyenin sadrî kebîr oğlu ve tarafından kezâlik husûs-ı âti’l-beyânda vekîl olduğu şahs-ı mersûmeyi bilir Bakkāl Yorgi v. Yani ve Nikola v. Yani nâm zimmîler şehâdetleriyle sâbit olan Bakkāl Tanaş v. Tanaş nâm zimmî hâzır olduğu hâlde meclis-i şer‘-i hatîrde tâife-i mersûmeden işbu bâ‘isiyyü’s-sifr Kostandi v. Yani ve Yorgi v. Praşkova nâm zimmîler muvâcehelerinde her biri bi’l-asâle ve bi’l-vekâle ikrâr-ı tâm ve takrîr-i kelâm edip mahmiye-i mezbûre hısnı ebvâbından Eğrikapı dâhilinde Avcıbey mahallesinde kâin İvaz Efendi dükkânı denmekle arîf bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla otuz sehmi benim ve yirmi ikişer buçuk sehmden kırk beş sehmi müvekkilelerim mersûmetân Katrine ve Kiryakola Nasrâniyelerin ve kırk beş sehmi dahi hâzır-ı vekîl-i mersûmun anası ve müvekkilesi mersûme Zoviçe Nasrâniyenin akd-i âti’z-zikrin sudûruna değin benimle müvekkilât-ı mesfûrâtın yedimizde şâyi‘an mülkümüz olmağla gedik-i mezkûrdan ben ve müvekkilelerim mersûmetânın ber-minvâl-i muharrer mâlikeler olduklarımız cem‘an yetmiş beş sehm hisselerimizi yedi yüz guruşa ve hâzır-ı vekîl-i mersûm anası ve müvekkilesi mersûme Zoviçe Nasrâniyenin kezâlik mâlike olduğu kırk beş sehm hissesini beş yüz guruşa tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile mersûmân Kostandi ve Yorgi zimmîlere ale’l-iştirâk her birimiz bi’l-asâle bi’l-vekâle bey‘ ü temlîk ve teslîm eylediğimizde onlar dahi ber-vech-i muharrer iştirâken iştirâ ve temellük ve tesellüm ve kabz ve kabûl ve semenleri olan cem‘an bin iki yüz guruşu bize tamâmen def‘ ü teslîm ve biz dahi yedlerinden bi’l-asâle ve bi’l-vekâle tamâmen ahz u kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ ve iskāt eyledik fîmâ-ba‘d gedik-i mezkûrda benim ve müvekkilelerim mersûmetân Katrine ve Kiryakola Nasrâniyelerin ve hâzır-ı vekîli mersûm Tanaş zimmî dahi anam ve müvekkilem mersûme Zoviçe Nasrâniyenin aslâ ve kat‘â alâka ve medhallerimiz kalmayıp mersûmân Kostandi ve Yorgi zimmîlerin iştirâken mülk-i müşterâları ve hakk-ı sırfları olmuşdur dedikde gıbbe’t-tasâduki[‘ş-şer‘î mâ-vaka‘a bi’t-taleb ketb olundu]<br><br>Fî 15 Rebî‘ülevvel sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi.<br><br>Ustabaşı Ananosti, Ustabaşı Nikola, Ustabaşı Kostandi, Yazıcı Yani v. Dimo.</p>          <br><a title="Önceki sayfa" style="text-decoration:none" href="./ayrmetin.php?idno=34632"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34634"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b455"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o480"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>