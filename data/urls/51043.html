﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 140<br>Hüküm no: 113<br>Orijinal metin no: [11b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Terzi Ali’nin kızı Rahime’ye kalan mülklerin sancakbeyi tarafından başkalarına satıldığı iddiasının araştırılması</b><br><br>Kıdvetü’l-kuzât ve’l-hükkâm ma‘denü’l-fazli ve’l-kelâm Mevlânâ Karamürsel kadısı -zîde fazluhû- tevkî‘-i refî‘-i hümâyûn vâsıl olıcak ma‘lûm ola ki dârende-i fermân-ı hümâyûn Terzi Ali nâm kimesne Südde-i sa‘âdetime arzıhâl edip mukaddemâ Hatib oğlu Mehmed nâm kaynım gāyib oldukda mülk-i meşrû‘ı olan ev ve bağı mezkûrûn hâtununa ve karındaşı Yusuf ve hemşîresi Râziye’ye intikāl etmişken mâ-beynlerinde kısmet-i âdile oldukdan sonra mezbûrlar cemî‘an fevt olmak ile verâseti mezkûr Mehmed’in hemşîresi olup bi’l-fi‘l menkūhem olandan hâsıl olan Rahime nâm sagīre kızıma intikāl etmişken sâbıkan sancağımız beyi olan kimesne fuzûlen hilâf-ı şer‘-i şerîf âhara bey‘ edip gadr ve hayf eyledi şer‘-i şerîf ve fetvâ-yı münîf mûcebince velâyete zi’l-yed olandan alıverilmek taleb ederim deyu bildirdi buyurdum ki hükm-i şerîfimle vardıkda husemâyı berâber edip bir def‘a şer‘le fasl olunmayıp ve bilâ özr-i şer‘î on beş yıl mürûr etmiş değil ise ber mûceb-i şer‘-i şerîf teftîş ve tefahhus edip ve fetvâsına nazar edip göresiz kazıyye i‘lâm olunan gibi ise ol bâbda emr-i şer‘-i kavîm ile amel edip ba‘de’s-sübût müteveccih olan ev ve bağı zi’l-yed olandan fetvâsı mûcebince hükm edip alıveresiz dahi şer‘-i şerîf ve fetvâ-yı münîfe muhâlif te‘allül ve nizâ‘ ettirmeyip bu husûs için bir dahi kapıma şikāyet ettirmeyesiz hak üzre olup tezvîr ve telbîsden ve şuhûd-ı zûrdan hazer edip ve medhali olmayanı dahl ettirmeyesiz mütemerridi sekidib inâd ve muhâlefet edenleri isimleri ile yazıp bildiresiz şöyle bilesiz deyu hükm-i şerîfim yedinde ibkā edip alâmet-i şerîfe i‘timâd kılasız. Tahrîren fî evâhiri şehri Rebî‘ilâhir li sene elf mine’l-hicreti’n-nebeviyye. Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=51042"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51044"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o795"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>