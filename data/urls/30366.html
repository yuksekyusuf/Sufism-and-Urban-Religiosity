﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 192<br>Hüküm no: 164<br>Orijinal metin no: [47b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Yoseb’in vârislerinin Üsküdar İstavros’daki ekmekçi fırını ve Ortaköy’deki değirmenin dört hissesini Bedros v. Serkiz’e bin beş yüz guruşa sattıkları</b><br><br>Habbâz tâifesinden olup bundan akdem hâlik olan Yoseb v. ( ) nâm zimmînin verâseti zevcesi İskohi bt. Avanes Nasrâniye ile sulbî kebîr oğlu Simaven ve sagīr oğullları Haçador ve Arutin zimmîlere münhasıra ve tashîh-i meselesi yirmi dört sehimden olup sihâm-ı mezkûreden üç sehmi mesfûre İskohi ve yedişer sehmi oğulları mesfûrûn Simaven ve Haçador ve Arutin zimmîlerden her birine isâbeti tahakkukundan sonra sagīrân-ı mesfûrân Haçador ve Arutin zimmîlerin anaları ve tesviye-i umûrlarına vasiye-i mansûbeleri mesfûre İskohi Nasrâniye ile kebîr oğlu mesfûr Simaven taraflarından husûs-ı âti’z-zikri ikrâra vekîl olduğu Mustafa Ağa b. Ahmed ve Vartan v. Tomas şehâdetleriyle sâbit olan Bedros v. Begos nâm zimmî meclis-i şer‘-i hatîr-i lâzımü’t-tevkīrde işbu bâ‘isü’s-sifr Bedros v. Serkiz nâm zimmî muvâcehesinde bi’l-vekâle ikrâr-ı tâm ve takrîr-i kelâm edip müvekkillerim mesfûrânın [babalarının] ile’l-helâk yedinde mülkü ve ba‘de helâkihî tashîh-i mezkûr üzere bi’l-irsi’ş-şer‘î bizlere isâbet ve intikāl eden medîne-i Üsküdar’a tâbi‘ İstavros nâm karyede vâki‘ bir bâb ekmekçi fırını ve ona merbût Ortaköy’de Bahçeli demekle ma‘rûf on iki sehim i‘tibâriyle üç horoslu bir bâb ekmekçi değirmeni derûnunda mevcûde beyne’l-esnâf gedik ta‘bîr olunur on iki re’s bargirden mutasarrıf olduğu dört re’s bargir ve sâir-i âlât-ı lâzıme-i ma‘lûmeden [48a] sagīrân-ı mezbûrânın hisse-i şâyi‘alarını hâlik-i mesfûrun düyûn-ı müsbetesi edâsı’çün müvekkile-i mesfûre âhara bey‘a kıbel-i şer‘den me’zûne olmağla, mesfûrânın hisseleri ile ma‘an kendi hisselerini tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müşteri-i mesfûr Bedros zimmîye semen-i mislinden ezyed olduğu ihbâr olunan bin beş yüz guruşa bi’l-vekâle bey‘ ü temlîk ve teslîm eylediğimde, ol dahi ber-vech-i muharrer iştirâ ve temellük ve tesellüm ve kabz ü kabûl ettikden sonra semeni olan meblağ-ı mezkûr bin beş yüz guruşu müşteri-i mesfûr Bedros zimmî yedinden bi’t-tamam ve’l-kemâl ahz ü kabz edip bey‘-i mezkûrun tağrîr ve gabnine ve gedik husûsuna müte‘allika âmme-i de‘âvî ve kâffe-i mutâlebâtdan bi’l-vekâle [mesfûr Bedros zimmînin zimmetini] ibrâ-i âm ile ibrâ ve ıskāt eylediğimde, ol dahi ibrâ-i mezkûru ba‘de’l-kabûl zikrolunan dört re’s bargir ve sâir âlât-ı lâzıme-i ma‘lûmede müvekkillerim mesfûrân ile sagīrân-ı mezbûrânın asla ve kat‘â alâka ve medhalleri kalmayup müşteri-i mesfûr Bedros zimmînin mülk-i müşterâsı ve hakk-ı sırfı olmuşdur, keyfe mâ yeşâ’ ve hasbe-mâ-yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 17 C sene [1]194.<br><br>Şuhûdü’l-hâl: el-Hâc Ahmed Ağa, Uncular Kethudâsı Mustafa Ağa, Uncular Yiğitbaşısı el-Hâc Abdullah, Yiğitbaşı es-Seyyid Mehmed b. ( ), es-Seyyid Mehmed Said Ağa, Mikail Usta, Usta Vartan, Usta Filibos, Usta Bedros.</p>          <br><a title="Önceki sayfa" style="text-decoration:none" href="./ayrmetin.php?idno=30365"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30367"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o310"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>