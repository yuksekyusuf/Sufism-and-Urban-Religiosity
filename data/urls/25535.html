﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 553<br>Hüküm no: 648<br>Orijinal metin no: [79a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>39. Yeniçeri Ağa Bölüğü Odabaşısı Mehmed’in Aydın’a bağlı Alaşehir kazasında tasarrufunda olan tarlalarının yarı tasarruf hakkını Sinan Efendi’ye devrettiği</b><br><br>Taslît-i tarla.<br><br>Dergâh-ı âlî yeniçerilerinin otuz dokuzuncu ağa bölüğüne mahsûs olan odada sâbıkā odabaşı olan Mehmed Odabaşı meclis-i şer‘de bâ‘isü’l-kitâb Sinan Efendi b. ( ) mahzarında ikrâr ve takrîr-i kelâm edip Vilâyet-i Anadolu’da Aydın Sancağı’nda Alaşehir kazâsına tâbi‘ Batanca nâm hâs sınırı dâhilinde vâki‘ lede’l-ahâlî ve’l-cîrân ma‘lûmü’l-hudûd olup mukaddemâ Küçük Osman Ağa’dan bedel-i ma‘lûm ile tefevvüz ve kabûl eylediğim tarlaların nısfının hakk-ı tasarrufunu sahib-i arz ma‘rifetiyle altmış bin fıddî râyic fi’l-vakt akçe bedel mukābelesinde mezbûr Sinan Efendi’ye tefvîz edip ol dahi tefevvüz ve kabûl eyledikden sonra bedel-i tefvîz olan altmış bin akçeden otuz bin akçesini mezbûr Sinan Efendi yedinden hâlâ ahz u kabz edip meblağ-ı bâkī otuz bin akçeyi târih-i kitâbdan bir sene tamamına değin tecîl edip ol dahi ecel-i mezbûru kabûl eyledikden sonra zikri mürûr eden tarlaları mahâllinde zabt u tasarrufa mezbûr Sinan Efendi’yi taslît eyledim ba‘de’l-yevm zikrolunan nısf tarlalar mezbûr Sinan Efendi’nin hakk-ı müfevvazıdır keyfe mâ yeşâ’ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Şevvali’l-mükerrem li-sene isneteyn ve seb‘în ve elf.<br><br>Şuhûdü’l-hâl: Fahrü’l-kuzât es-Seyyid Mehmed Efendi, Ömer Efendi el-kādî, İbrahim Efendi el-kâtib, Mustafa Çelebi b. Hacı Musa, Sunullah Efendi b. Süleyman, Abdurrahman Ağa b. Mustafa, Mehmed b. Hüseyin, el-Hâc Hüseyin b. Abdülkerim, Mahmud Efendi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=25534"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25536"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b553"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o988"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>