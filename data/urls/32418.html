﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 559<br>Hüküm no: 421<br>Orijinal metin no: [149a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kemal Paşa Mescidi Vakfı gelirlerinden, Kemalpaşa Mahallesi’nin avarız vergisi için 24 kuruş tahsisine dair vakfiyeye yapılan zeyl hakkındaki ilmühaberin İstanbul Mahkemesi siciline kaydedilmesi</b><br><br>Cizye Muhâsebesi Kîsedârı Efendi’nin vakfiyesinin kaydı ilmühaberi.<br><br>İstanbul’da Kırkdörtkapısı kurbünde Kemâlpaşa Mescid-i şerîfini minber vaz‘ ve câmi‘ eyleyen ashâb-ı hayrâtdan Cizye muhâsebesi kîsedârı Mehmed Selim Efendi b. Mehmed Necib Efendi’nin bu def‘a Rikâb-ı hümâyûna memhûren takdîm eylediği bir kıt‘a arzuhâli mefhûmunda ber-mûceb-i vakfiye-i ma‘mûlün-bihâ vâkıfı olduğu vakfının gallâtından beher sene Kemâlpaşa mahallesi avârızı için yirmi dört guruş vakf-ı mezbûr mütevellîleri yedinden ahz ü kabz ve fazîletlü İstanbul kādîları efendiler mahkemelerine îsâl ve irsâlini şart ve ta‘yîn eylediğine binâen meblağ-ı mezbûr beher sene vakfının mütevellîleri yedlerinden ahz ü kabz ve Kādî-ı müşârün-ileyh Mahkemesi’ne îsâl ve irsâl olunması husûsu kaleminde mukayyed vakfiye-i ma‘mûlün-bihâsı zeyline sebt ü kayd ve iktizâ eden mahallere ilmühaberi verilmesi için i‘lâm olunmasını hâvî Haremeynü’ş-şerîfeyn Müfettişi Efendi’ye havâle buyurulmasını istid‘â etmekden nâşî “Avârız vakfının Anadolu Muhâsebesi’ne kaydının ihticâca salâhiyeti var mıdır, görüp i‘lâm eyleyesiz” deyü müfettiş-i mûmâ-ileyhe hitâben şeref-rîz-i sudûr olan fermân-ı âlîye imtisâlen İstanbul’da Bâb-ı Defterî’de kâin Cizye muhâsebesi kalemi kîsedârı olan bâ‘isü’l-hayrât ve’l-hasenât sahib-i arzuhâl es-Seyyid Mehmed Selim Efendi b. Mehmed Necib’in yedinde olup müfettiş-i mûmâ-ileyhin imzâ ve hatmini hâviye İstanbul’da Şehzâde Câmi‘-i şerîfi kurbünde vâki‘ Kemâlpaşa mahallesi avârızı için Vakf-ı şerîfi gallâtından beher sene yirmi dört guruş ihrâc ve mahâlline irsâl olunmak için Vakf-ı mezbûr mütevellîleri yediyle fazîletlü İstanbul kādîları efendiler mahkemesine kabzına me’mûr olan muhzırân kethudâsına teslîm olunmak üzere şart ve ta‘yîn edip vâkıfı ve bi’l-meşrûta mütevellîsi olduğu bir kıt‘a teksîr-i îrâd ve tevfîr-i masârif [149b] vakfiye-i ma‘mûlün-bihâsına mine’l-mebde’ ile’l-makta‘ kemâl-i dikkat ve taharrî üzere nazar olundukda, mazmûnu min-külli’l-vücûh muvâfık ve mutâbık-ı şer‘-i şerîf ve kayd ve ihticâca salâhiyeti olup lâkin aklâmın birinde kaydı olmamağla vakfiye-i mezkûre Muhâsebe-i merkūmede mukayyed sâir vakfiyesi mahâlline sebt ü kayd ve İstanbul kādîları efendiler Mahkemesi’ne ilmühaberi verilip vakfiye-i mezkûre yine yedinde ibkā buyurulması niyâzıyla vâkıf-ı mûmâ-ileyh es-Seyyid Mehmed Selim Efendi’nin istid‘â-yı inâyet eylediğini müfettiş-i mûmâ-ileyh es-Seyyid Mehmed Zeki Efendi i‘lâm etmeğin imdi i‘lâmı mûcebince vakfiye-i mezkûre Muhâsebe-i merkūmeye kaydolunup ilmühaberi i‘tâsıyla vakfiye-i mezkûre yedinde ibkā olunmak bâbında fî 16 Receb sene 1225 târihiyle müverrah sâdır olan fermân-ı âlî mantûkunca vakfiye-i mezkûre Muhâsebe-i mezkûrede mukayyed vâkıf-ı mûmâ-ileyhin sâir vakfiyesi zeyline sebt ü kaydolunmağla vech-i meşrûh üzere Kādı-ı müşârün-ileyhin Mahkemesi sicillâtına li-ecli’l-kayd işbu ilmühaber kāimesi verildi.<br><br>Tahrîr[en] fi’t-târîhi [metinde “fi’t-tahrîri”]’l-mezbûr.</p>          <br><a title="Önceki sayfa" style="text-decoration:none" href="./ayrmetin.php?idno=32417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b559"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o569"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>