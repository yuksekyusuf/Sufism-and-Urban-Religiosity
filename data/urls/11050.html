﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 453<br>Hüküm no: 507<br>Orijinal metin no: [74a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Odabaşı Ağa ile hanımı Rabia Hatun’un Timur mahallesindeki yanmış ev arsasını üç ay önce Mehmed Ağa’ya satmış oldukları</b><br><br>Arsa mübâya‘ası<br><br>Mahmiye-i İslâmbol’da el-Hâc Timur mahallesinde sâkinler kendi nefsinden asîl ve zevci Ali Odabaşı Ağa b. Mustafa tarafından husûs-ı âti’l-beyânı ikrâra vekîl olduğu Hafız Molla Abdurrahman b. İsmail ve Hamza Çavuş Ağa b. Mehmed nâm kimesneler şehâdetleriyle şer‘an sâbit ve zâtı zeyl-i sahîfede mektûbü’l-esâmî Müslimîn ta‘rîfleriyle mu‘arrefe olan Rabia Hatun bt. Mehmed meclis-i şer‘-i hatîr-i lâzımü’t-tevkīrde işbu bâ‘isü’l-kitâb el-Hâc Mehmed Ağa b. Ali’nin kayınpederi ve tarafından ber-vech-i âtî tasdîka vekîl olduğu nehc-i şer‘î ve tarîk-i mer‘î üzere sâbit olan Mehmed Efendi b. Ali mahzarında bi’l-asâle ve bi’l-vekâle ikrâr ve takrîr-i kelâm edip mahalle-i mezbûrede vâki‘ bir tarafdan Kahveci el-Hâc Mustafa veresesi menzili arsa[sı] ve bir tarafdan benim tasarrufumda olan vakıf menzil arsası ve ba‘zan es-Seyyid Mehmed arsası ve iki tarafdan tarîk-i âm ile mahdûd derûnunda bir bi’r-i mâ ve enkāz-ı mevcûdeyi hâvî terbî‘an beş yüz yetmiş beş zirâ‘ bir bâb muhterik mülk menzil arsasının nısf-ı şâyi‘i benim ve nısf-ı şâyi‘-i âharı dahi zevcim müvekkilim mezbûr Ali Odabaşı Ağa’nın bâ-hüccet-i şer‘iye irsen ve şirâen yedimizde mülk ve hakkımız olmağın biz arsa-i mahdûde-i mezkûreyi târih-i kitâbdan üç ay mukaddem tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile müvekkil-i mezbûr el-Hâc Mehmed Ağa’ya iki yüz seksen yedi buçuk guruşa bey‘ ve temlik ve teslîm eylediğimizde ol dahi târih-i mezbûrda ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr iki yüz seksen yedi buçuk guruşu müvekkil-i mezbûr el-Hâc Mehmed Ağa yedinden bi-kadri’l-hısas tamamen ahz ü kabz edip ol-vechile arsa-i mahdûde-i mezkûre târih-i mezbûrdan beri müvekkil-i mezbûr el-Hâc Mehmed Ağa’nın mülk-i müşterâsı ve hakk-ı sarfı olup benim ve müvekkilim mezbûr Ali Odabaşı Ağa’nın kat‘a alâka ve medhalimiz kalmamışdır dedikde gıbbe’t-tasdîki’ş-şer‘î mâ-vaka‘a.<br><br>Fî 16 min-C sene 1197<br><br>Eş-şâhidûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=11049"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11051"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b453"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>