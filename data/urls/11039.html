﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 444<br>Hüküm no: 496<br>Orijinal metin no: [72a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emin-i Cev mahallesinden Zeyneb Hatun’un evini kocasına sattığı</b><br><br>Nısf menzil mübâya‘ası<br><br>Mahmiye-i İslâmbol’da Topkapısı dâhilinde Emîn-i Cev mahallesinde sâkine Zeyneb Hatun bt. İbrahim tarafından husûs-ı âti’l-beyânı ikrâra vekîl olduğu zât-ı mezbûreyi [ârifân] Hüseyin Efendi b. Ahmed ve Mehmed Beşe b. Hasan nâm kimesneler şehâdetleriyle şer‘an sâbit olan mahalle-i mezbûre imâmı Osman Efendi b. Veliyüddin meclis-i şer‘-i şerîf-i enverde müvekkile-i mezbûrenin hâlâ zevci işbu bâ‘isü’l-kitâb Hasan b. Abdullah nâm kimesne mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkilem mezbûre Zeyneb Hatun’un bâ-hüccet-i şer‘iye şirâen yedinde mülk ve hakkı olup mahalle-i mezbûrede vâki‘ iki tarafdan mahalle-i mezbûre avârızı vakfından Âişe Hatun tasarrufunda olan menzil ve bir tarafdan Hoca Hatun menzili ve bir tarafdan tarîk-i âm ile mahdûd fevkānî bir bâb oda ve tahtapûş ve matbah ve tahtında bir harâb oda yeri ve kenîf ve bir mikdâr havluyu müştemil bir bâb mülk menzilinin nısf-ı şâyi‘ini yedinde ba‘de’l-ibkā ve nısf-ı şâyi‘-i âharını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile zevci mezbûr Hasan’a yetmiş beş guruşa bey‘ ve temlik ve teslîm eylediğinde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yetmiş beş guruş mutâlebesinden müvekkilem mezbûre Zeyneb Hatun zevci mezbûr Hasan’ın zimmetini ibrâ ve ıskāt eylediğinde ol dahi ibrâsını kabûl eyledi, ba‘de’l-yevm menzil-i mahdûd-ı mezkûrun nısf-ı şâyi‘inde müvekkilem mezbûre Zeyneb Hatun’un aslâ alâka ve medhali kalmayıp zevci mezbûr Hasan’ın mülk-i müşterâsı ve hakk-ı sarfı olmuşdur dedikde gıbbe’t-tasdîki’ş-şer‘î mâ-vaka‘a.<br><br>Fî 11 min-C sene 1197<br><br>Şühûdü’l-hâl: Berber el-Hâc Yusuf, el-Hâc Mehmed, el-Hâc Salih Duhânî, Haseki Mustafa Ağa, Mehmed Beşe b. Hasan, Hüseyin Efendi b. Ahmed, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11038"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11040"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b444"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o624"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>