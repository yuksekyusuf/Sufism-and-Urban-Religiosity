﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 329<br>Hüküm no: 450<br>Orijinal metin no: [249-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Aristos v. Yani’nin mülk evini Haydar Paşa Vakfı’na bey‘ bi’l-istiğlâl yoluyla sattığı</b><br><br>Havâss-ı aliyye kazâsına tâbi‘ Hasköy’de sâkin Aristos v. Yani nâm zimmî meclis-i şer‘-i hatîr-i lâzımü’t-tevkīrde Mahmiye-i İstanbul’da vâki‘ merhûm Haydar Paşa Vakfı’na bi’l-fi‘il mütevellî olan fahrü’l-akrân Receb Bey b. Abdülmennân mahzarında bi’t-tav‘i’s-sâf ikrâr ve takrîr-i kelâm eyleyip silk-i mülkümde münselik olup karye-i mezkûrede vâki‘ bir tarafı Mihal v. Yani mülkü ve bir tarafı ba‘zan Kokona nâm Nasrâniyye mülkü ve ba‘zan Arpa emîni mülkü ve bir tarafı sâhil-i bahr ve bir tarafı tarîk-i âm ile mahdûd ve mümtâz olan fevkānî ve tahtânî odaları ve mahzeni ve bir bi’r-i mâ’ı müştemil olan mülk menzilimi mütevellî-i merkūm Receb Bey’e üç yüz yetmiş beş riyâlî guruşa bey‘ edip ol dahi mâl-ı vakıf ile bi-tarîki’l-istiğlâl iştirâ edip kabz-ı semen ve teslîm-i mebî‘ eylediğimden sonra menzil-i mezbûru ba‘de’t-tahliyeti’ş-şer‘iyye yine târih-i kitâbdan üç sene tamâmına değin beher sene üç bin akçeye îcâr eyledim ol dahi vech-i mübeyyen üzre istîcâr eyledi dedikde mütevellî-i merkūm Receb Bey’in ikrâr-ı meşrûhunu el-mukarru lehü’l-mezbûr Aristos bi’l-muvâcehe tasdîk ve bi’l-müşâfehe [tahkīk] edicek mâ hüve’l-vâki‘ bi’t-taleb ketb olundu. Tahrîren fi’l-yevmi’t-tâsi‘ ve’l-ışrîn min Muharremi’l-harâm li sene ihdâ ve hamsîn ve elf.<br><br><br>Şuhûdü’l-hâl: Mahmud Çelebi b. Abdurrahman er-Râcil, Ahmed Çelebi b. Ali, el-Hâc Fethullah b. Emrullah el-kadı, Mahmud b. Receb, Musa b. Mehmed, Ahmed İmâmzâde, Ahmed Efendi el-Müderris </p>          <br><a title="Önceki sayfa" style="text-decoration:none" href="./ayrmetin.php?idno=23677"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23679"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b329"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o445"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>