﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 484<br>Hüküm no: 608<br>Orijinal metin no: [253-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata Kapanı’nda bulunan sur sahiplerine geçen seneye kıyasla fazla çerviş yağı verilmesi</b><br><br>Sene-i sâbık üzere kapan tüccârına verilen çerviş<br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâle nazar olundukda geçen Ramazan-ı şerîfin üçüncü günü Yusuf Efendi dâ‘îleri zamânında Galata Kapanı tüccârı arzuhâlleriyle bâ-fermân-ı âlî Âsitâne’de mevcûd bulunan sûrun? sâhiblerine kapan-ı mezkûrdan yüz otuz üç yedek çerviş verildiği kapan defterlerinde mukayyed ve münderic olup hamden lillâhi’r-Rezzâk Galata Kapanı’nda mevcûd olan yağ sinîn-i sâbıkādan evferdir deyü şimdi ashâb-ı arzuhâl beynlerinde defterleriyle müte‘ayyen ve arzuhâlerinde münderic yüz elli iki sûra ki kā‘ide-i sâbıkāları üzere donyağı mukābili verilegelen çervişden mâ‘adâ bu def‘a verilecek birer yedek çerviş yağı karşılığı olmak üzere hîn-i iktizâda ikişer yedek don yağı vermek ta‘ahhüdünü eylediği sûretde müsâ‘ade-i aliyye erzânî buyrulur ise her sûrun başına birer yedek çerviş verilmek lâzım gelip sene-i sâbıkādan ezyed verilmek iktizâ edip lâkin bundan akdem İstanbul Kapan’da olan sûrun ashâbının aded-i ruûsuna ihsân olunduğu vech üzere Galata Kapanı’nda mevcûd sûrun sâhibleri dahi ta‘dâd olunmak iktizâ eylediği ber-mûceb-i fermân-ı âlîşân huzûr-ı âlîlerine i‘lâm olundu.<br><br>Fî 11 N sene [1]179.</p>          <br><a title="Önceki sayfa" style="text-decoration:none" href="./ayrmetin.php?idno=29898"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29900"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b484"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o519"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>