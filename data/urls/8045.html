﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 185<br>Hüküm no: 234<br>Orijinal metin no: [31a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Köy korusuna yapılan müdahalenin önlenmesi</b><br><br>Dahl ü ta‘arruz etmemeğe ta‘ahhüd<br><br>Ma‘rûz<br><br>Anadolu’da Alâiye sancağında vâki’ İbradi kazâsına tâbi‘ Orman karyesi ahâlîsinden es-Seyyid Mehmed b. es-Seyyid Hüseyin ve diğer es-Seyyid Mehmed b. el-Hâc Osman ve Mehmed b. Mustafa ve sâirleri İstanbul Bâb Mahkemesi’nde meclis-i şer‘-i münîrde yine sancak-ı mezkûrda vâki’ Manavgat kazâsına tâbi‘ Salur karyesi sükkânından es-Seyyid Ahmed Efendi b. el-müteveffâ Ömer b. Mehmed nâm kimesneler muvâcehesinde ahâlîsinden olduğumuz mârru’z-zikr Orman karyesi hudûdu dâhilinde vâki’ Enif Korusu? demekle şehîr koru ber-mûceb-i Defter-i Hâkānî karyemiz arazisinden olup mine’l-kadîm karyemiz ahâlîleri zabt ü tasarruf edip taraf-ı âhardan dahl ü ta‘arruz olunmak îcâb etmez iken merkūm es-Seyyid Ahmed Ârif Efendi’nin pederi müteveffâ-yı mezbûr hayatında mârrü’l-beyân Salur karyesi vücûhundan olduğuna binâen karye-i mezbûre ahâlîlerini tahrîk birle koru-yı mezkûra bî-vech müdâhaleden hâlî olmamalarıyla ber-minvâl-i muharrer vâki’ olan dahl ü ta‘arruzlarının ma‘rifet-i şer‘le men‘i bâbında yedimizde olup sene-i sâbıkā yani bin iki yüz elli dört senesi Muharremi’l-harâmı’nın evâhiri târîhiyle müverrah bir kıt‘a fermân-ı âlî şeref-efzâ-yı sahîfe-i sudûr buyurulmuş ise de merkūm es-Seyyid Ahmed Ârif Efendi zikri mürûr eden Salur karyesi ahâlîlerini idlâl ve tahrîk edeceği derkâr ve koru-yı mezkûra ahâlî-i mezbûrûnu dahl ü ta‘arruzdan hâlî etmeyeceği emr-i âşikâr deyü ber-minvâl-i muharrer mezbûr es-Seyyid Ahmed Efendi’den iştikâ ve ber-minvâl-i meşrûh müdâhalesinin men‘ olunmasını istid‘â ettiklerinde ol dahi cevâbında müdde‘iyyûn-ı merkūmûnu bi’l-cümle takrîr-i meşrûhlarında tasdîk ve koru-yı mezkûreye minvâl-i muharrer kendisi dahl ü ta‘arruz etmemeğe ta‘ahhüd eylediği huzûr[-ı âlîlerine i‘lâm olundu]<br><br>Fî 23 Şevvâl sene [1]255</p>          <br><a title="Önceki sayfa" style="text-decoration:none" href="./ayrmetin.php?idno=8044"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8046"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o440"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>