﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 181<br>Hüküm no: 133<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Acem Seferi dönüşünde Gerede’de vefât eden Serdengeçti Ağası Seyyid Mesud’un terekesinin vârislerine teslim edilmesi</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Defterdâr Kara Süleyman Mahallesi sâkinlerinden olup bu sene-i mübârekede Acem seferi avdetinde Gerede kasabasında vefât eden Serdengeçdi Ağası es-Seyyid Mesud b. el-Hâc Mustafa’nın verâseti zevce-i menkûha-i metrûkesi Emetullah Hatun bt. Süleyman ile vâlidesi Fâtıma Hatun bt. Veliyüddin’e ve sulbî sagīr oğlu es-Seyyid Mehmed Emin’e münhasıra ve tashîh-i meseleleri yirmi dört sehmden olup sihâm-ı mezbûreden üç sehmi zevcesi mezbûre Emetullah Hatun’a ve dört sehmi vâlidesi mezbûre Fâtıma Hatun’a ve bâkī on yedi sehmi oğlu sagīr-i mezbûr Mehmed Emin’e isâbeti tahakkukundan sonra sagīr-i mezbûrun ammisi ve tesviye-i umûruna bâ-hüccet-i şer‘iyye vasîsi olan es-Seyyid Mehmed Emin Ağa b. el-mezbûr es-Seyyid el-Hâc Mustafa ile zâtları ta‘rîf-i şer‘î ile mu‘arrefe olan mezbûretân Emetullah ve Fâtıma nâm hatunlar meclis-i şer‘-i şerîf-i enverde müteveffâ-i mezbûrun terekesini veresesine îsâle bâ-hüccet-i şer‘iyye vasiyy-i muhtârı olan işbu râfiʻü’l-kitâb Serdengeçdi Bayrakdârı Mehmed Beşe b. İsmail mahzarında herbiri bi’l-verâse ve bi’l-vesâye ikrâr-ı tâm ve takrîr-i kelâm edip mûrisimiz müteveffâ-i mezbûrun ber-mûceb-i defter-i kādı-yı Gerede merkūm Bayrakdâr Mehmed Beşe’nin makbûzu altmış bir guruş ve hâric ez-defter doksan altı guruş on para ki min-haysü’l-mecmû‘ yüz elli yedi guruş on parayı huzûr-ı şer‘de merkūm Bayrakdâr Mehmed Beşe bize def‘ ve teslîm, biz dahi meblağ-ı mezbûru herbirimiz bi’l-verâse ve bi’l-vesâye yedinden bi-kadri’l-hısas bi’t-tamam ahz u kabz eyledik, meblağ-ı mezbûrdan merkūm Bayrakdâr Mehmed Beşe yedinde ve zimmetinde bir akçe ve bir habbe hakkımız kalmayıp husûs-ı mezbûra müte‘allika âmme-i da‘vâdan merkūm Bayrakdâr Mehmed Beşe’nin zimmetini herbirimiz bi’l-verâse ve ibrâ ve ıskāt edip vechen mine’l-vücûh ve sebeben mine’l-esbâb katʻâ da‘vâ ve nizâ‘ımız yokdur dediklerinde [gıbbe]’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-âşir min-Şevvâli’l-mükerrem sene semân ve hamsîn ve mi’e ve elf.<br><br>Şuhûdü’l-hâl: el-Hâc İsmail [b.] el-Hâc Mehmed, Ahmed Ağa b. Mehmed, Mustafa Ağa b. İbrahim, Ahmed Ağa b. Süleyman, Hüseyin Ağa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=16746"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16748"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o463"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>