﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 473<br>Hüküm no: 493<br>Orijinal metin no: [120a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf’un torunları Fatıma ve Emine’ye vasiyet gereği yirmibeşer kuruş verilmesi</b><br><br>Mahmiye-i İstanbul’da Tercümanyunus mahâllesi sâkinelerinden olup zâtları ma‘rifet-i şer‘iyye ile ârifân Mustafa b. Abdullah ve Mehmed b. Abdullah nâm kimesneler ta‘rîfleriyle mu‘arrefe olan Fâtıma ve Emine bt. İsmail nâm hatunlar mahmiye-i mezbûrede meclis-i şer‘de merhûm Simkeş el-Hâc Yusuf b. Abdullah’ın atikası Saliha bt. Abdullah nâm hatunun kızı olup mahmiye-i mezbûrda Fethiyye Câmi‘-i şerîfi kurbünde sâkin iken bundan akdem bilâ-vâris-i ma‘rûf fevt olan Fâtıma bt. Mehmed nâm hatunun bi’l-cümle terekesini ahz u kabza ve ber-mûceb-i hüccet-i şer‘iyye vesâyâsını tenfîze vasiyy-i muhtârı olmağla tereke-i müteveffât-ı mezbûreye bi’l-vesâye vâzı‘ü’l-yed olan işbu râfi‘ü’l-vesîka Molla Mustafa b. Mehmed nâm kimesne mahzarından her biri ikrâr ve takrîr-i kelâm edip biz müteveffâ-yı mezbûre Fâtıma’nın vâlidesi merkūme Saliha’nın mu‘takı olan merhûm-ı mezbûr Simkeş el-Hâc Yusuf’un oğlu İsmail’in sulbiye kızları olup bizim için şer‘an hakk-ı velâ‘ olmayıp lâkin müteveffân-ı mezbûre Fâtıma hayâtında ben bi-emrillâhi te‘âlâ vefât eylediğimde bizim için malımdan Fâtıma ve Emine’den her birisine yirmi beşer guruşdan cem‘an elli guruş verile deyü vasiyet edip musırran alâ-îsâihâ vefât etmekle vasiyy-i mezbûr Molla Mustafa müteveffât-ı mezbûrenin vasiyeti üzere meblağ-ı mecmû‘-ı mezbûr elli guruşu tereke-i müteveffât-ı mezbûreden bize def‘ ü teslîm biz dahi ber-vech-i muharrer yedinden ahz u kabz edip müteveffâ-i mezbûrenin terekesine müte‘allıka âmme-i da‘vâ ve kâffe-i mutâlebâttan vasiyy-i merkūm Molla Mustafa’nın zimmetini ibrâ-i âmm-ı kātı‘ü’n-nizâ‘la ibrâ ve iskāt eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis aşere min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Mustafa Ağa b. Abdi el-mübâşir, Mehmed emîn Efendi el-kādı, Mehmed b. Abdullah, İslâm Çelebi el-muhzır, el-Hâc Abdurrahman el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=42022"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42024"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b473"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>