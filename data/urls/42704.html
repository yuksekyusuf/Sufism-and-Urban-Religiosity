﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 458<br>Hüküm no: 598<br>Orijinal metin no: [122b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İzmit Kadısı Müderriszade Mustafa Efendi’nin, kendinden alacak iddia edenlerle anlaşması</b><br><br>Ma‘rûz,<br><br>Anadolu’da medîne-i İznikmid’de hâlâ hâkimü’ş-şer‘ olmağla Âsitâne-i aliyye’ye bâ-fermân-ı âlî ihzâr olunan Müderriszâde Mustafa Efendi’nin husûmundan ve medîne-i mezkûre ahâlîsinden olup ber-vech-i âtî yüz altmış buçuk guruş iddi‘â eden es-Seyyid el-Hâc Osman b. Mustafa ve yüz yirmi guruş iddi‘â eden es-Seyyid Mehmed Beşe b. Ahmed ve kırk üç guruş iddi‘â eden Ömer Efendi b. Mehmed ve Zeyneb Hatun bt. Mehmed ile Osman b. İbrahim’in vekîl-i şer‘îleri olmağla vekâleten elli bir buçuk guruş iddi‘â eden Ahmed Beşe b. Abdullah ve altmış yedi guruş iddi‘â eden Duhânî Mustafa Beşe b. Halil ve Ümmügülsüm bt. Abdullah ile kebîre kızı Rukiye bt. İbrahim Efendi’nin vekîl-i şer‘îleri olmağla vekâleten altı yüz elli beş guruş iddi‘â eden Ali Çelebi b. Halil ve üç yüz elli guruş iddi‘â eden zatı ta‘rîf-i şer‘î ile mu‘arrefe olan Zeyneb Hatun bt. el-Hâc Mehmed ve yüz guruş iddi‘â eden Ekmekçi Ahram zimmî v. Nihabet ve on sekiz guruş iddi‘â eden İsak Yahûdi v. Sabatay ve on beş guruş iddi‘â eden Yasep Yahûdi v. İsak’dan her biri meclis-i şer‘-i münîrde kādı-i merkūm Mustafa Efendi mahzarında merkūm Mustafa Efendi medîne-i mezkûrede kādımız olup hükûmeti hâlinde bâlâda tafsîl olunduğu üzere birer takrîb ile bi-gayr-ı hakkın bizimle müvekkillerden me’hûzu olan cem‘an bin beş yüz seksen bir guruşu bi’l-asâle ve bi’l-vekâle mezbûr Mustafa Efendi’den hâlâ taleb ederiz deyü ba‘de’d-da‘vâ ve’l-inkâr mezbûr Mustafa Efendi kat‘an li’n-nizâ‘ da‘vâ-yı meşrûhaları mukābelesinde merkūm es-Seyyid el-Hâc Osman’a beş buçuk guruş, ve mezbûr es-Seyyid Mehmed Beşe’ye kırk dokuz guruş on dört para ve mezbûr Ömer Efendi’ye üç buçuk guruş altı para ve vekîl-i mezbûr Ahmed Beşe’ye sekiz guruş ve Duhânî Mustafa Beşe’ye yirmi iki guruş ve vekîl-i mezbûr Ali Çelebi’ye yüz guruş ve mezbûre Zeyneb Hatun’a yüz otuz sekiz guruş beş para ve Ekmekçi Ahram zimmîye otuz üç guruş ve İsak Yahûdiye beş guruş on para ve Yasep Yahûdi’ye üç buçuk guruş altı para ki cem‘an üç yüz altmış sekiz guruş yirmi bir para verip sulh oldukda mezbûrûndan her biri dahi bi’l-asâle ve bi’l-vekâle sulh-ı mezbûru kabûl ve her biri ber-vech-i muharrer bedel-i sulhu asâleten ve vekâleten kabz edip mâ‘adâ müdde‘âlarına ve bi’l-cümle sâire müte‘allika âmme-i de‘âvî ve kâffe-i mutâlebâtdan kādı-i merkūm Mustafa Efendi’nin zimmetini her biri bi’l-asâle ve bi’l-vekâle ibrâ-i âmm-ı kātı‘u’n-nizâ‘ ile ibrâ ve iskāt eylediklerinde mezbûr Mustafa Efendi dahi ber-vech-i muharrer ibrâlarını kabûlle kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 7 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42703"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42705"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b458"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o493"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>