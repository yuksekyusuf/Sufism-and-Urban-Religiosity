﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 291<br>Hüküm no: 323<br>Orijinal metin no: [53b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın Seyyid Hüseyin Ağa’yı vekil tayin etmesi</b><br><br>Husûs ile ta‘ahhüd,<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan mevlana es-Seyyid Numan Efendi mahmiye-i İstanbul’da Kabasakal mahallesinde vâki‘ Hâssa hasekilerinden es-Seyyid Hüseyin Ağa b. İsmail’in menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i Nebevî ettikde mezbûr es-Seyyid Hüseyin Ağa’nın vâlidesinin karındaşı oğlu olup menzil-i mezkûrda misâfiren sâkin Ahmed Ağa b. Abdullah meclis-i ma‘kūd-ı mezkûrda işbu bâ‘isü’l-vesîka merkūm es-Seyyid Hüseyin Ağa mahzarında ikrâr-ı tam ve takrîr-i kelâm edip benim bi’l-irsi’ş-şer‘î malım olan dört bin guruş merkūm Hüseyin Ağa’nın yediyle bâ-devr-i şer‘î beherkîsesi üçer guruşdan istirbâh olunup, beher mâh hâsıl olan yirmi dört guruşu ve Bâb-ı âlî’den olmak üzere mutasarrıf olduğum beher mâh yirmi beş guruşumu mezbûr es-Seyyid Hüseyin benim emir ve tevkîlimle ashâbından [ahz] birle üzerine benim bi-şarti’r-rücû‘ emrimle kendi malından beher mâh otuz bir guruş zam birle cem‘an seksen guruş benim ve hizmetimde olan zenciye câriyemin mekûlât ve meşrûbâtına harc ü sarf etmek üzere merkūm Hüseyin Ağa’ya emr eylediğimde ol dahi emrim üzere zikr olunan mâhiyelerimi ashâbından kabz birle benim emrimle üzerine kendi malından otuz bir guruş zam birle cem‘an seksen guruşu benim ve câriyemin mekûlât ve meşrûbâtımıza harc ü sarfa ta‘ahhüd eyledi dedikde, gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî-gurre-i B sene [1]242<br><br>Şühûdü’l-hâl: Es-Seyyid Sadullah Efendi b. es-Seyyid Ahmed, Mehmed Salih Efendi b. el-Hâc Mehmed, Berber Hüseyin Ağa b. Mehmed, Osman Ağa b. el-Hâc Halil, Lütfullah Efendi, Haşim Bey, Mehmed Şakir Efendi b. Hasan, Muhzır Mehmed Çelebi, Çukadâr Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=38702"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38704"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>