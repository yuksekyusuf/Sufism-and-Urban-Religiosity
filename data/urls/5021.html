﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 140<br>Hüküm no: 97<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Âşıkpaşa Mahallesi’ndeki evde oturan İsmail’in durumunun vakfın şartlarına uymadığı</b><br><br>Tevcîh, bâ-imzâ-i hazret-i efendi.<br><br>Ashâb-ı hayrâtdan merhûm el-Hâc İlyas nâm sâhibü’l-hayrın Mahmiye-i İstanbul’da Âşıkpaşa Mahallesi’nde süknâ ve tevliyeti kendiye ba‘dehû evlâdına ve evlâd-ı evlâdına ba‘de’l-inkırâz utekāsına ba‘dehum evlâdına ve evlâd-ı evlâdına ba‘de’l-inkırâzi’l-küll re’y-i hâkimü’ş-şer‘le fukarâ ve sulehâdan süknâya muhtâc bir recül-i sâlihe meşrûta vakfı olduğu hücec-i müte‘addide mantûkunca müte‘ayyin olup mahalle-i mezbûrede vâki‘ bir tarafdan Kitâbçı el-Hâc Mahmud mülkü ve bir tarafdan Mukābeleci el-Hâc Hüseyin Ağa mülkü ve bir tarafdan Attâr Hamza mülkü ve bir tarafdan tarîk-i hâs ile mahdûd hâriciyye ve dâhiliyede büyût-ı adîdeyi müştemil vakıf menzile tevcîh-i hâkimü’ş-şer‘le mutasarrıf olan Mehmed Efendi b. Süleyman nâm kimesne bundan akdem tarîk-i hacc-ı şerîfde vefât edip müteveffâ-i mezbûrun menzil-i mezbûra bâ-hüccet-i şer‘iyye altmış bin dokuz yüz otuz yedi akçe masrûfu olduğu müte‘ayyin iken menzil-i mezbûru bundan akdem süknâya muhtâc olan süknâya muhtâc olmayan mütemevvilînden İsmail nâm kimesne bir tarîk ile hilâf-ı şart-ı vâkıf kendiye tevcîh ettirdiği ihbâr-ı sikāt ile lede’ş-şer‘i’l-enver zâhir ve müte‘ayyin ve müteveffâ-i mezbûrun li-ebeveyn er karındaşı oğlu ve hasren vârisi olan Abdulkādir b. Mustafa nâm kimesne ulemâ ve sulehâ ve fukarâdan olup süknâya eşedd-i ihtiyâc ile muhtâc olmağın hâkim-i muvakki‘-ı sadr-ı kitâb -tûbâ-lehû ve hüsnü meâb- efendi hazretleri süknâ-yı menzil-i mezbûru ber-mûceb-i şart-ı vâkıf mezbûr İsmail ref‘inden merkūm Abdulkādir Çelebi’ye tevcîh ve tasarrufuna kıbel-i şer‘den izin-birle mâ-hüve’l-vâki‘ bi’t-taleb ketb olundu.<br><br>Fî 27 Rebî‘ülevvel sene [1]143.<br><br>Şuhûdü’l-hâl: Umdetü’l-mevâliyyi’l-izâm Nev‘îzâde fazîletli Mehmed Salih Efendi, Atâullah Efendi b. Hasan Efendi, Abdurrahman Ağa b. Mustafa, Mehmed Ağa b. Mehmed, Mehmed Çelebi b. Abdullah, Mahmud Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=5020"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5022"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o744"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>