﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 425<br>Hüküm no: 519<br>Orijinal metin no: [96a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdulkadir ve Ahmed Beşe kardeşlerin müşterek menzillerini satıp bazı ticaret eşyasını da hibe etmeleri</b><br><br>Vilâyet-i Anadolu’da medîne-i Ankara’da Saraç Sinan mahallesi ahâlîsinden olup karındaşlar olan Abdulkadir Beşe ve Ahmed Beşe ibney el-Hâc Hasan nâm bâzergânlar meclis-i şer‘-i şerîf-i lâzımü’t-teşrîfde mezbûr Ahmed Beşe’nin sulbî kebîr oğlu bâ‘isü’l-kitâb Hasan Çelebi nâm kimesne mahzarında herbiri ikrâr ve takrîr-i kelâm edip akd-i âti’z-zikrin sudûruna değin ale’l-iştirâki’s-seviyy yedimde mülk ve hakkım olup mahalle-i mezbûrede vâki‘ iki tarafdan tarîk-i âm ve bir tarafdan âhar mülkümüz ve bir tarafdan Receb Çelebi b. Abdülkerim nâm kimesne mülkü ile mahdûd fevkānî bir bâb oda ve önünde bir sofa ve tahtânî bir bâb oda ve havluyu müştemil menzilimi mezbûr Hasan Çelebi’ye cümle tevâbi‘ ve levâhıkı ile tarafeynden îcâb ve kabûlü hâvî bey‘-i bâtt-ı sahîh-i şer‘î ile otuz bin akçeye bey‘, ol dahi iştirâ ve kabûl etdiğinden sonra semen-i mezbûr otuz bin akçeden mezbûr Hasan Çelebi’nin zimmetini ibrâ ve iskāt edip menzil-i mezbûru mahallinde kabza mezbûr Hasan Çelebi’yi taslît etdiğimizden sonra her birmiz yedimizde olup mülkümüz olan her bir topu ikişer donluk beynimizde ma‘lûm altmış top elvan-ı mütenevvi‘a sofumuzu ve beynimizde ma‘lûm bir raht ve bir kılıncımızı bundan akdem mezbûr Hasan Çelebi’ye hîbe ve teslîm, mezbûr Hasan Çelebi dahi ittihâb ve tesellüm ve kabûl eyledi. Min-ba‘d menzil-i mezbûr mülk-i müşterâsı ve eşyâ-i mezbûre mülk-i mevhûbudur, keyfe mâ yeşâ ve yahtâr mutasarrıf olsun dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 12 min-şehri Ramazani’l-mübârek sene 1081.<br><br>Şuhûdü’l-hâl: Fahrü’s-sâdâti’l-kirâm es-Seyyid Şeyh Mehmed Çelebi b. Abdülbaki Efendi, İbrahim b. Ali, Abdurrahman Çelebi b. Hüseyin el-imâm, Abdulkadir Çelebi b. Ramazan, Veli Çelebi b. Mustafa, Halil Beşe b. Mehmed, Mehmed Çelebi b. Hasan, Derviş Çelebi b. Ivaz, Yakub Dede b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=2836"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2838"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b425"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>