﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 307<br>Hüküm no: 342<br>Orijinal metin no: [59b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. İbrahim’in velayetinde bulunan küçük torunu Mehmed için babası tarafından nafaka tahsis edilmesi</b><br><br>Nafaka-i sagīr, 15 guruş<br><br>Mahmiye-i İstanbul’da Balat kurbünde Çinili Çeşme mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan işbu bâ‘isetü’l-vesîka Ayşe bt. İbrahim nâm hatun meclis-i şer‘-i şerîf-i enverde dâmâdı es-Seyyid Hafız Ahmed Efendi b. Ahmed mahzarında ikrâr-ı tam ve takrîr-i kelâm edip kızım işbu hâzıratü bi’l-meclis Fatıma Hatun bt. Mehmed mezbûr es-Seyyid Hafız Ahmed ile zevciyet beynlerinde kāime iken mezbûrun firâşından hâsıl ve kızım mezbûreden mütevellid es-Seyyid Mehmed nâm sagīr bi-hakkı’l-hıdâne kızım mezbûrenin hacr ve terbiyesinde iken kızım hâzıra-i mezbûre nefsini âhara tezvîc birle hakk-ı hıdâne kendinden sâkıt ve bana âid olup ol-vechile sagīr-i mezbûr hâlâ bi-hakkı’l-hıdâne hacr ve terbiyemde olup lâkin sagīr-i mezbûrun malı olmayıp nafakaya muhtâc olmağla sagīr-i mezbûrun nafaka ve kisve ve sâir levâzım-ı zarûriyesi için babası mezbûr üzerine kıbel-i şer‘den kadr-ı ma‘rûf meblağ farz ve takdîr buyurulmak bi’l-hıdâne matlûbumdur dedikde gıbbe’t-tasdîki’ş-şer‘î hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi sagīr-i mezbûrun nafaka ve kisve ve sâir levâzım-ı zarûriyesi için babası merkūm üzerine târih-i vesîkadan beher mâh on beşer guruş farz ve takdîr buyurup meblağ-ı mefrûz-ı mezkûru sagīr-i mezbûrun nafaka ve kisve ve sâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer babası merkūm üzerine rücû‘a büyük vâlidesi ve hâdinesi mezbûre Âişe Hatun’a izin vermeğin mâ-vaka‘a [bi’t-taleb ketb olundu.]<br><br>Fî 10 B sene [1]242.<br><br>Şühûdü’l-hâl: Muhzır Emin Çelebi, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38721"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38723"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>