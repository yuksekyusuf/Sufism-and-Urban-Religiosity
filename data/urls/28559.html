﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 228<br>Hüküm no: 143<br>Orijinal metin no: [46a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçeri Menemenli Mustafa Çavuş b. Mehmed’in varislerinin terekenin beytülmal emini Receb Ağa b. Halil’in zapt ettiği iddiasıyla açtıkları davanın reddedildiği</b><br><br>Fi’l-asl vilâyet-i Anadolu’da kasaba-i Menemen mahallâtından Menemenli mahallesi ahâlîsinden olup Dergâh-ı âlî yeniçerilerinin elli birinci ağa bölüğüne mahsûs oda çavuşlarından olmağla mahrûse-i Belgrad’da maktûlen fevt olan Mustafa Çavuş b. Mehmed b. Mustafa’nın verâseti kasaba-i mezbûrede sâkine zevce-i metrûkesi Fâtıma Hatun bt. el-Hâc Ali ile sulbiye kızı Ayşe nâm bikr-i bâliğaya ve li-ebeveyn kız karındaşı Ümmühani nâm hatuna münhasıra olduğu ve mezbûrât Fâtıma Hatun ve Ayşe ve Ümmühani taraflarından husûs-ı âti’z-zikre vekîl olduğu kasaba-i mezbûre sükkânından zât-ı mezbûrâtı ma‘rifet-i şer‘iye ile ârifân el-Hâc Ali b. Osman ve Ali Çelebi b. el-Hâc Musa şehâdetleriyle hasm-ı şer‘î [şer‘-i] câhid mahzarında şer‘an sâbit ve sübût-ı verâset ve vekâletine hükm-i şer‘î lâhık olan es-Seyyid Ahmed Efendi b. Mehmed b. Mahmud meclis-i şer‘-i şerîf-i enverde bi’l-fi‘il Dergâh-ı âlî yeniçerileri beytü’l-mâlı emîni olmağla müteveffâ-yı mezbûrun zikr-i âtî terekesine bi’l-emâne vâzı‘u’l-yed olan işbu bâ‘isü’l-kitâb Receb Ağa b. Halil mahzarında bi’l-vekâle üzerine da‘vâ ve takrîr-i kelâm edip müteveffâ-yı mezbûr Mustafa Çavuş ber-vech-i muharrer fevt oldukda medîne-i Rusçuk’da mevcûd olan terekesi Rusçuk’da kādı olan es-Seyyid İsmail Efendi’nin mümzâ ve mahtûm müfredât defteri mûcebince herbir esedî yüz yirmi akçe hesâbınca iki yük altmış beş bin sekiz yüz akçe olmak üzere iki bin iki yüz on beş guruşa bâliğ ve mebâliğ-i mezbûr Rusçuk serdârı olan Hüseyin Beşe yediyle Âsitâne-i sa‘âdet’e geldikde müvekkillerim mezbûrât kasaba-i merkūmede bulunmalarıyla müteveffâ-yı mezbûrun ber-vech-i muharrer zâhirde vâris-i ma‘rûf ve ma‘rûfesi olmamak zu‘muyla emîn-i mezbûr Receb Ağa meblağ-ı mezbûru bi’l-emâne ahz u kabz etmişidi. Hâlâ meblağ-ı mezbûru emîn-i mezbûrdan taleb ederim suâl olunsun dedikde gıbbe’s-suâl mezbûr Receb Ağa cevâbında fi’l-hakīka tereke-i müteveffâ-yı mezbûrdan meblağ-ı mezbûr iki bin iki yüz on beş guruşu serdâr-ı mezbûr Hüseyin Beşe yediyle Âsitâne-i sa‘âdet’e geldikde bi’l-emâne ahz u kabz eylediğimden sonra Dergâh-ı âlî yeniçerilerinin elli birinci ağa bölüğüne mahsûs oda ahâlîsinin mühimmâtlarına mevkūfe nukūda bi’l-fi‘il mütevellî olan Ahmed Çelebi b. Mustafa asl-ı mal-ı vakf-ı mezbûrdan sekiz yüz yetmiş guruş ve sâniyen turnacıbaşı olan izzetlü İsmail Ağa b. Mehmed cihet-i karzdan sekiz yüz guruş deyni mukaddemâ turnacıbaşı olup fevt olan Osman Ağa b. Abdullah’ın sulbî kebîr oğlu olup kendi tarafından asıl ve sagīr <<oğlu>> oğulları Ali Ağa ve Mustafa Ağa’nın vasîleri olan Mehmed Ağa ve zevcesi Ayşe Hatun bt. Abdurrahim ile kebîre kızları Ayşe ve Fâtıma ve diğer Ayşe taraflarından [46b] vekîl-i şer‘îleri olan Hüseyin Efendi b. Hasan vekâleten herbirleri müteveffâ-yı mezbûrun cihet-i karz-ı şer‘îden yedi yüz elli guruş deyni kasaba-i mezbûre sükkânından Şaban Ağa b. Abdullah tarafından vekîl-i müsecceli olan Hasan Beşe b. Muslu müvekkil-i mezbûr Şaban Ağa’nın cihet-i deyn-i şer‘îden yüz yetmiş guruş ve onuncu bölüğün odabaşısı Mehmed Beşe b. Mustafa cihet-i deyn-i şer‘îden yüz guruş hakları olduklarını târih-i kitâb senesi şehr-i Recebi’l-ferd’i gurresinde mahmiye-i İstanbul’da kassâmü’l-askerî olan umdetü’l-müderrisîn Mehmed Efendi tarafından istimâ‘ ve tahrîre me’zûn olan Abdullah Efendi b. Mustafa’nın mahmiye-i mezbûrede Süleymâniye kurbünde vâki‘ Ağakapısı’nda beytü’l-mâl emînlerine mahsûs odada udûl-i Müslimîn huzûrlarında akd eylediği meclis-i şer‘de tereke-i müteveffâ-yı mezbûrdan olmak üzere benden taleb ve da‘vâ eylediğinde ben dahi inkâr etmekle mütevellî-i mezbûr Ahmed Çelebi müdde‘âsını Mustafa Beşe b. Ahmed ve Yusuf Beşe b. Abdullah şehâdetleriyle mezbûr Turnacıbaşı İsmail Ağa dahi müdde‘âsını Mustafa Beşe b. Osman ve Ahmed Beşe b. Veli şehâdetleriyle ve müteveffâ-yı mezbûr Osman Ağa’nın oğlu mezbûr Mehmed Ağa ile vekîl-i merkūm Hüseyin Efendi dahi müdde‘âlarını [Dergâh-ı âlî] yeniçerileri ocağında başçavuş olan fahrü’l-akrân Hüseyin Ağa b. Osman ve Hasan Ağa b. Mehmed şehâdetleriyle mezbûr Şaban Ağa’nın vekîli merkūm Hasan Beşe müdde‘âsını mûmâ-ileyh Başçavuş Hüseyin Ağa b. Osman ve İsmail Beşe b. Mustafa şehâdetleriyle ve mezbûr Odabaşı Mehmed Beşe dahi müdde‘âsını İbrahim Beşe b. Mehmed ve Abdullah b. Mustafa şehâdetleriyle muvâcehemde herbiri ba‘de’l-isbât ve’t-tahlîf zikrolunan meblağları tereke-i müteveffâ-yı mezbûrdan edâ etmek üzere mevlânâ-yı merkūm Abdullah Efendi tenbîh eyledikden sonra kasaba-i Rusçuk sâkinlerinden İsmail Yazıcı b. Mustafa dahi cihet-i karzdan müteveffâ-yı mezbûr Mustafa Çavuş zimmetinde yedi yüz guruş hakkım vardır kable’l-edâ fevt oldukdan sonra terekesini serdâr-ı mezbûr Hüseyin Beşe kabz eyledikde târih-i kitâb senesi Cumâdelûlâ’sının yirmi beşinci günü Rusçuk kadısı olan Esad Efendi huzûrunda da‘vâ ve müdde‘âmı Ali Çelebi b. Ahmed ve el-Hâc Veli b. Mustafa ve Halil Çelebi b. Ahmed şehâdetleriyle isbât ve ba‘de’t-tahlîf tereke-i müteveffâ-yı mezbûrdan edâsına hükm-i hâkimü’ş-şer‘ lâhık ve işbu hüccet tahrîr olunmuşidi deyü da‘vâ ve müdde‘âsını şühûd-ı udûlile yine ba‘de’l-isbât onun dahi şer‘an edâsına tenbîh olundukdan sonra zikrolunan meblağların mecmû‘u üç bin üç yüz doksan guruşa bâliğ olup müteveffâ-yı mezbûrun terekesi olan meblağ-ı mezbûr iki bin iki yüz on beş guruş tamamen vefâ etmemekle kassâm-ı mûmâ-ileyhin imzâsıyla mümzâ ve hatmiyle mahtûm işbu guremâ defteri nâtık olduğu üzere iki bin iki yüz on beş guruş garîmleri mezbûrûn beynlerinde taksîm olundukda zikrolunan elli yedi bölüğün orta mâlından isbât olunup edâsına hükm-i şer‘î lâhık olan sekiz yüz yetmiş guruşa altmış sekiz bin yüz yetmiş üç akçe ve mezbûr Turnacıbaşı ismail Ağa isbât edip edâsına hükm-i şer‘î lâhık olan sekiz yüz guruşa altmış iki bin altı yüz seksen sekiz akçe ve merhûm-ı mezbûr Osman Ağa’nın veresesi mezbûrûn isbât edip edâsına hükm-i şer‘î lâhık olan yedi yüz elli guruşa elli sekiz bin yedi yüz yetmiş akçe ve mezbûr İsmail Yazıcı’nın isbât edip hükm-i şer‘î lâhık olan yedi yüz guruşa elli dört bin sekiz yüz elli iki akçe ve mezbûr Şaban Ağa’nın vekîli mezbûr Hasan Beşe’nin isbât edip edâsına hükm-i şer‘î lâhık olan yüz yetmiş guruşa on üç bin üç yüz yirmi bir akçe ve mezbûr Mehmed Odabaşı’nın isbât edip edâsına hükm-i şer‘î lâhık olan yüz guruşa yedi bin sekiz yüz otuz altı akçe isâbet etmekle herbiri kendiye isâbet eden sâlifü’z-zikr meblağları tamamen ahz u kabz ve tereke-i mezbûre müte‘allika da‘vâdan zimmetimi ibrâ ve ıskāt edip mevlânâ-yı mezbûr Abdullah Efendi vâki‘ hâli mahâllinde tahrîr ve ma‘an [47a] irsâl olunan İbrahim Beşe b. Ahmed ve Ali Beşe b. Veli ile meclis-i şer‘a varıp alâ vukū‘ihî ba‘de’l-inhâ işbu altı kıt‘a hüccet-i şer‘iye tahrîr olunmuşdur deyü da‘vâ-yı def‘ ve kassâm-ı mezbûr Mehmed Efendi’nin herbiri imzâsıyla mümzât ve hatmiyle mahtûme târih-i mezbûr ile müverraha ve mazmûnları min-külli’l-vücûh takrîr-i meşrûhuna muvâfık altı kıt‘a hüccet-i şer‘iye ve bir kıt‘a guremâ defteri ibrâz etmeğin gıbbe’l-istintâk vekîl-i mezbûr es-Seyyid Mehmed Efendi zikrolunan altı kıt‘a hüccet-i şer‘iye ve bir kıt‘a guremâ defterinden herbirinin mazmûnunu tâyi‘an ikrâr u i‘tirâf etmeğin mûcebiyle müdde‘î-i mezbûr es-Seyyid Mehmed Efendi bî-vech mu‘ârazadan men‘ olunup mâ hüve’l-vâki‘ bi’t-taleb ketb olundu.<br><br>Fi’l-yevmi’l-ışrîn min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Fahrü’l-akrân Nâzır Hüseyin Ağa, Abdullah Efendi b. Şaban, Mehmed Efendi b. Şaban, Abdurrahman Efendi Halîfe-i muhâsebe, el-Hâc Süleyman b. Ahmed, Ahmed Beşe b. Mustafa ve gayruhum.<br><br>Yevmü’s-sâlis [fî 1] min-<<Şa‘bân>> Ramazani’l-mübârek</p>          <br><a title="Önceki sayfa" style="text-decoration:none" href="./ayrmetin.php?idno=28558"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28560"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o870"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>