﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 204<br>Hüküm no: 204<br>Orijinal metin no: [45-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahiplere ait emlak-ı metrûke manastıra ait olduğundan, Kudüs Rum manastırı rahiplerinden Keseryos ve Bartinos’dan kalan mallar hakkında da buna uyulması</b><br><br>Makām-ı Meşîhat’den<br><br>İstanbul Kādılığı’na<br><br>Kudüs Rum manastırı rehâbîninden Keseryos ve Bartinos’un emvâl-i metrûkeleri kendülerine âid olduğuna dâir vârisleri tarafından ikāme olunan da‘vâ fî 7 Cemâziyelâhire sene [1]287 târihinde Dîvân-ı hümâyûn Kalemi’nden bir muktezâ varakasında vukū‘ bulan yanlışlıkdan ileri gelmesine ve netîce-i tedkīkāta nazaran Kudüs Rum manastırında bulunan rehâbînin münzevî takımından oldukları ber-mûceb-i şurût-ı kadîme defteri vukū‘unda her neye mâlik iseler manastıra âid olduğu hakkında Kudüs Rum Patrikliği cânibinden dermeyân olunan iddi‘ânın sıhhati rehin-i rütbe-i sübût olmasıyla Düstûr’un cild-i sâlisinde münderic buyruldunun mefsûhiyet hükmünün ta‘mîmen vilâyâta ve idâre-i müstakillede bulunan mutasarrıflıklara iş‘ârı ve keyfiyetin elsine-i muhtelife üzere neşrolunan gazeteler ile i‘lân ettirilmesi husûsunun Dâhiliye Nezâret-i celîlesine havâlesi ve mehâkim-i şer‘iye ve adliyece ona göre mu‘âmele olunmak üzere taraf-ı muhibbî ile Adliye Nezâret-i celîlesine ma‘lûmât i‘tâsı ve kuyûdâtın şurût-ı kadîmeye göre tashîhiyle ba‘de ezîn böyle yanlışlık vukū‘a getirilmemesine i‘tinâ olunmasının Dîvân-ı hümâyûn Kalemi’ne teblîği ile mûmâ-ileyhimâ Keseryos ve Bartinos veresesi iddi‘âlarının tedkīk ve temyîzi mürâfa‘aya menût bulunduğuna binâen âid olduğu mahkemeye havâlesi ve Selanik’de vefât eden râhib Oramyos’un emvâl ve emlâk-i metrûkesi hakkındaki da‘vâ için âid olduğu mahkemeye mürâca‘at olunması lâzım geleceğinin dahi patrikhâneye teblîği husûslarının başka Adliye Nezâret-i celîlesine bildirilmesi vukū‘ bulan mürâca‘at ve iş‘ârât üzerine Şûrâ-yı Devlet Dâhiliye Dâiresi’nde bi’t-tezekkür mûcebince nezâret-i müşârün-ileyhimâ ile Dîvân-ı hümâyûna teblîğ-i keyfiyet kılınmış olduğundan bastla bâb-ı fetvâcada dahi ona göre mu‘âmele-i <<kānûniyenin>> lâzımenin îfâsı bâ-tezkire-i sâmiye-i vekâlet-penâhî izbâr buyrularak îcâbı îfâ ve Dersa‘âdet hükkâm-ı kirâmına ve bi’l-cümle merâkiz-i vilâyât ile elviye-i müstakille nüvvâbına teblîgāt-ı mukteziye icrâ kılınmış olmağla taraf-ı fâzılânelerinden dahi rehâbîn-i mezkûre terekâtı hakkında ol vechile mu‘âmeleye himmet ve mülhakāta dahi beyân-ı hâle mübâderet buyurulması siyâkında tezkire-i senâverî terkīmine ibtidâr olundu.<br><br>Fî 27 Zilhicce sene [1]299 ve fî 18 Teşrîn-i evvel sene [12]98.</p>          <br><a title="Önceki sayfa" style="text-decoration:none" href="./ayrmetin.php?idno=36128"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36130"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>