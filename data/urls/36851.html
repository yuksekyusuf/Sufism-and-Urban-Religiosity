﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 260<br>Hüküm no: 399<br>Orijinal metin no: [76a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Selanik Rum Metrepollid'i Agnados'un fitne ve fesadı sebebiyle Kızıl Adalar'a sürüldüğü</b><br><br>Kıdvetü’l-kuzât ve’l-hükkâm ma‘denü’l-fezâil ve’l-kelâm mevlânâ (°) kādısı -zîde fazluhû- tevkī‘-i refî‘-i hümâyûn vâsıl olucak ma‘lûm ola ki, kıdvetü’l-emâsil ve’l-akrân Selanik sancağı mütesellimi Osman -zîde kadruhû- Rikâb-ı hümâyûnuma mektûb gönderip medîne-i Selanik’de Rum metrepollid olan Agnados nâm râhibin bundan akdem sû-i hâlini müş‘ir der-i devlet-medârıma arz ve mahzar birle medîne-i mezbûre ahâlîsi taraflarından i‘lâm olunmuşken metrepollid-i mesfûrun hevâsına tâbi‘ a‘vânından bir kaç nefer şerîr kefereler Selanik ahâlîsinden olmak üzere meclis-i şer‘a varıp metrepolid-i mesfûrdan teşekkî için kendüler eşirrâdandır, mesfûrdan her vechile râzı ve hoşnûduz, bir hâliyle şikâyetimiz [yokdur] deyü Selanik kādısını iğfâl ve bir tarîkle hüsn-i hâline müş‘ir i‘lâm etdirdip hâlâ râhib-i mesfûr mukaddemâ benim hüsn-i hâlime i‘lâm olunmuşken tekrâr sû-i hâlimi arz ve mahzar eylemek mutlak garaza mübtenîdir deyü ol dahi teşekkî etmekle keyfiyet-i ahvâli ahâlî-i vilâyetden vukūfu olanlardan tefahhus ve sıhhati üzere arz ü i‘lâm olunmak üzere mübâşir ma‘rifetiyle sâdır olan emr-i şerîfim mûcebince medîne-i mezbûrenin bi’l-cümle ulemâ ve sulehâ ve meşâyih ve a‘yân ve sâir cemm-i gafîrden tefahhus ve suâl olundukda metrepollid-i mesfûr Rum tâifesinin eşirrâsıyla ittifâk ve ittihâd üzere olup dâimâ kefere beynlerinde îkāz-ı fitne ve fesâda bâ‘is ve mehîn-i dîn ve Devlet-i aliyye olup şerri mütehakkık olduğu, cezâsı tertîb olunmaz ise her vechile mâl ve evlâd ü iyâlimizden emîn ve rahatımız yokdur ve mukaddemâ kendünün hüsn-i hâlini ihbâr eden zimmîler kendü a‘vânından mel‘anete takviyet verir eşirrâdan olmağla her gelen kādılardan birer tarîkle i‘lâmlar alıp vech-i meşrûh üzere râhib fesâd olduğunu alâ-tarîkı’ş-şehâde ihbâr etmeleriyle vâki‘ hâli hükm-i hümâyûnum verilmek ricâsına arz etmeğin sâdır olan hatt-ı hümâyûn-ı şevket-makrûnum mûcebince metrepollid-i mesfûr ıslâh edince Kızıl Adalar’a nefy ve ıslâh olunmak emrim olmuşdur, buyurdum ki Dergâh-ı mu‘allâm çavuşlarından kıdvetü’l-emâsil ve’l-akrân Hüseyin Çavuş -zîde kadruhû- vusûl buldukda bu bâbda sâdır olan emrim üzere amel dahi sen ki mevlânâ-yı mûmâ-ileyhsin, metrepollid-i mesfûr ıslâh-ı nefs edince taht-ı kazânızda vâki‘ Kızıl Adalar’a nefs ve iclâ olunup fermân-ı şerîfim sâdır olmadıkça sebîli tahliye olunmayıp mûceb-i emr-i şerîfimle âmil olasın, şöyle bilesin alâmet-i şerîfe i‘timâd kılasın.<br><br>Tahrîren evâsıt-ı Receb sene tis‘a ve ışrîn ve mi'e ve elf.<br><br>Sahrâ-yı Edirne.<br><br>Kad vasale ileynâ fî 27</p>          <br><a title="Önceki sayfa" style="text-decoration:none" href="./ayrmetin.php?idno=36850"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36852"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o339"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>