﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 413<br>Hüküm no: 575<br>Orijinal metin no: [49b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Saadeddin’in Ahmed Ağa’daki alacaklarını tahsil ettiği</b><br><br>Ma‘rûz;<br><br>Mahmiye-i İslâmbol’da Sultan Mehmed Câmi‘-i şer‘î [şerîfi] kurbünde sâkin sâhib-i arzuhâl es-Seyyid Mehmed Saadeddin [b.] es-Seyyid Halil Hamid nâm kimesne Medîne-i Üsküdar’da meclis-i şer‘-i hatîrde sâbıkā Sivrihisâr Voyva[da]sı arzuhâlde ismi mezkûr Ahmed Ağa b. Mehmed mahzarında [eylediği] da‘vâsında mezbûr Ahmed Ağa’ya emir ve talebiyle işbu târih-i i‘lâmdan dört gün mukaddeme gelince bilâ-tesmiyeti’l-ecr yedi ay hizmet etmemle şühûr-ı mezkûrede müstehak olduğum ecr-i mislim ile yedimden istikrâz ve kabz eylediği altmış beş guruş ve bi-şarti’r-rücû‘ emriyle matbahına harc ü sarf eylediğim kırk dokuz guruş gāib ani’l-beled Hekimzâde Halil Ağa zimmetinde alacak hakkım olan yirmi üç guruşu mezbûrdan ahz etme, ben edâ ederim dediğine binâen yirmi üç guruşla iki yüz yetmiş yedi guruş[u taleb etmem] ile bi-gayrı hakkın beni darb ve habsetmekle mûcibini mezbûr Ahmed Ağa’dan taleb ederim deyü da‘vâ ol dahi cevâbında ancak beş ay hizmetinde olduğunu ikrâr ve mâ‘adâ mutâlebesini inkâr etdikde beynlerinde ba‘de-vukū‘ı’l-münâza‘a bâ-tavassut-ı muslihîn müdde‘î-i mezbûr es-Seyyid Mehmed Saadeddin tasaddî eylediği da‘vâ-yı mezkûresinden beynlerinde ma‘lûm ve mu‘ayyen bir re’s kır at bedel-i sulh olmak üzere merkūm Ahmed Ağa ile sulh olup ol dahi sulh-ı mezkûru ba‘de’l-kabûl müdde‘î-i mezbûr es-Seyyid Mehmed Saadeddin’e def‘ ü teslîm etdikde ol dahi kabz edip bi’l-cümle husûs-ı mezkûra ve işbu târih-i i‘lâma gelince beynlerinde cereyân eden hukūk-ı şer‘iyeye müte‘allika âmme-i de‘âvîden her biri âharın zimmetini ba‘de’l-ibrâ ve’l-kabûl kat‘-ı münâza‘a eyledikleri tescîl ve mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 5 min-Receb sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53599"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53601"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b413"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1049"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>