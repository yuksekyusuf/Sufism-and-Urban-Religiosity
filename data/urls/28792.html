﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 492<br>Hüküm no: 376<br>Orijinal metin no: [119a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahpus olan Karabet v. Mıgırdıç’ın, borcunun bir kısmını alacaklısının vekili olan Abdullah Çelebi b. Mehmed’e ödediği</b><br><br>İşbu sene-i mübârekede es-sadakatü terüddü’l-belâ ve tezyîdü’l-ömr mazmûnuyla amel buyurulup ihrâz-ı rızâ-yı melik-i gaffâr ve isticlâb ed‘iyye-i hayriye-i ashâb-ı ıztırâr için tesâdduk buyurulmağla sicn-i sultânîde düyûn-ı müsbite için mahbûs olan fukarâ ve zu‘afânın garîbleri kendi yedlerinde olan hüccet-i şer‘iye mûcebince haklarının birer mikdârı taraf-ı mîrîden tesâdduk ve ihsân olunan meblağdan ahz ve bâkī haklarında medyûnlarının zimmetlerini ibrâ etmeleriyle husûs-ı âti’z-zikri [119b] mahâllinde ketb u tahrîri için bâ-fermân-ı âlî kıbel-i şer‘den irsâl olunan Ebûbekir Efendi mahmiye-i İstanbul’da vâki‘ Baba Cafer Zindânı’na varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf eyledikde derûn-ı hüccette mastûrü’l-isim olan vekîl-i mezbûr Abdullah Çelebi b. Mehmed meclis-i ma‘kūd-ı mezbûrda medyûn-ı merkūm Karabet v. Mıgırdıç nâm zimmî muvâcehesinde bi’l-vekâle ikrâr ve takrîr-i kelâm edip işbu derûn-ı hüccette mastûr olan deyn-i mezbûr otuz üç guruşun on bir guruşunu vech-i meşrûh üzere tesâdduk ve ihsân olunan meblağdan bi’l-vekâle ahz u kabz edip mâ‘adâsı olan yirmi iki guruş da‘vâsından medyûn-ı mezbûr Karabet’in zimmetini ibrâ-i âmm-ı kātı‘u’n-nizâ‘la bi’l-vekâle ibrâ ve ıskāt eyledim eğer müvekkil-i mezbûr ziyâde-i merkūmeyi mezbûr Karabet’den taleb ve ahz ederse ben kendi mâlımdan zâmin ve kefîl oldum dedikde gıbbe’t-tasdîkı’ş-şer‘î vâki‘-i hâli mezbûr Ebûbekir Efendi mahâllinde tahrîr edip ba‘dehû ma‘an ba‘s olunan Ali b. Bali ve Mehmed b. Receb ile meclis-i şer‘e gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’s-sânî aşer min-şehri Ramazani’l-mübârek li-sene seb‘a ve mie ve elf.<br><br>Şuhûdü’l-hâl: Ebûbekir Ağa el-mübâşir, Veznedâr Ali Çelebi, es-Seyyid Şükrullah Efendi, es-Seyyid Hasan Efendi, es-Seyyid Ali Efendi.</p>          <br><a title="Önceki sayfa" style="text-decoration:none" href="./ayrmetin.php?idno=28791"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28793"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b492"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o797"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>