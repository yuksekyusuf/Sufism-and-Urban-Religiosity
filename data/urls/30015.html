﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 124<br>Hüküm no: 80<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun Vakfı’na ait menzilin birikmiş kira ücretinin kiracıları tarafından yeni mütevelliyesi Hadîce Hatun’a ödenmesi gerektiği</b><br><br>Dârü’l-hilâfeti’l-aliyye ve makarru’s-saltanati’s-seniyye’de câlis-i mesned-i şerî‘at-i garrâ olan efendiler hazerâtı nezâretlerinde olan evkāfdan mahmiye-i mezbûrede Kasab İvaz mahallesinde vâki‘ merhûme Fâtıma Hatun Vakfı’ndan ber-vech-i âtî tevliyetini iddia eden zâtı ta‘rîf-i şer‘î ile mu‘arrefe olan bâ‘isetü’l-kitâb Hadîce Hatun bt. Ali meclis-i şer‘-i şerîf-i enverde vakf-ı mezbûr müstegallâtından olup mahmiye-i mezbûrede vâki‘ ber-mûceb-i temessük ma‘lûmü’l-hudûd ve’l-müştemilât bir bâb menzile bi’l-icâreteyn mutasarrıfe olan Hafîze Hatun bt. el-Hâc Ali’nin zevci ve tarafından husûs-ı âtîde vekîl olduğu zâtını ârifân İmâm el-Hâc Salih Efendi b. Mustafa ve Ahmed Çelebi b. Mehmed Sâdık şehâdetleriyle sâbit olan İbrahim b. Mustafa mahzarında üzerine da‘vâ ve takrîr-i kelâm edip işbu bir kıt‘a vakfiye-i ma‘mûlün-bihâ nâtık olduğu üzere vakf-ı mezbûrun ber-vech-i meşrûta mütevelliyesi olan Zeyneb Hatun fevt olup ve ben müteveffiye-i mezbûre Zeyneb Hatun’un li-ebeveyn kız karındaşı müteveffiye Ümmügülsüm Hatun’un sadriye kızı olmamla nevbet-i tasarruf-ı tevliyet-i mezbûre bana intikāl etmekle müvekkile-i mezbûre zimmetinde müctemi‘ olan menzil-i mezbûr icâresini taleb eylediğimde edâda mümâna‘at eder suâl olunup alıverilmesi matlûbumdur deyü da‘vâ ol dahi cevâbında menzil-i mezkûr vakf-ı mezbûrdan olup ve müteveffât-ı mezbûre Zeyneb Hatun ber-vech-i meşrûta mütevelliye olduğunu ikrâr lâkin müdde‘iye-i mezbûrenin müdde‘âsını ba‘de’l-inkâr müdde‘iye-i mezbûre Hadîce Hatun ber-minvâl-i [muharrer] mütevelliye-i müteveffiye-i mezbûre Zeyneb Hatun’un kız karındaşı müteveffât-ı mezbûre Ümmügülsüm’ün sadriye kızı olup tevliyet-i vakf-ı mezkûrun nevbet-i tasarrufu kendiye geldiğini Mustafa Çelebi b. Mehmed ve Hallâc Ali Çelebi b. Mustafa şehâdetleriyle bi’l-muvâcehe vech-i şer‘î üzere isbât etmeğin mûcibiyle icâre-i müctemi‘ayı müdde‘iye-i mezbûre Hadîce Hatun’a edâ ve teslîme vekîl-i mezbûra ba‘de’t-tenbîh müdde‘iye-i mezbûre Hadîce Hatun tevliyet-i vakf-ı mezkûra ber-vech-i meşrûta mutasarrıfe olmak üzere kıbel-i şer‘den işbu vesîka ketb ü tahrîr ve yedine i‘tâ olundu.<br><br>Fî 25 Rebî‘ülâhir sene 1184.<br><br>Şuhûdu’l-hâl: Mehmed Ağa b. Ahmed, Ali Çelebi b. Abdullah, el-Hâc Mustafa b. Hasan, Mehmed Emin b. Abdullah, Molla İsmail b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=30014"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30016"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o366"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>