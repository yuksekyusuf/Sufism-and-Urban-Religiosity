﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 521<br>Hüküm no: 603<br>Orijinal metin no: [73a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey b. Abdullah’ın, bağını Elbeg v. Kirkor’a sattığı</b><br><br>Mübâya‘a-i bağ.<br><br>Vilâyet-i Anadolu’da Divriği kazâsına tâbi‘ Venk nâm karye sükkânından Mustafa Bey b. Abdullah nâm kimesne tarafından husûs-ı âti’z-zikre vekîl olup İbrahim Beşe b. Abdullah ve Kalender b. Ahmed şehâdetleri ile şer‘an vekâleti sâbite olan Halil b. Deli Mustafa meclis-i şer‘de işbu bâ‘isü’s-sifr Elbeg v. Kirkor muvâcehesinde bi’l-vekâle ikrâr ve i‘tirâf edip karye-i mezbûrede vâki‘ iki tarafı Ahik bağına ve bir tarafı nehr-i cârîye ve bir tarafı tarîk-i âmma müntehî müşteri-i mezbûrun babası merkūm Kirkor’dan iştirâ olunan bir kıt‘a bağı müvekkilim mezbûr Mustafa Bey merkūm Elbeg’e otuz esedî guruşa bâtten bey‘ edip ol dahi vech-i muharrer üzere iştirâ ve kabûl eyledikden sonra semen-i mezbûr otuz esedî guruşu merkūm Elbeg yedinden bi’t-tamam ve’l-kemâl ahz u kabz edip mebî‘-i mezbûru mahâllinde [73b] mahâllinde kabz ve tasarrufa merkūm Elbeg’i taslît eyledi dedikde vekîl-i mezbûrun ikrârını el-mukarru lehu’l-merkūm Elbeg bi’l-muvâcehe tasdîk ve bi’l-müşâfehe tahkīk edecek mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Hudâverdi b. Ahmed, İvaz b. İbrahim, Pîrkulu b. Deli Mustafa, Rasûl b. Rıdvan, Abdi b. Hüseyin, Hasan b. Bayram, Mehmed b. Ramazan, Mustafa b. İsa.</p>          <br><a title="Önceki sayfa" style="text-decoration:none" href="./ayrmetin.php?idno=25489"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25491"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b521"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o994"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>