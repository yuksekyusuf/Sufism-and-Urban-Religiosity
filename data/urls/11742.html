﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 462<br>Hüküm no: 411<br>Orijinal metin no: [131b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dizdariye mahallesindeki Hüseyin Çavuş b. Abdullah’ın vakfettiği ve Haremeyn Vakfı’na intikal eden evin Sefer b. Abdullah ve Selime bt. Abdullah’a kiraya verilmesi</b><br><br>Haremeyn-i Şerîfeyn Vakfı’na bi’l-fi‘il mütevellî olan Ömer Ağa b. Mustafa meclis-i şer‘de sâhibü’l-kitâb Sefer b. Abdullah ve Selime bt. Abdullah mahzarında ikrâr edip mahmiye-i mezbûrede Dizdariye mahallesinde sâkin iken vefât eden merhûm Hüsrev Çavuş b. Abdullah hâl-i hayâtında silk-i mülkünde münselik mahalle-i mezbûrede vâki‘ lede’l-ahâlî ma‘lûmü’l-hudûd olup bir beyt-i ulvî ve bir beyt-i süflî ve kenîfi müştemil menzilini vakf edip süknâsını evvelâ nefsine, ba‘dehû evlâdına, ba‘dehüm utekāsına, ba‘dehüm evlâd-ı utekāsına, ba‘de’l-inkırâz îcâr olunup hâsıl olan icâresi Medîne-i Münevvere fukarâsına irsâl oluna deyu şart etmişdi. El-hâletü hâzihî meşrûtün-lehüm bi’l-külliye münkarız olmağla menzil-i mezbûrun galle ve tasarrufu cânib-i vakf-ı mezbûra âid olduğu, vech-i âtî üzere îcâr her vechile vakfa enfa‘ olduğu sikāt haberiyle mütehakkık oldukdan sonra müzâyede olunup ragabât-ı nâs inkıtâ‘ından sonra mezbûrân Sefer ve Selime üzerinde yevmî bir akçe icâre-i müeccele ile râyicü’l-vakt dört bin akçe ücret-i mu‘accele karâr edip ziyâde ile tâlib-i âhar bulunmadığı, ben dahi anlara vech-i muharrer üzere îcâr edip meblağ-ı mezbûru yedlerinden kabz edip tasarruflarına izin verdim dedikde gıbbe’t-tasdîk bi’t-taleb ketb olundu.<br><br>Hurrire fî-evâsıtı Zilhicceti’ş-şerîfe sene 1034.<br><br>Şühûdü’l-hâl: El-Hâc Hasan b. Mehmed, Mehmed b. Ramazan, Hüseyin [b.] Ramazan, Ahmed [b.] Mehmed, Ali [b.] Mustafa, Mustafa [b.] Himmet.</p>          <br><a title="Önceki sayfa" style="text-decoration:none" href="./ayrmetin.php?idno=11741"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11743"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o695"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>