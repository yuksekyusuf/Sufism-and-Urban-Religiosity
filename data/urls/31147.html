﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 344<br>Hüküm no: 393<br>Orijinal metin no: [56a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Mustafa b. Mahmud’un vârislerinin, Hatice bt. Abdullah aleyhine açtıkları cariye semeni davasında iddialarını ispat edemediklerinden muarazadan men edildikleri</b><br><br>Verâseten Çerkes câriye semeni mu‘ârazadan men‘<br><br>Ma‘rûz<br><br>Bundan akdem vefât eden Esirci Molla Mustafa b. Mahmud’un verâseti zevce-i metrûkesi Hatice Hatun ile sulbî kebîr oğlu Mahmud ve sulbî sagīr oğlu Mustafa’ya inhisârı tahakkukundan sonra zevce-i mezbûre Hatice Hatun kendi nefsinden asâleten ve sagīr-i mezbûrun kıbel-i şer‘den mansûbe vasîsi olmağla vesâyeten ve mezbûr Mahmud dahi asâleten meclis-i şer‘-i enverde bâ‘isetü’l-i‘lâm mu‘arrefetü’z-zât Hatice bt. Abdullah nâm hatun mahzarında müteveffâ-i mezbûr hayatında mezbûre Hatice Hatun’a bey‘ ve teslîm ol dahi iştirâ ve kabz eylediği bir re’s Çerkes cinsinden ma‘lûmetü’l-evsâf câriye semeninden zimmetinde alacağı olan bin guruşu kable’l-ahz ve’l-istîfâ fevt ve meblağ-ı mezbûra mevrûs olmağla hâlâ taleb ederiz deyü ba‘de’d-da‘vâ ve’l-istintak ol dahi cevâbında ikrâr u i‘tirâf lâkin meblağ-ı mezkûr bin guruşu hayatında yedimde olan bir kıt‘a hüccet-i şer‘iyye nâtık olduğu üzere müteveffâ-i mezbûr Molla Mustafa b. Mahmud’a tamamen def‘ ve teslîm edip ol dahi kabz etmişdi deyü ba‘de’d-def‘ ve’l-inkâr dâfia-i mezbûre ber-vech-i muharrer def‘-i mezkûrunu lede’t-tezkiye makbûlü’ş-şehâde oldukları ihbâr olunan tahmîs önünde Kahveci Derviş Ali b. Abdullah [56b] ve Yusuf Ağa b. Yusuf nâm kimesne şehâdetleriyle bi’l-muvâcehe ber-nehc-i şer‘î isbât etmeğin mûcebiyle müdde‘iyân-ı mezbûrân bi’l-asâle ve bi’l-vesâye da‘vâ-yı mezkûreleriyle merkūme Hatice Hatun’a bî-vech mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-17 min Ra sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31146"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31148"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b344"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>