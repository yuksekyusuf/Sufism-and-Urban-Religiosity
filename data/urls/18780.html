﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 208<br>Hüküm no: 300<br>Orijinal metin no: [72b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âişe bt. Ali’nin, ölen İbrahim b. Abdullah’a borç karşılığı rehin verdiği kaftanı borcun ödenmesiyle, vârisinden geri istediği</b><br><br>Âişe bt. Ali nâm hâtun tarafından husûs-ı âti’z-zikre Mustafa b. İsa ve İslâm b. Abdullah nâm kimesneler şehâdetleriyle vekâleti sâbite olan Mehmed b. Ali nâm kimesne mahfil-i kazâda bundan akdem vefât eden İbrahim b. Abdullah nâm kimesnenin sagīre kızı Fâtıma’nın vasîsi olan Mehmed b. Mehmed nâm kimesne muvâcehesinde üzerine takrîr-i da‘vâ edip işbu meclisde hâzır müşârün-ileyh olup vasiyy-i mezbûrun yedinde olan siyah tavşan kürkü kaplı mâî atlas kaftan müvekkilem mezbûre Âişe’nin mülk-i mahzı ve hakk-ı sırfıdır. Mezkûre Âişe müteveffâ-yı mezbûrdan hâl-i hayâtında bin akçe istikrâz edip meblağ-ı merkūm mukābelesinde zikr olunan kaftanı müteveffâ mezbûrda rehin vaz‘ eyleyip meblağ-ı mezbûrdan beş yüz akçesin merkūme Âişe hâl-i hayâtında teslîm edip bâkī beş yüz akçesin zimmetinde hâlâ meblağ-ı mezbûr beş yüz akçe vasiyy-i mezbûre teslîm edip zikr olunan kaftanı vekâletim hasebiyle taleb ederiz suâl olunsun dedikde gıbbe’s-suâl vasiyy-i mezbûr inkâr ile cevâb vericek müdde‘î-i mezkûrdan da‘vâsına mutâbık beyyine taleb olundukda udûl-i müslimînden Mustafa b. İsa ve Mansur b. Abdullah nâm kimesneler meclis-i şer‘a li ecli’ş-şehâde hâzırân olup fi’l-vâki‘ mezbûre Âişe müteveffâ-yı mezbûrdan bin akçe istikrâz edip mukābelesinde zikr olunan kaftanı rehin vaz‘ eyleyip meblağ-ı merkūmdan beş yüz akçesin müteveffâ-yı mezbûra teslîm eylemişdir. Hâlâ zikr olunan kaftan mezkûre Âişe’nin mülküdür deyû ale’t-tafsîl şehâdetleri ba‘de’t-ta‘dîl hayyiz-i kabûlde vâki‘ olup mâ hüve’l-vâki‘ kayd olundu. Tahrîren fî evâili Cumâdelâhire sene 999.<br><br><br>Şuhûdü’l-hâl: Yunus b. Abdullah, Musli Reis b. Abdullah, Cafer b. Abdullah, Hüsrev b. Abdullah, Sinan Efendi b. Mahmud ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=18779"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18781"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o373"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>