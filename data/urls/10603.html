﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 118<br>Hüküm no: 60<br>Orijinal metin no: [9a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mustafa’nın Kâtib Murad mahallesindeki enkazını kocası Hafız Mehmed’e satması</b><br><br>Enkāz mübâya‘ası<br><br>Mahmiye-i İslâmbol’da Sultan Bâyezid-i Veli -tâbe serâhû- Câmi‘-i şerîfi kurbünde ( ) mahallesinde sâkine ve zâtı vech-i şer‘î üzere mu‘arrefe olan Âişe bt. Mustafa nâm hatun meclis-i şer‘-i hatîr-i lâzımü’t-tevkīrde hâlâ zevci işbu râfi‘ü’l-vesîka Hafız Mehmed b. Ahmed nâm kimesne mahzarında ikrâr-ı tam ve takrîr-i kelâm edip mahmiye-i mezbûrede Mevlevîhâne Kapısı dâhilinde Kâtib Murad mahallesinde vâki‘ etrâf-ı erba‘ası el-Hâc Mehmed menzili ve Mehmed Said menzili ve Buhûrî Hüseyin Ağa menzili ve tarîk-i âm ile mahdûd terbî‘an yedi yüz zirâ‘ mukāta‘alı arsa üzerinde mevcûd bi’l-cümle enkāz-ı ma‘lûme bâ-hüccet-i şer‘iye yedimde mülk ve hakkım olmağla ben arsa-i mezkûre üzerinde mevcûd olan bi’l-cümle enkāz-ı ma‘lûmeyi tarafeynden îcâb ve kabûlü hâvî bey‘-i bâtt-ı sahîh-i şer‘î ile zevcim mezbûr Hafız Mehmed’e yetmiş guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm yetmiş guruş mutâlebesinden dahi zevcim mezbûr Hafız Mehmed’in zimmetini ibrâ ve ıskāt eylediğimde ol dahi ibrâmı kabûl eyledi, ba‘de’l-yevm arsa-i mezkûre üzerinde mevcûd bi’l-cümle enkāz-ı ma‘lûme zevcim mezbûr Hafız Mehmed’in mülk-i müşterâsı ve hakk-ı sarfı olup benim aslâ alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a.<br><br>Fî 8 min-Zilka‘deti’ş-şerîfe sene 1196<br><br>Şühûdü’l-hâl: Kahveci İbrahim Beşe b. Mustafa, Molla İbrahim b. Yusuf, Abdullah Çelebi b. Yusuf, Muhzır Salih b. Halil, el-Hâc Hasan b. Osman, Mehmed Salim Efendi b. Hüseyin, Tahtacı Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10602"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10604"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o688"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>