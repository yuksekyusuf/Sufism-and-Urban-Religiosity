﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 385<br>Hüküm no: 483<br>Orijinal metin no: [98a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın kayınpederi Mustafa Çelebi ve kayınvalidesi Havva aleyhindeki miras davasında anlaşma sağlanması</b><br><br>Bâ-mühr-i efendi,<br><br>Ma‘rûz,<br><br>Arzuhâlde mezkûr Emin Bey mahallesinde sâkine iken bundan akdem vefât eden Fâtıma Hatun’un verâseti zevc-i metrûku Hüseyin Ağa b. İlyas ile babası Mustafa Çelebi b. Abdullah ve vâlidesi Hâce Havva Hatun bt. el-Hâc Mustafa’ya inhisârı tahakkukundan sonra sâhib-i arzuhâl mezbûr Hüseyin Ağa meclis-i şer‘-i münîrde derûn-ı arzuhâlde isimleri mezkûr mezbûr Mustafa Çelebi ve zâtı mu‘arrefe olan merkūme Hâce Havva Hatun mahzarlarında kayınpederim mezbûr Mustafa Çelebi ve kayınvâlidem mezbûre Hâce Havva Hatun bundan mukaddem kızları müteveffât-ı mezbûre Fâtıma’ya hayatında tezevvücüm esnâsında işbu müfredât defteri nâtıka olduğu üzere mecmû‘u iki bin guruş kıymetli eşyâlarını cihâz nâmıyla hibe [98b] ve teslîm, ol dahi ittihâb ve kabûl edip emlâk-ı mevhûbesi oldukdan sonra fevt oldukda mezbûrân Mustafa Çelebi ve Hâce Hatun müstakıllen ahz u kabz etmeleriyle eşyâ-i mezkûreden hisse-i irsiyemi taleb ederim deyü ba‘de’d-da‘vâ ve’l-inkâr müdde‘î-i mezbûr Hüseyin Ağa da‘vâ-yı mezkûresinden mezbûrân Mustafa Çelebi ve Hâce Havva Hatun ile meclis-i şer‘de müşâhede bir la‘l yüzük ve bir sagīr elmas yüzük ve bir simli kutu ve bir keremsud çiçekli anteri ve bir hammâm rahtı ve beş zirâ‘ İstanbulî şâlîsi ve beş değermi yemenî ve bir kaş basdı ve bir çuka ferâce ve bir dülbend baş makraması bedel-i makbûza sulh olup mâ‘adâ müdde‘âsına ve müteveffât-ı mezbûre Fâtıma’nın bi’l-cümle ismi mâl ıtlâk olunur terekesine ve husûs-ı mîrâsına ve târîh-i i‘lâma gelince sâire müte‘allika âmme-i de‘âvî ve kâffe-i mutâlebâtdan mezbûrân Mustafa Çelebi ve Hâce Havva Hatun’dan her birinin zimmetini ibrâ-i âm ile ibrâ ve iskāt eyledikde onlar dahi bedel-i sulh-ı mezkûra ve müteveffât-ı mezbûrenin terekesine ve husûs-ı mîrâsına ve mehr-i müecceline ve sâire müte‘allika âmme-i de‘âvî ve kâffe-i mutâlebâtdan ve mezbûr Hüseyin Ağa’nın zimmetini ibrâ-i âm ile ibrâ ve iskāt edip ve her biri ibrâyı kabûlle kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 25 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42588"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42590"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b385"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>