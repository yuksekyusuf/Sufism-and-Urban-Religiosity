﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 150<br>Hüküm no: 84<br>Orijinal metin no: [8b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan bt. Mehmed’in İsmail b. Abdullah’tan aldığı borç parayı ödemesi için tenbih edilmesi</b><br><br>Mahrûse-i Galata’ya tâbi‘ kasaba-i Kasımpaşa’da Sinan Paşa mahallesinde sâkin işbu râfi‘u’l-kitâb İbrahim Çavuş b. Mehmed nâm kimesne mahfil-i kazâda İsmihan bt. Mehmed nâm hatun tarafından husûs-ı âti’l-beyâna vekîl olup nehc-i şer‘ üzere vekâleti sâbite olan zevci Mehmed Beşe b. Süleyman mahzarında üzerine da‘vâ ve takrîr-i kelâm edip müvekkile-i mezbûre İsmihan târih-i kitâbdan üç sene mukaddem gāib ani’l-meclis İsmail b. Abdullah nâm kimesneden yüz riyâlî guruş istikrâz ve kabz ol dahi ikrâz ve tesellüm etdikden sonra ben ve zevci mezbûr Mehmed Beşe ve gāibân ani’l-meclis Behram b. Abdullah ve Âişe bt. Abdullah nâm kimesneler ile her birimiz meblağ-ı mezbûr yüz yirmi riyâlî guruşa emr ve kabûlü hâviye kefâlet-i sahîha-i şer‘iye ile kefîl olmuş idik. Mezkûr İsmail fevt olmağla vârisleri meblağ-ı mezbûr yüz yirmi riyâlî guruşu kefâleten benden da‘vâ ve taleb ve ben dahi inkâr eyledikde veresesi dahi huzûr-ı hâkim-i şer‘de benim kefîl olduğumu şuhûd-ı udûl ile isbât edip min-ciheti’l-kefâle meblağ-ı mezbûru edâya hükm-i şer‘î lâhık oldukdan sonra ben dahi meblağ-ı mezbûru edâ ve teslîm etmiş idim. Hâlâ kefâleten edâ eylediğim meblağ-ı mezbûru müvekkile-i mezbûre İsmihan’dan taleb ederim suâl olunsun dedikde mezbûr Mehmed Beşe cevâbında fi’l-vâki‘ müdde‘î-yi mezbûr İbrahim Çavuş ile ben ve gāibân ani’l-meclis mezbûrân Behram ve Âişe ile zevcem mezkûre İsmihan zimmetinde cihet-i mezbûreden olan yüz yirmi riyâlî guruşu her birimiz emr ve kabûlü hâviye kefâlet-i sahîha-i şer‘iye ile kefîl olmuş idik. Lâkin meblağ-ı mezbûr yüz yirmi riyâlî guruşu müdde‘î-yi mezbûra bi-hükmi’l-kefâle ben edâ ve teslîm eyledim deyü def‘le mukābele edecek gıbbe’l-istintâk ve akībe’l-inkâr mezkûr Mehmed Beşe’den def‘-i mezbûrunu mübeyyin beyyine taleb olundukda ityân-ı beyyineden izhâr-ı acz edip istihlâf etmeğin müdde‘î-yi mezbûr İbrahim Çavuş’a mezkûr Mehmed Beşe’den meblağ-ı mezbûr [yüz] yirmi riyâlî guruşu ahz u kabz etmediğine yemîn teklîf olundukda ol dahi alâ-vefki’l-mesûl yemîn billâhi te‘âlâ etmeğin meblağ-ı mezbûr yüz yirmi riyâlî guruşu ikrârı mûcebince müdde‘î-yi mezbûr İbrahim Çavuş’a edâ ve teslîm müvekkile-i mezbûre İsmihan Hatun’a tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Recebi’l-ferd li-sene isneyn ve seb‘în ve elf.<br><br>Şuhûdü’l-hâl: Mehmed Çavuş b. Ömer el-mübâşir, İvaz Beşe b. Ahmed el-mübâşir, Şükrullah b. Mustafa, Abdi Çelebi b. Hüseyin, Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=24970"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24972"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1058"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>