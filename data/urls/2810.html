﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 404<br>Hüküm no: 492<br>Orijinal metin no: [91a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimo v. Petro’nun, ortağı Yani aleyhindeki alacak iddiasından men olunması</b><br><br>Meyhâneci tâifesinden Dimo v. Petro nâm zimmî mahfil-i kazâda yine tâife-i mezbûreden olup sâbıkā şerîki olan Yani v. Kini nâm zimmî muvâcehesinde üzerine da‘vâ ve takrîr-i kelâm edip bundan akdem mahmiye-i İstanbul hısnı ebvâbından Kumkapı hâricinde Kethüdâoğlu Meyhânesi’nde vâki‘ mezbûr Yani ile ale’l-iştirâki’s-seviyy mülkümüz olan meyhâneci âlât-ı lâzımesinden vech-i muharrer üzere mülküm olan nısf-ı şâyi‘ini safka-i vâhide ile mezbûr Yani’ye yirmi bin akçeye bey‘ ve teslîm, ol dahi iştirâ ve kabûl ve tesellüm etmiş idi, suâl olunup semeni olan meblağ-ı mezbûrun mezbûr Yani’den alıverilmesi matlûbumdur dedikde gıbbe’s-suâl mezbûr Yani cevâbında fi’l-hakīka müdde‘î-i mezbûr zikr olunan meyhânenin içinde mevcûd olup ale’l-iştirâki’s-seviyy mülkümüz olan meyhâneci âlât-ı lâzımesinden vech-i muharrer üzere mülkü olan nısf-ı şâyi‘ini yirmi bin akçeye bana bey‘ ve teslîm edip, ben dahi ba‘de’l-iştirâk ve’t-tesellüm semen-i mezbûru müdde‘î-i mezbûra tamâmen edâ ve teslîm, ol dahi yedimden ahz ve istîfâ eyleyip hattâ mezbûr Dimo semen-i mezbûru tamâmen bendan ahz u istîfâ etdiğini bundan akdem şuhûd mahzarında ikrâr u i‘tirâf dahi etmiş idi deyü def‘le mukābele edicek gıbbe’l-istintâk ve’l-inkâr mezbûr Yani’den def‘-i meşrûhunu mübeyyine beyyine taleb olundukda udûl-ı ricâlden olup medîne-i Galata mahallâtından Sultan Bayezid mahallesinde sâkin olan Attâr Ömer Efendi b. Himmet ve yine medîne-i mezbûre muzâfâtından kasaba-i [Kasım] Paşa’da Eyyûhüm mahallesi ahâlîsinden Ahmed b. Mustafa nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müdde‘î-i mezbûr vech-i muharrer üzere bundan akdem mezbûr Yani’ye bey‘ ve teslîm etdiği beynlerinde ma‘lûme meyhâneci âlât-ı lâzımesinin semeni olan yirmi bin akçeyi mezbûr Yani’den tamâmen ahz u istifâ etdiğini bundan akdem bizim huzûrumuzda ikrâr ve bizi işhâd etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûr Dimo vech-i muharrer üzere mu‘ârazadan men‘ olunup mâ-hüve’l-vâki‘ bi’t-taleb ketb olundu.<br><br>Fî 10 min-Ramazan sene [10]81.<br><br>Şuhûdü’l-hâl: İbrahim Çelebi b. Ahmed, Mustafa Çelebi b. Ahmed, Abdi Çelebi b. Hasan, Şükrullah Bey b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2809"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2811"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b404"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o533"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>