﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 61<br>Hüküm no: 12<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstefan v. Nikol’un, Yako, İstavri ve Tagodoş’un zimmetlerini ibrâ ettiği</b><br><br>Taş imâme adem-i iltifâtı<br><br>Ma‘rûz[-ı dâ‘î-i devlet-i aliyyeleridir ki]<br><br>Âsitâne-i aliyyede vâki‘ taş imâmeci esnâfından arzuhâl eden İstefan v. Nikol nâm zimmî meclis-i şer‘de esnâf-ı merkūmeden Yako v. Yasef ve İstavri v. Yani ve Tagodoş v. İsbir zimmîler muvâcehelerinde zimmîyyûn-ı mersûmûn târih-i i‘lâmdan yedi ay mukaddem benim gāib ani’l-meclis Keleş el-Hâc Ebûbekir Ağa’ya zimmetimde deynim olan ma‘lûmü’l-mikdâr meblağa kefîl olduklarına binâen yedimde mâlım olan bin sekiz yüz guruşluk imâme taşımı ahz ve yedi mâh mikdârı yedlerinde kaldıkdan sonra üç gün mukaddem bana teslîm etmişler idi el-hâletü hâzihî ben zikr olunan taşları müddet-i merkūmeden i‘mâl ve âhara bey‘ eylediğim sûretde bana külliyetli meblağ hâsıl olacağı ve sâlifü’l-beyân taşların ticâretinden mahrûmiyetime mersûmûn beni ta‘dîlleri sebeb olduğu indimde zâhir olmağla zimmîyyûn-ı mersûmûn tedîb olunmaları murâdımdır deyü şer‘an iltifâta şâyân olmadığı [3a] bana tefhîm olunan da‘vâmdan fâriğ olup bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyye[ye] müte‘allika âmme-i da‘vâdan mersûmûnun zimmetlerini kabûlü hâvî ibrâ ve iskāt eyledim dediğini mersûmûn Yako ve İstavri ve Tagodoş her biri tasdîk eyledikleri İstanbul Mahkemesi’nden huzûr [-ı âlîlerine i‘lâm olundu.]<br><br>Fî 20 L sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>