﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 43<br>Hüküm no: 16<br>Orijinal metin no: [3a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa’nın varislerinden kızı Ayşe Hatun’un diğer varis İbrahim Sadeddin’in zimmetini ibra etmesi</b><br><br>Ma‘rûz,<br><br>İstanbul hısnı ebvâbından Kumkapı dâhilinde Muhsine Hatun mahâllesinde sâkin iken bundan akdem vefât eden haffâf esnâfından es-Seyyid Mustafa Ağa b. es-Seyyid Ahmed b. Abdullah’ın verâseti zevce-i menkûha-i metrûkesi Âişe Hatun bt. Ahmed ile müteveffât zevcesi Tevhîde Hatun’dan mütevellidler sulbî kebîr oğlu İbrahim Sadeddin Efendi ve sulbiye kebîre kerîmesi diğer Âişe Hatun’a münhasıra ve tashîh-i mesele-i mîrâsları yirmi dört sehmden olup sihâm-ı mezbûreden üç sehmi zevcesi mezbûreye ve on dört sehmi oğlu mezbûra ve yedi sehmi dahi kızı mezbûreye isâbeti tahakkukundan sonra verese-i mezbûrûndan sâhibe-i arzuhâl mu‘arrefetü’z-zât mezbûre diğer Âişe Hatun bi’t-terâzî mahfil-i şer‘iyyâtda derûn-ı arzuhâlde mezkûretü’l-ism mezbûr İbrahim Sadeddin Efendi muvâcehesinde pederimiz ve mûrisimiz müteveffâ-yı mezbûr es-Seyyid Mustafa Ağa’nın hîn-i vefâtında Kısmet-i askeriye mahkemesi tarafından ma‘rifet-i şer‘le tahrîr ve âhara bey‘ olunup ba‘de-ihrâci’l-masârıfi’l-lâzıme sahhü’l-bâkī esmân-ı hâsılası olan yirmi bir bin altı yüz yirmi guruş otuz paranın altı bin üç yüz yetmiş guruşunu ben babam ve mûrisimiz müteveffâ-yı mezbûr es-Seyyid Mustafa Ağa zimmetinde cihet-i karzdan müsbet ve mahkûmün-bih alacak hakkım olan altı bin üç yüz yetmiş guruşa mahsûben bi-hakkın ahz ü kabz edip bâkīsi olan on beş bin iki yüz elli guruşun yedi bin dört yüz altmış beş guruşunu dahi karındaşım mezbûr es-Seyyid İbrahim Sadeddin Efendi babamız ve mûrisimiz müteveffâ-yı mezbûr zimmetinde cihet-i karzdan kezâlik müsbet ve mahkûmün-bih alacak hakkı olan yedi bin dört yüz altmış beş guruşa mahsûben ahz ü kabz ve istîfâ-yı hak etdikden sonra mâ‘adâsı olan yedi bin yedi yüz seksen beş guruş otuz para dahi sâir ashâb-ı hukūk beynlerinde tevzî‘ ve taksîm olunarak ber-mantûk-ı defter-i kassâm istîfâ-yı hak etmeleriyle el-hâletü hâzihi babamız ve mûrisimiz müteveffâ-yı mezbûrun dâhil-i defter-i kassâm-ı mezkûr ve hâric-ez-defter-i kassâm kalîl ü kesîr, celîl ü hakīr, nukūd ve urûz, ma‘lûm ve mechûl ismi mâl ıtlâk olunur terekesine ve hukūk-ı mîrâsına müte‘allıka âmme-i de‘âvîden ben karındaşım mezbûr es-Seyyid İbrahim Sadeddin Efendi’nin zimmetini, ol dahi kezâlik babamız ve mûrisimiz müteveffâ-yı mezbûrun dâhil-i defter-i kassâm-ı mezkûr ve hâric-ez-defter-i kassâm kalîl ü kesîr, celîl ü hakīr, nukūd ve urûz, ma‘lûm ve mechûl ismi mâl ıtlâk olunur terekesine ve hukūk-ı mîrâsa müte‘allıka âmme-i de‘âvîden [3b] benim zimmetimi tarafeynden her birimiz ibrâ-i âmm-ı sahîh-i şer‘î ile kabûlümüzü hâvî ibrâ ve iskāt eyledik deyü tarafeynin ikrâr ve tasdîkleri tescîl ve huzûr-ı [âlîlerine i‘lâm olundu.]<br><br>Fî 3 B sene [12]73.<br><br>Ser-ketebe.</p>          <br><a title="Önceki sayfa" style="text-decoration:none" href="./ayrmetin.php?idno=38251"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38253"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b043"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o194"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>