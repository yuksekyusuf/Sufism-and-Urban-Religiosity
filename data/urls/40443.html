﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 209<br>Hüküm no: 164<br>Orijinal metin no: [24a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Görice kazası ahalisinin kendileriyle husumeti olan Sinan Bey’i İstanbul’a götürmek için mübaşir tayin ettirdikleri Ramazan Çavuş b. Yahya ile ücret hususunda çıkan anlaşmazlıkta sulh oldukları</b><br><br>Dergâh-ı âlî dâme mahfûfen bi’l-me‘âlî çavuşlarından Ramazan Çavuş b. Yahya meclis-i şer‘-i hatîr-i lâzimü’t-tevkīrde Vilâyet-i Rumeli’nde Görice kazâsı ahâlîsinden ma‘lûmü’l-esâmi kimesneler taraflarından husûs-ı âti’l-beyâna vekîl-i sâbitü’l-vekâleleri olan kazâ-i mezbûr ahâlîsinden İdris Ağa b. Salih ve Mehmed Beşe b. Ali mahzarlarında ikrâr ve i‘tirâf edip kazâ-i mezbûr ahâlîsinin yine kazâ-i mezbûrede sâkin Sinan Bey nâm kimesne ile beynlerinde ma‘lûm husûs için da‘vâ ve husûmetleri olup bundan akdem mezbûr Sinan Bey’i Âsitâne-i sa‘âdete ihzâr için emr-i şerîfle beni mübâşir ta‘yîn etdirdiklerinde Âsitâne-i sa‘âdete mezbûr Sinan Bey’i götürmek için benim ile yüz guruş ücret kavl edip ben dahi kazâ-i mezbûra vardığımdan mezbûr Sinan Bey’i Âsitâne-i sa‘âdete ihzâr sadedinde iken mezbûr Sinan Bey’in gelmemesi için emr-i şerîf vârid olup imtisâlen li’l-emri’l-âlî mezbûru Âsitâne’ye ihzâr etmemekle vekîlân-ı mezbûrân benim [ile] kavl etdikleri ücretimi vermede te‘allül ve bahâne ettiklerinde beynimize muslihûn tavassut edip ücret-i mezkûreden beni üç bin fıddî râyic fi’l-vakt akçe üzerine sulh ettiklerinde ben dahi sulh-ı mezbûru kabûl edip bedel-i sulh olan meblağ-ı mezbûrun bin üç yüz akçesini mukaddemâ kazâ-i mezbûr ahâlîsinden Hüseyin b. Mehmed nâm kimesne yedinden ahz u kabz edip mâ‘adâsı olan bin yedi yüz akçeyi hâlâ vekîlân-ı mezbûrân İdris Ağa ve Mehmed Beşe yedlerinden tamâmen ahz u kabz eyledim ba‘de’l-yevm zikrolunan yüz guruş ücret da‘vâsına müte‘allik kazâ-i mezbûr ahâlîsi üzerlerine bi-vechin mine’l-vücûh ve sebebin mine’l-esbâb da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâbi‘ min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Mustafa b. Oruc mübâşir, Osman Beşe çukadâr, İsa Bey b. Ahmed, el-Hâc Ca‘fer b. Abdullah ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40442"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40444"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b209"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o889"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>