﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 310<br>Hüküm no: 324<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacegan-ı Divan-ı Hümayun’dan Ahmed Efendi’nin kardeşinden miras kalan ev ve dükkân arsalarındaki hissesini diğer hissedar Nesibe Hatun’a satması</b><br><br>( ) mübâya‘ası<br><br>Mahmiye-i İslâmbol’da Dikilitaş kurbünde Atik Ali Paşa mahallesinde sâkin Hâcegân-ı Dîvân-ı Hümâyûn’dan Ahmed Efendi b. Mustafa tarafından husûs-ı âti’l-beyânı ikrâra vekîl olduğu Mehmed Ağa b. Hasan ve el-Hâc Mehmed Ağa b. Ebîbekir nâm kimesneler şehâdetleriyle şer‘an sâbit olan Osman Ağa b. Ali nâm kimesne meclis-i şer‘-i hatîr-i lâzımü’t-tevkīrde mu‘arrefetü’z-zât işbu bâ‘isetü’l-kitâb Nesibe Hatun bt. Abdullah mahzarında bi’l-vekâle ikrâr ve takrîr-i kelâm edip mahmiye-i mezbûrede Davudpaşa iskelesi kurbünde Kasab İlyas mahallesinde vâki‘ bir tarafdan Şamlı Mustafa Ağa arsası ve bir tarafdan müvekkilim mûmâ-ileyh Ahmed Efendi’nin âhar arsası ve bir tarafdan Osman Ağa arsası ve bir tarafdan tarîk-i âm ile mahdûd bir bâb mülk menzil arsasıyla arsa-i mezkûre ittisâlinde biri terzi ve biri berber iki bâb mülk dükkân arsalarının dört sehm i‘tibârıyla bir sehmi mezbûre Nesibe Hatun’un ve üç sehmi müvekkilim mûmâ-ileyh Ahmed Efendi’nin irsen yedlerinde mülk ve hakları olmağın ve müvekkilim mûmâ-ileyh Ahmed Efendi zikr olunan arsalarda ber-vech-i muharrer mâlik olduğu üç sehm hisse-i irsiye-i şâyi‘asını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mezbûre Nesibe Hatun’a iki yüz elli guruşa bey‘ ve temlik ve teslîm eylediğinde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr iki yüz elli guruş mütâlebesinden müvekkilim mûmâ-ileyh Ahmed Efendi mezbûre Nesibe Hatun’un zimmetini ibrâ-i âmm-ı sahîh-i şer‘î ile ibrâ ve ıskāt eylediğinde ol dahi ibrâsını kabûl eyledi, fîmâ-ba‘d arsa-i mahdûde-i mezkûreler mezbûre Nesibe Hatun’un müstakılleten mülk-i sahîh ve hakk-ı sarîhi olup müvekkilim mûmâ-ileyh Ahmed Efendi’nin kat‘a alâka ve medhali kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 2 min-R sene 1197<br><br>Şühûdü’l-hâl: Es-Seyyid Hasan Beşe b. es-Seyyid Mehmed, Ali Beşe b. Yusuf, Mehmed Ağa b. Hasan, el-Hâc Mehmed Ağa b. Ebîbekir, Molla Ali b. Halil, Salih b. Halil, Hacı Hasan b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=10866"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10868"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b310"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>