﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 110<br>Hüküm no: 66<br>Orijinal metin no: [43-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haropsi bt. Markar’ın gedik âletleri hissesine emaneten el koyan Haci Atam’dan hissesini geri almak istemesi</b><br><br>Erzurum vilâyeti dâhilinde Erzincan sancağına tâbi‘ Refahiye kazâsında Ezirinsi nâm-ı diğer Melikşerîf karyesinde sâkine Devlet-i Aliyye teba‘asının Ermeni milleti nisvânından Haropsi? bt. el-müteveffâ Markar v. Begos tarafından ber-vech-i âtî vekâlet iddi‘â eden teba‘a ve millet-i merkūmeden işbu bâ‘isü’r-rakīm Haçador v. Begos m. zikri âtî gedik âlâtı hissesine bi’l-emâne vaz‘-ı yedi mütehakkık olan kezâlik teba‘a ve millet-i merkūmeden Haci Atam v. Ohannes muvâcehesinde üzerine da‘vâ ve takrîr-i kelâm edüp mahmiye-i İstanbul’da Tavukpazarı’nda turşucu ve …? dükkânları beynlerinde kâin ma‘lûmü’l-hudûd bir bâb aşçı dükkânı derûnunda mevcûde cennet-mekân Gāzi Sultan Mahmud Hân-ı sânî -tâbe serâhû- Hazretleri Evkāf-ı şerîfeleri müstegallâtından gedik ta‘bîr olunur şehriye yirmi iki buçuk akçe icâre-i müeccelelü âlât-ı lâzıme-i ma‘lûmenin yüz yirmi sehm i‘tibârıyla on beş sehm hisse-i şâyi‘ası babası müteveffâ-yı merkūm Markar intikālinden gāibe-i merkūme Haropsi’nin? âdiyen bi’l-icâreteyn taht-ı tasarrufunda ve merkūm Haci Atam hisse-i şâyi‘a-i mezkûreye gāibe-i merkūmenin teslîmiyle bi’l-emâne vâzı‘ü’l-yed olup ancak gāibe-i merkūme ber-vech-i muharrer intikālen mutasarrıf olduğu hisse-i şâyi‘a-i mezkûreyi merkūmun yedinden nez‘ ve kabza ve ba‘de’l-kabz bedel-i misliyle bâ-re’y-i mütevellî âhara ferâğa ve bedelini ahz ü kabza ve makbûzumu kendüye irsâl ve îsâle ve husûs-ı mezkûr mütevakkıf olduğu umûrun küllîsine yedimde olup işbu sene-i mübâreke Cemâziyelevvel’inin yirmi beşinci günü târihiyle müverraha kazâ-i mezkûr nâibi Ahmed Nuri Efendi’nin imzâ ve mutâbık hâtemini hâviye bir kıt‘a vekâlet hücceti nâtıka olduğu üzere kazâ-i mezkûr mahkemesinde nâib-i mûmâ-ileyh huzûrunda şühûdmahzarında tarafından beni vekâlet-i mutlaka-i sahîha-i şer‘iye ile bi’l-muvâcehe vekîl nasb ü ta‘yîn eylediğinde ben dahi vekâlet-i mezkûreyi kabûl etmemle suâl olunup hisse-i şâyi‘a-i mezkûreden keff-i yed ve bana teslîme merkūm Haci Atam’a tenbîh olunmak bi’l-vekâle matlûbumdur dedikde gıbbe’s-suâl ol dahi cevâbında hisse-i şâyi‘a-i mezkûre gāibe-i merkūmenin babası müteveffâ-yı merkūm intikālinden bi’l-icâreteyn taht-ı tasarrufunda olup kendüsü dahi teslîmiyle bi’l-emâne vâzı‘ü’l-yed olduğunu ikrâr mâ‘adâ müdde‘î-i merkūmun vekâlet müdde‘âsını inkâr edicek, müdde‘î-i merkūmdan ber-vech-i muharrer vekâlet müdde‘âsına [44] mutâbık beyyine taleb olundukda ahrâr-ı ricâl-i Müslimînden ve teba‘a-i Devlet-i Aliyye’den olup bu esnâda Der-aliyye’ye gelen Haçador v. Mardik ve Vartan v. Haçador nâm kimesneler li-ecli’ş-şehâde meclis-i şer‘a hâzırân olup isre’l-istişhâd herbiri müttefikü’l-lafz ve’l-ma‘nâ alâ-vefkı’l-müdde‘î mufassalan edâ-yı şehâdet-i şer‘iye etdiklerinde şâhidân-ı merkūmân Kurukahveciler esnâf kethudâsı Haçik v. Manas ve Lonca ustası Serkiz v. Mıgırdıç nâm kimesnelerden evvelâ bâ-varaka-i mestûre sırran ve ba‘dehû Mısır çarşısı tüccârından Mehmed Efendi b. Abdullah ve Kurukahveci esnâfından Artin v. Gazban ve esnâf-ı mezkûreden İstefan v. Serkiz ve yine esnâf-ı mezkûreden Mıgırdıç v. Artin’den alenen dahi lede’t-tezkiye adl ve makbûlü’ş-şehâde oldukları zîr-i varakaya tahrîr ve ihbâr olunmağın mûcebince ba‘de’l-hükm hisse-i şâyi‘a-i mezkûreden keff-i yed ve vekîl-i merkūm Haçador’a vech-i lâyıkıyla teslîme merkūm Haci Atam’a tenbîh olunmağın mâ-vaka‘a bi’t-taleb ketb olundu.<br><br>Fî 20 Ramazan sene [1]300<br><br>Şühûdü’l-hâl: Mehmed Ağa b. Mustafa, Ömer Ağa b. Abdulkadir ve gayruhum.<br><br>[45 ve 46. sayfalar boştur]</p>          <br><a title="Önceki sayfa" style="text-decoration:none" href="./ayrmetin.php?idno=11983"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11985"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o348"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>