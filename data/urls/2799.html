﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 397<br>Hüküm no: 481<br>Orijinal metin no: [89b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin Murad Paşa-i atik mahallesindeki menzilini müştemilatıyla beraber Fatıma Hatun’a satması</b><br><br>Mahmiye-i İstanbul’da Karagümrük kurbünde Kethüdâ Hatun mahallesi sâkinlerinden Mehmed Efendi b. Osman Efendi nâm kimesne meclis-i şer‘-i şerîf-i şâmihü’l-imâd ve mahfil-i dîn-i münîf-i râsihü’l-evdâtda mahmiye-i mezbûrede Murad Paşa-i atîk mahallesi sâkinelerinden Fâtıma Hatun bt. Şeyh Ömer Efendi tarafından husûs-ı âti’l-beyâna vekîl olduğu zâtını ma‘rifet-i şer‘iyye ile ârifân olup zikr olunan Murad Paşa-i atîk mahallesi sâkinlerinden olan Mustafa Reis b. Mehmed ve Musli Çelebi b. Hasan nâm kimesneler şehâdetleriyle şer‘an sâbit olan Himmet Efendi b. Mehmed nâm kimesne mahzarında bi’t-tav‘i’s-sâf ikrâr u i‘tirâf edip bey‘-i âti’z-zikrin sudûruna değin babam mezbûr Osman Efendi’den müntakil mülk-i mevrûsum olup vilâyet-i Anadolu’da Yoros kazâsında İncirli nâm karyede vâki‘ bir tarafdan Hüseyin Ağa ve bir tarafdan İmâm Hasan Efendi nâm kimesneler ve bir tarafdan Topçu Mehmed Beşe veresesi mülkleri ve bir tarafdan tarîk-i âm ile mahdûd fevkānî iki bâb oda ve bir sofa ve bir tahta-pûş ve tahtânî bir bâb oda ve bir ahur ve zât-ı eşcâr-ı müsmire ve gayr-ı müsmireli hadîkayı müştemil olan menzilim tarafeynden îcâb ve kabûlü hâvî ve şurût-ı müfsideden ârî bey‘-i bâtt-ı sahîh-i şer‘î ile yüz on iki kıt‘a esedî guruşa müvekkile-i merkūme Fâtıma Hatun’a bey‘ ve teslîm edip ol dahi iştirâ ve kabûl ve tesellüm eyledikden sonra semeni olan meblağ-ı mezkûru yedinden tamâmen alıp kabz eyledim, ba‘de’l-yevm menzil-i mahdûd-ı mezkûr müvekkile-i merkūme Fâtıma Hatun’un mülk-i müşterâsı olmuşdur, keyfe mâ yeşâ ve yahtâr mutasarrıfe olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 16 min-Şa‘bâni’l-mu‘azzam sene 1081.<br><br>Şuhûdü’l-hâl: Mehmed Efendi b. Mehmed el-imâm, Çorbacı Sefer Ağa b. Receb, Ahmed Ağa b. ( ), Hasan Efendi imâm-ı mescid-i şerîf-i karye-i İncirli, Murtaza Beşe b. Abdullah, Mustafa b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=2798"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2800"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b397"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>