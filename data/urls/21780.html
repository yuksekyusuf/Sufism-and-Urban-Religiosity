﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 82<br>Hüküm no: 41<br>Orijinal metin no: [5b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Mustafa’nın Ahmed Çelebi b. Abdullah’a borcunu taksitlendirdiği</b><br><br>Mahrûse-i Galata muzâfâtından kasaba-i Tophane’de Firuzağa mahallesinde sâkin Mehmed b. Mustafa nâm kimesne meclis-i şer‘de kitâbcı tâifesinden işbu râfi‘u’l-kitâb Ahmed Çelebi b. Abdullah nâm kimesne mahzarında ikrâr ve takrîr-i kelâm edip mezbûr Ahmed Çelebi’ye bir sene mukaddem iştirâ ve kabz eylediğim on yedi kantar kırk dört litre hınnâ bahâsından zimmetimde kırk üç buçuk guruş deynim olup meblağ-ı mezbûru def‘aten edâya iktidârım olmayıp taksît ile edâya tâlib olduğumda mezbûr Ahmed Çelebi dahi beher şehr kendüye bir buçuk guruş vermek üzere târih-i kitâbdan yirmi dokuz ay tamâmına değin beni taksît ve te’cîl eyledikde ben dahi ber-vech-i muharrer taksît-i mezbûru kabûl ve meblağ-ı mezbûru mâh be-mâh mezbûr Ahmed Çelebi’ye edâya ta‘ahhüd eyledim dedikde gıbbe’t-tasdîki’ş-şer‘î mezbûr Mehmed’in zevcesi Meryem bt. Şa‘ban nâm hâtun zâtı ba‘de’t-ta‘rîfi’ş-şer‘î meclis-i mezbûrda mezbûr Ahmed Çelebi mahzarında ikrâr ve takrîr-i kelâm edip ben dahi meblağ-ı mukassıt-ı mezbûra tarafeynden emr u kabûlü hâviye kefâlet-i sahîha-i şer‘iyye ile kefîl ve dāmin oldum dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâmin ve’l-ışrîn min-Cemâziyelâhir li-sene 1137.<br><br>Şuhûdü’l-hâl: Mustafa Reis b. Mehmed, Hüseyin Reis b. Mehmed, Süleyman Çelebi b. Mehmed, Ahmed Beşe b. Ali hınnacı, İbrahim b. Muharrem, Halil b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21779"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21781"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o476"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>