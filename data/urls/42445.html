﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 290<br>Hüküm no: 339<br>Orijinal metin no: [67a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Efendi’nin vefat eden Veli Ağa’nın varisleri aleyhindeki alacak davasının reddedilmesi</b><br><br>Ma‘rûz,<br><br>Derûn-ı arzuhâlde mezkûr müteveffâ el-Hâc Veli Ağa b. Ali b. Abdullah’ın verâseti zevce-i metrûkesi Rukiye bt. Mehmed Sadık nâm hatun ile sâhibey-i arzuhâl sulbî kebîr oğulları Mehmed Sadık Efendi ve Halil Efendi’ye inhisârı tahakkukundan sonra arzuhâlde ismi mezkûr es-Seyyid Ahmed Efendi b. es-Seyyid Mustafa evvelen huzûr-ı hazret-i Sadrı‘azamîde arz odasında ve ba‘dehu du‘âhânemizde ma‘kūd meclis-i şer‘-i hatîrde müteveffâ-yı mezbûrun terekesine bi’l-verâse vaz‘-ı yedleri mütehakkık ve zâtı ta‘rîf-i şer‘î ile mu‘arrefe olan zevcesi mezbûre Rukiye Hatun ile oğulları mezbûrân Mehmed Sadık Efendi ve Halil Efendi muvâcehelerinde bin yüz altmış altı senesi Muharremi’nin on beşinci günü Müftü Hamamı kurbünde Balcı sûkunda sâkin olduğum menzilimde müteveffâ-yı mezbûr el-Hâc Veli Ağa’ya hayatında malımdan sâfî zer-i mahbûb ve zincirli altın olmak üzere beş bin guruş ikrâz ve teslîm, ol dahi yedimden iktirâz ve kabz eyledikden sonra meblağ-ı mezbûru bana kable’l-edâ fevt olmağla hâlâ terekesinden taleb ederim deyü ba‘de’d-da‘vâ ve’l-inkâr müdde‘î-i mezbûr ber-vech-i muharrer müdde‘âsını beyân için kirâren ve mirâren ba‘de’l-imhâl ve’l-istimhâl bir vechile beyâna kādir olamayıp istihlâf etmekle verese-i mezbûrûndan her biri alâ-hidetin adem-i ilmlerine bi’l-muvâcehe tahlîf olunduklarından sonra husûs-ı mezkûrun kat‘â aslı olmayıp mahzâ şirret ve tezvîr olduğunu hemcivârlarından olup meclis-i şer‘a hâzırûn olan kuzâtdan Ali Efendi b. Mustafa ve Şeyhü’l-kurâ Mustafa Efendi b. İbrahim ve Hafız Ali Efendi b. Mustafa ve Mustafa Efendi b. Abdullah ve el-Hâc Ahmed Efendi b. el-Hâc Mustafa ve Molla İsa b. Halil ve Derviş İbrahim b. el-Hâc Ahmed ve Feyzullah Çelebi b. Osman ve Müezzin Mehmed Efendi b. Hasan ve Ahmed Efendi b. Abdullah ve es-Seyyid Mehmed Çelebi b. Salih ve Molla Ahmed b. Hasan ve Mustafa Ağa b. Ali ve el-Hâc Osman b. Mehmed nâm kimesneler dahi bi’l-muvâcehe haber vermeleriyle [67b] mûcebiyle müdde‘î-i mezbûr es-Seyyid Ahmed Efendi husûs-ı mezkûr için verese-i mezbûrûn Rukiye ve Mehmed Sadık Efendi ve Halil Efendi’den her birine bilâ-beyyine-i âdile bî-vech mu‘ârazadan men-olunduğu huzûr-ı âlîlerine i‘lâm olundu.<br><br>Fî 17 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42444"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42446"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>