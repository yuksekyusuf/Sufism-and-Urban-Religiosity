﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 625<br>Hüküm no: 660<br>Orijinal metin no: [101a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Emrullah Çelebi b. Mustafa’nın yeniçerilerin 63. oda solakları taamiyesi para vakfına olan borcunun terekesinden ödenmesi</b><br><br>Dergâh-ı âlî yeniçerilerinin altmış üçüncü oda solakları ta‘âmiyyeleri’çün mevkūfe nukūda bi’l-fi‘il mütevellî olan işbu bâ‘isü’l-kitâb İbrahim Çelebi b. Kasım nâm yesârî mahmiye-i Edirne’de mahfil-i kazâda zikrolunan odada düzenbaşı olmağla zikri âtî müteveffanın muhallefâtına vâzı‘u’l-yed olmağla me’mûr olan Ahmed Çelebi b. Hüseyin el-yesârî mahzarında bi’t-tevliye üzerine takrîr-i da‘vâ edip oda-i mezbûre ahâlîsinden olup bundan akdem vefât eden Emrullah Çelebi b. Mustafa nâm yesârî zimmetinde mütevellîsi olduğum nukūd-ı mevkūfeden yetmiş beş guruş-ı riyâlî ve üzerine ilzâm-ı ribh olunmuş murâbaha-i müctemi‘asından dahi on bir guruş ve bir rub‘ guruş olup ve zimmetinde olduğunu hayâtında bi’d-defe‘ât ikrâr dahi eyleyip kable’l-îfâ vefât etmeğin tevliyetim hasebiyle meblağ-ı mezbûr ve murâbaha-i mesfûreyi muhallefâtına vâzı‘u’l-yed olan mezbûr Ahmed Çelebi’den vakıf için taleb ederin dedikde gıbbe’s-suâl mezbûr Ahmed Çelebi cevâbında fi’l-vâki‘ me’mûr olduğum cihetden muhallefât-ı mezbûreye vâzı‘u’l-yed olduğunu ikrâr lâkin deyn-i mezkûru inkâr etmeğin mütevellî-i mezbûrdan müdde‘âsını mübeyyine beyyine taleb olundukda udûl-i ricâlden Mustafa Çelebi b. Resul el-yesârî ve Hasan Bey b. Mehmed el-yesârî ve Mustafa Beşe b. Abdülkerim nâm kimesneler li-ecli’ş-şehâde meclis-i şer‘a hâzırûn olup gıbbe’l-istişhâd fi’l-vâki‘ nukūd-ı mevkūfe-i mezbûreden müteveffâ-yı mezbûr Emrullah Çelebi zimmetinde yetmiş beş kıt‘a riyâlî guruş ve üzerine ilzâm-ı ribh olunmuş bir sene murâbahasından dahi on bir guruş ve bir rub‘ guruş deyni olduğunu huzûrumuzda bi’d-defe‘ât ikrâr ve i‘tirâf eyledi biz bu husûsa şâhidleriz şehâdet dahi deriz deyu herbiri edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olup mûcibiyle ba‘de’l-hükm mâ-vaka‘a bi’t-taleb ketb olundu.<br><br>Fi’t-târihi’l-mezbûr.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=40938"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40940"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b625"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o812"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>