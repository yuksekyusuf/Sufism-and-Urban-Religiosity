﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 254<br>Hüküm no: 310<br>Orijinal metin no: [65b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halebli el-Hac Şaban b. Mahmud’un murisi Yahya b. Yusuf’u öldürdüğünü iddia ettiği Mustafa b. Mahmud aleyhindeki davasında sulh olması</b><br><br>Fi’l-asl medîne-i Halebü’ş-şihâb[şehbâ]’da Cellum mahallesi sükkânından olup mahmiye-i İstanbul’da Camcı Ali mahallesinde sâkin iken maktûlen fevt olan Yahya b. Yusuf b. Abdullah’ın li-ebeveyn karındaşı oğlu ve hasran vârisi olan el-Hâc Şaban b. Mahmud nâm kimesne meclis-i şer‘-i hatîr-i lâzımü’t-tevkīrde Dergâh-ı Âlî yeniçerilerinden doksan yedinci cemâ‘atine mahsûs oda ahâlîsinden Mustafa b. Mahmud mahzarında ikrâr ve takrîr-i kelâm edip işbu Mustafa Beşe b. Mahmud mûrisim müteveffâ-yı mezbûr Yahya b. Yusuf’u bıçak ile sol memesi altından amden darb ve mecrûh edip ol darbdan fevt olmağla mûceb-i şer‘îsini işbu Mustafa Beşe’den taleb ve da‘vâ etdiğimde merkūm Mustafa Beşe bi’l-külliye inkâr etmekle beynimizde münâza‘ât-ı kesîre cereyânından sonra mâ-beyne muslihûn tavassut edip da‘vâ-yı mezbûrumdan beni an-inkâr işbu Mustafa Beşe ile kırk kıt‘a esedî guruş üzerine inşâ-i akd-i sulh etdiklerinde ben dahi sulh-ı mezbûru kabûl ve bedel-i sulh olan meblağ-ı mezbûr kırk guruşu meclis-i sulhda tamâmen mezbûr Mustafa Beşe yedinden alıp kabz etdim, min ba‘d husûs-ı mezbûra müte‘allika cemî‘ de‘âvî ve mütâlebât ve eymân ve muhâsamâtdan işbu Mustafa Beşe’yi ibrâ-i âm ile ibrâ eyledim, ba‘de’l-yevm [66a] kıbelinde vechen mine’l-vücûh ve sebeben mine’l-esbâb hak ve alâkam kalmadı dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâlis min-Rebî‘ülevvel sene mi’e ve elf.<br><br>Şuhûdü’l-hâl: El-Hâc Ahmed b. Veli Pazarbaşı, Mehmed b. İbrahim, Yusuf b. Abdullah, Şaban b. Ahmed, Mustafa b. Ali Beşe, Hüseyin b. Mehmed el-Muhzır, İbrahim b. Ahmed el-Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=28334"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28336"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b254"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o334"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>