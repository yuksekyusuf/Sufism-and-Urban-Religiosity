﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 138<br>Hüküm no: 151<br>Orijinal metin no: [32b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Donanma için Kereste Emini İbrahim Ağa mübaşeretiyle inşa olunan filikalara gemici tayini</b><br><br>Der-i devlet-mekîne arz-ı dâ‘î-i kemîne oldur ki, Hadîka-i Hâssa bostanîleri hasekilerinden kıdvetü’l-emâsil ve’l-akrân Mehmed Haseki -zîde kadruhû- Üsküdar’a tâbi‘ Adalar kazâsından Kartal’a gelip yedinde olan fermân-ı âlîşânın mefhûm-ı münîfinde inşâallâhu te‘âlâ Bahr-ı Siyah tarafına giden Donanma-yı hümâyûn içün Adalar nâhiyesinden Kereste Emîni İbrahim Ağa mübâşeretiyle mücedded inşâ olunan filika sefineleri içün yüz yirmi bir nefer gemici ihrâc ve iktizâ eden ücretleri emîrü’l-ümerâ bi’l-fi‘il kapudan paşa hazretlerinin yedinden verilip sûret-i defter mûcebince ta‘yîn olunan mahallerden memûr oldukları mahalle teslîm ve illâ henüz ihrâc olunmamış ise bundan sonra bir an tevakkuf eylemeyip sûret-i defter mûcebince bi-eyyi hâlin ihrâc ve fermân olunan mahalle îsâl ve irsâlde ziyâde dikkat ve ihtimâm eyleyesiz deyü buyurulmağın bundan akdem mübâşir ta‘yîn buyurulan Murad Ağa’nın yedinde olan fermân-ı âlîşânda tasrîh olunduğu üzere Adalar kazâsından <<matlûb olunan>> tâbi‘ Kartal’dan matlûb olan on nefer gemici cem‘ ve her birine aylık ücretlerin mübâşir-i merkūm Murad Ağa yedinden ahz u kabz ve yarar kefillerin alıp fermân-ı âlî buyurulduğu üzere mübâşir-i merkūm Murad Ağa ma‘rifetiyle filikalar binâsına memûr Kereste Emîni İbrahim Ağa’ya teslîm olunduğu bi’l-iltimâs der-i devlete i‘lâm olundu.<br><br>Hurrire fî-Saferi’l-hayr li-sene selâse ve ışrîn ve mi'e ve elf.</p>          <br><a title="Önceki sayfa" style="text-decoration:none" href="./ayrmetin.php?idno=36602"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36604"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>