﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 216<br>Hüküm no: 232<br>Orijinal metin no: [62b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sagome bt. Karabet’in kendisini Kudüs’e götürmesi şartıyla vakıf evin yarım hissesini oğlu Serope’ye feragatinin caiz olmaması sebebiyle Serope’nin ev hissesini Sagome’ye geri vermesinin emredildiği</b><br><br>Ma‘rûz<br><br>Arzuhâl eden sahsı mu‘arrefe Sagome bt. Karabet nâm Nasrâniye meclis-i şer‘-i şerîf-i enverde sadrî kebir oğlu Serope v. Avanes nâm zimmi ile terâfu‘larında ashâb-ı hayrâtdan Küçük İsmail Ağa Vakfı’nın mütevellîsi Mustafa Ağa tarafından vekîli es-Seyyid Hüseyin b. Hasan hâzır olduğu hâlde vakf-ı mezkûr musakkafâtından olup Ayvansaray kapısı dâhilinde Atîk Mustafapaşa mahallesinde vâki‘ beyne’l-ahâlî ve’l-cîrân ma‘lûmü’l-hudûd ve’l-müştemilât bi’l-icâreteyn mutasarrıfa olduğum bir bâb vakf menzilin nısfını bin yüz doksan senesi beni Kudüs-ı Şerîf’e götürüp ölünce bana bakmak şartıyla oğlum mersûm Serope zimmîye bâ-re’y-i mütevellî ferâğ edip lâkin şartıyla ferâğ-ı mu‘teber olmamağın nısf menzil-i mezkûru kemâ fi’l-evvel tasarrufuma istirdâd ederim deyü ba‘de’d-da‘vâ ve’l-istintâk mersûm Serope zimmi cevâbında menzil-i mezkûr harâb ve mâ’il-i türâb olmağla anam mersûme menzil-i mezkûru bi’l-külliye ta‘mîr ile masrûfunu veririm deyü bana emr etmekle ben dahî emr-i mezkûra binâ’en menzil-i mezkûru ta‘mîr ve iktizâ eden keraste ve mismâr ve ücret-i amele ve mesârif-i sâ’iresine mâlımdan altı yüz guruş sarf etmemle meblağ-ı mezkûr mukâbelesinde bana bilâ-şart ferâğ etmişidi deyü da‘vâ ve her biri âharın müdde‘âsını inkâr edip mersûmândan her biri ber-vech-i muharrer müdde‘âsını beyâna havâle olundukda mersûme Sagome minvâl-i muharrer üzere müdde‘âsını lede’t-tezkiye adâletleri zâhir Müezzin Molla Mehmed b. İsmail ve Kahveci Ali Alemdâr b. Halil şehâdetleriyle mersûm Serope muvâcehesinde ber-nehc-i şer‘î isbât edip mersûm Serope zimmî müdde‘âsına ikâmet-i beyyine etmeyip tahlîfe dahî tâlib olmamağın mûcibince nısf menzil-i mezkûru bâ-re’y-i mütevellî müdde‘iyye-i mersûme Sagome Nasrâniye’ye red ve ferâga mersûm Serope zimmîye tenbîh olunduğu huzûr-ı âlîlerine i‘lâm olundu.<br><br>Fî 28 min Zilka‘de sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30690"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30692"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o284"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>