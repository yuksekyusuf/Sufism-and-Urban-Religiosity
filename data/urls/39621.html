﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 308<br>Hüküm no: 329<br>Orijinal metin no: [63b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud b. Hüseyin’in yaralanarak öldürülmesinde Hasan b. Himmet’le Hanefi b. Ali Bey’in alakaları olmadığı</b><br><br>Mahmiye-i Kostantıniyye’de Eminbey mahallesi sükkânından olup mecrûhan müteveffâ olan Mahmud b. Hüseyin nâm kimesnenin vâlidesi ve alâ vechi’l-hasr vârisesi olup verâseti tarîk-i şer‘î üzere sâbite olan Fâtıma bt. Yusuf nâm hatun mahfil-i şer‘de mahalle-i merkūme ahâlîsinden Hasan b. Himmet tarafından tasdîk-i âtîye vekîl olup vech-i şer‘î üzere vekâleti sâbite olan Hoca Abdünnasr b. Mustafa et-tâcir mahzarında ve yine mahalle-i mezkūme sükkânından Hanefi b. Ali Bey b. el-Hâc Nurullah tarafından kezâlik tasdîk-i âtîye vekîl olup nehc-i şer‘î üzere vekâleti sâbite olan babası mezbûr Ali Bey mahzarında ikrâr ve takrîr-i kelâm edip mezbûr Hasan târih-i kitâb-ı şehrinin on ikinci Cum‘a gecesi mahalle-i merkūmede sâkin olduğu menzilde düğün edip oğlum mezbûr Mahmud mezkûrun evine varıp gece ile evine gelirken yolda ba‘zı kimesneler ile gavga etdiklerinde oğlum mezbûr Mahmud zahrında üç yerde ve sol omuzu başında bir yerde ve oturağında bir badem bıçağla urulup mecrûh olup mecrûhan kendi evine gelip ol cerâhatden vefât etmiş idi husûs-ı mezbûrda mezkûr Hasan’ın ve merkūm Hanefi’nin kat‘an alâka ve medhali olmayıp mezbûrlar ile husûs-ı mezkûra müte‘allık bî-vechin mine’l-vücûh alâka ve medhalim yokdur dedikde gıbbe’t-tasdîk ve’t-taleb mâ vaka‘a ketb ve imlâ olundu.<br><br>Tahrîren fî-evâsıt ( ).<br><br>Şuhûdü’l-hâl: Hacı Ahmed b. el-Hâc Sefer, Ömer b. el-Hâc Ahmed, Abdünnasr b. Abdülkerim, Hacı Mustafa b. el-Hâc İvaz, Ali Çelebi b. El-Hâc Pir Ahmed, Süleyman Bey b. Nurullah el-bevvab, İsmal Çavuş b. Himmet, Mustafa b. Mahmud, Hacı Mehmed b. Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=39620"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39622"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o374"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>