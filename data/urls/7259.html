﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 227<br>Hüküm no: 219<br>Orijinal metin no: [30a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çamaşırcı Osman Efendi’nin kiracısı Bogos v. Kazer’den satın aldığı malzemelerin kendisine ait olduğu iddiasıyla Bogos’un oğlu Ariton’un açtığı davanın reddedildiği</b><br><br>Ma‘rûz<br><br>Sahibe-i arzuhâl Ariton nâm zimmî meclis-i şer‘-i hatîrde derûn-ı arzuhâlde mezkûrü’l-ism Câmeşûycu Osman Efendi mahzarında mezbûr Osman Efendi’nin Topkapısı dâhilinde vâki‘ bir bâb dükkânında bi’l-müşâhere müste’ciri olan gāib ani’l-meclis Bogos v. Kazer [nâm] zimmî dükkân-ı mezkûrun icâresini fesheyledikde dükkân-ı mezkûr derûnunda iki aded tekne ve bir kazgan ve bir balta ve ma‘lûmü’l-mikdâr hatabı mülkü olmak üzere ben meclis-i bey‘de hazır ve bey‘a âlim iken işbu mezbûr Osman Efendi’ye on sekiz guruşa bey‘ ve temlîk ol dahi iştirâ ve temellük ve kabz ve kabûl etmişidi ancak eşyâ-i mezkûre mülküm olup babam mesfûr yedinde âriyetim olmağla eşyâ-i mezkûreyi mezbûr Osman Efendi’den taleb ederim deyü olan da‘vâsı takrîr-i meşrûhu üzere sahîha olmamağın hasmı mezbûr Osman Efendi’ye şer‘an suâl dahi teveccüh etmeyip müdde‘î-i mezbûr Ariton zimmî bî-vech mu‘ârazadan men‘ olundu Mahkeme-i Bâb’dan huzûr-ı âlîlerine i‘lâm olundu.<br><br>Fî 16 Cumâdelâhire sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7258"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7260"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>