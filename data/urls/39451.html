﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 175<br>Hüküm no: 159<br>Orijinal metin no: [30a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râhip Aftimoz v. Yorgi’nin Musa Çavuş Mescidi Evkafı Mütevellîsi el-Hâc Ali Ağa b. Abdullah’dan borç aldığı</b><br><br>Vilâyet-i Rumeli’nde Yenişehir kazâsında vâkı‘ Fener nâhiyesi piskoposu olan Aftimoz v. Yorgi nâm râhip mahfil-i şer‘-i hatîrde mahmiye-i Kostantiniyye’de merhûm Musa Çavuş Mescidi mühimmâtı içün vaz‘ olunan evkāfa bi’l-fi‘il mütevellî olan bâ‘isetü’l-kitâb fahrü’l-eşbâh el-Hâc Ali Ağa b. Abdullah mahzarında bi-tav‘i’s-sâf ikrâr ve i‘tirâf edip bundan akdem bin otuz bir senesi şehri Muharremü’l-harâmı gurresinde evkāf-ı mezbûre mâlından mütevellî-i mezbûr bana bin aded kâmilü’l-vezn filori ikrâz ve teslîm edip ve şehri mezbûr gurresinden sene-i kâmile tamâmına müeccel yüz elli filoriye beynimizde vasf ve zirâ‘ı ve levni ma‘lûm çuka bey‘ u teslîm edip ben dahi zikr olunan bin filoriyi ve çukayı yedinden alıp kabz ve tesellüm eyledim meblâğ-ı merkūm zimmetimde lâzımü’l-edâ deynimdir dedikde mukırr-ı mezbûru ikrâr-ı meşrûhunda mütevellî-i merkūm vicâhen tasdîk edicek mâ-hüve’l-vâkı‘ bi’t-taleb ketb olundu.<br><br>Tahrîren fî-evâʼili şehri Ramazâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: El-Hâc Abdurrahman Efendi b. el-Hâc Hasan el-kādî el-Kefevî, Mevlânâ Hasan Efendi b. Hüseyin el-kādı, Mehmed Efendi b. Şaban el-imâm, el-Hâc Ali b. el-attar, Abdurrahman Beşe, Hayri b. Abdullah, Yusuf b. Abdullah, Yusuf b. Mehmed, Ali b. Keyvan ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39450"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39452"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>