﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 197<br>Hüküm no: 249<br>Orijinal metin no: [61b-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Belkıs Hâtun bt. Ali’nin mehr-i müeccel alacağına hükm edilmesi</b><br><br>Udûlden imâm el-Hâc Hızır b. Murtaza ve Ahmed b. el-Hâc Şaban nâm kimesneler, bundan akdem vefât eden Süleyman Beşe b. Yakub’un muhallefâtını zabt eden mahmiye-i Galata’da vâki‘ yayalar beytülmâli emîni fahrü’l-a‘yân Mehmed Subaşı b. Davud mahzarında, müteveffâ-yı mezbûrun zevcesi ve vârisi Belkıs Hâtun bt. Ali nâm hâtun kıbelinden emîn-i müşârün-ileyhin muvâcehesinde husûs-ı âti’l-beyâna vekâleti şer‘an sâbit olan hâmil-i hâze’l-kitâb el-Hâc Hasan b. Mahmud’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müteveffâ-yı merkūm hâl-i hayâtında bizim yanımızda, üzerinde ve zimmetinde müvekkile-i mezbûrenin nikâhında ma‘kūd-i aleyh olan mehr-i müecceli cihetinden lâzimü’l-edâ ve vâcibü’l-kazâ râyicü’l-vakt üç bin akçe-i Osmânî hakkı olduğunu ikrâr ve i‘tirâf etti. Şehâdetleri ba‘de şerâiti’l-kabûl inde’ş-şer‘ mu‘teber ve makbûl oldukdan sonra ve müvekkile-i mezbûreye meblağ-ı merkūmu ondan veya vekîlinden tamâmen veya kısmen alıp kabz etmediğine, bi vechin mine’l-vücûhi’ş-şer‘iyye ve sebebin mine’l-esbâbi’l-mer‘iyye zimmetini ibrâ etmediğine dâir yemîn verilmesinin ardından şehâdetleri mûcebince hükm edildi. Cerâ zâlike ve hurrire fî târihi’l-mezbûr.<br><br><br>Şuhûdü’l-hâl: es-Sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=19813"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19815"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o220"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>