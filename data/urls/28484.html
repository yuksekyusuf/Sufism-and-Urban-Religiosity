﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 149<br>Hüküm no: 68<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kamer Hatun bt. Abdullah’ın ulemaya vakfettiği evin Müderris Mehmed Selim Efendi b. Hüseyin Efendi’nin ikametine verildiği</b><br><br>Ashâb-ı hayrâtdan merhûme Kamer Hatun bt. Abdullah’ın süknâsı külle yevm altışar İhlâs-ı şerîf tilâvet etmek üzere ulemâdan bir recül-i sâlihe meşrûta vakfı olup mahmiye-i İstanbul’da Nevbethâne mahallesinde vâki‘ bir tarafdan merhûm Müsâhib Mustafa Paşa veresesi mülkleri ve bir tarafdan hadîka-i hâssa imâmına meşrûta vakf menzil ve bir tarafdan Mehmed Çelebi mülkü ve bir tarafdan tarîk-i âm ile mahdûd dâhiliyede iki bâb fevkānî oda ve bir sofa ve kenîf ve hâriciyede bir bâb fevkānî oda ve bir sofa ve bir kenîfi müştemil menziline tevcîh-i hâkimü’ş-şer‘le mutasarrıf olan Halil b. Durmuş kendi rızâsıyla süknâ-yı menzil-i mahdûd-ı mezbûrdan kasr-ı yed etmekle süknâ-yı menzil-i mahdûd-ı mezbûr mahlûle oldukda <<avâm>> ulemâdan olmayıp avâm-ı nâsdan olan Ahmed b. Osman nâm kimesne hilâf-ı inhâ bir tarîk ile kendiye tevcîh etdirip tevcîh-i mezbûr hilâf-ı şart-ı vâkıf olmağla süknâ-yı menzil-i mezbûr elân mahlûle ve işbu râfi‘u’l-kitâb ulemâdan olup müderrisîn-i kirâmdan olan Mehmed Selim Efendi b. Hüseyin Efendi süknâya muhtâc ve her vechile mahall ü müstehak olduğunu sikāt-ı makbûlü’l-kelimât ihbâr etmeleriyle süknâ-yı menzil-i mahdûd-ı mezbûr merkūm Ahmed ref‘inden şart-ı vâkıf üzere kıbel-i şer‘-i hatîrden mezbûr Mehmed Selim Efendi’ye tevcîh olunup tasarrufi’çün işbu vesîka bi’t-taleb ketb olundu.<br><br>Fi’l-yevmi’s-sâmin ve’l-ışrîn min-şehri Recebi’l-ferd li-sene seb‘a ve mie ve elf.<br><br>Şuhûdü’l-hâl: Mehmed Efendi b. Hüseyin, Mehmed Çelebi b. İbrahim, Mustafa Çelebi [b.] Şaban, İbrahim b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28483"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28485"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o893"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>