﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 86<br>Hüküm no: 34<br>Orijinal metin no: [7a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeliha Hatun’un mehir ve alacak iddiası</b><br><br>Ma‘rûz,<br><br>Sâhibe-i arzuhâl Zeliha Hatun zâtı ba‘de’t-ta‘rîfi’ş-şer‘î mahfil-i şer‘iyyâtda İbrahim Efendi muvâcehesinde mezbûr İbrahim Efendi’nin oğlu Molla Numan zevcim olup târîh-i i‘lâmdan bir sene mukaddem beni tatlîk etmekle zimmetinde mütekarrir ve ma‘kūdün-aleyh olan elli guruş mehr-i müeccelim ile bana i‘lâm-ı şer‘î mahkûmün-bih olan üç yüz doksan bir guruş ki cem‘an dört yüz kırk bir guruş hakkım olmağla meblağ-ı mezbûrun edâsına babası mezbûr İbrahim Efendi kefîl ve zâmine olmağla meblağ-ı mezbûru mezbûr İbrahim Efendi’den kefâletine binâen taleb ederim deyü da‘vâ etdikde mezbûr İbrahim Efendi cevâbında ancak elli guruş mehir kefâletini inkâr ve mâ‘adâ üç yüz doksan bir guruşa kefâletini ikrâr ü i‘tirâf edip lâkin müdde‘iye-i mezbûre Zeliha işbu yedimde olan i‘lâm-ı şer‘î mantûkunca meblağ-ı mahkûmün-bih üç yüz doksan bir guruşun atiyye-i pâdişâhî ile iki yüz on guruşunu ba‘de’l-ahz ve’l-istîfâ mâ‘adâsına ve bi’l-cümle husûs-ı mezkûra müte‘allika âmme-i de‘âvîden oğlum mezbûr Molla Numan’ın zimmetini ibrâ-i âm ile ibrâ ve iskāt etmiş idi deyü takrîr-i meşrûhunu nâtık bir kıt‘a i‘lâm-ı şer‘î ibrâzıyla ba‘de’d-def‘ ve’l-inkâr dâfi‘-i mezbûr İbrahim Efendi ber-vech-i muharrer def‘ini lede’t-tezkiye şehâdetleri makbûle olan es-Seyyid Ahmed Ağa b. el-Hâc Mehmed ve es-Seyyid el-Hâc İshak Efendi b. Hüseyin şehâdetleriyle muvâcehesinde vech-i şer‘î üzere isbât eyledikden sonra mezbûre Zeliha mazmûn-ı i‘lâm-ı mezkûru kendi dahi ikrâr ü i‘tirâf etmeğin mûcebiyle müdde‘iye-i mezbûre elli guruş mehrine kefâlet müdde‘âsını beyâna ba‘de’l-havâle ancak meblağ-ı mezbûr üç yüz doksan bir guruş için mezbûr İbrahim Efendi’ye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 5 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42139"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42141"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>