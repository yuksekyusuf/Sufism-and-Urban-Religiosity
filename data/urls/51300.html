﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 248<br>Hüküm no: 370<br>Orijinal metin no: [35a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Teslime bt. Şaban’ın, babasının terekesinden hisse isteğinin reddedildiği</b><br><br>Mahrûse-i Üsküdar’a tâbi‘ Sarı Kadı Zâviyesi’nde sâkine olan Teslîme bt. Şaban nâm hâtun tarafından vekîl olup vekâleti nehc-i şer‘î üzre sâbite olan zevci Mehmed b. Ferhad nâm kimesne mahfil-i kazâda mezbûre Teslîme’nin vefât eden li eb ve üm karındaşı Ramazan’ın sagīr oğlu Hüseyin ve Hüseyin’e kıbel-i şer‘den vasî nasb olunan Zülfü bt. Ali nâm hâtun tarafından vekîl olup vekâleti nehc-i şer‘î üzre sâbite olan Abdurrahman b. Hamza nâm kimesne mahzarında takrîr-i da‘vâ edip mezbûr Şaban vefât ettikde cümle metrûkâtın mezbûr Ramazan kabz edip müvekkilem mezbûre Teslîme’ye babasından irs-i şer‘le intikāl eden akārdan ve esbâbdan hisse-i şer‘iyyesini vermeyip mezbûr dahi vefât edip mezbûrân Hüseyin ve Hasan’a intikāl eylemişdir hâlen taleb ederim dedikde gıbbe’s-suâl merkūm Abdurrahman cevâb verip mezbûre Teslîme’nin babası Şaban vefât edeli on sekiz yıl mikdârı vardır terk-i da‘vâ eyledi dedikde mezbûr Mehmed merkūm Şaban vefât edeli on sekiz yıl mikdârı olduğunu isbât etsin dedikde udûl-i müslimînden Haydar b. İlyas …? ve Murad Bey b. Abdullah ve Hüseyin b. Ahmed Hoca nâm kimesneler mahfil-i kazâya hâzırûn olup fi’l-hakīka mezbûre Teslîme’nin babası merkūm Şaban vefât edeli on beş yıldan mütecâvizdir bu husûsa şâhidleriz şehâdet ederiz dediklerinde ba‘de ri‘âyet-i şerâiti’l-kabûl hayyiz-i kabûlde vâki‘ oldukdan sonra on beş yıldan ziyâde da‘vânın istimâ‘ı memnû‘ olmağın mezbûre Teslîme babasından irs-i şer‘le intikāl eden muhallefât husûsiçin yetîmân-ı mezbûrân ile mu‘ârazadan men‘ olunup ve mâ hüve’l-vâki‘ bi’t-taleb tahrîr olundu.<br><br><br>Şuhûdü’l-hâl: Ali Korucu, Mehmed b. Behrâm, Sefer b. Abdullah, Hüseyin b. Sâdık, Mehmed b. İbrahim ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=51299"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51301"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o772"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>