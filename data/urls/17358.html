﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 278<br>Hüküm no: 405<br>Orijinal metin no: [44b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mühtedî Yusuf’a ölen kardeşi Mayer v. Yasef’den intikal eden miras hakkında diğer vârisler ile yüz on beş guruş karşılığında anlaşmaya vardığı</b><br><br>Maʻrûz;<br><br>Sâhib-i arzuhâl Yusuf nâm mühtedî meclis-i şerʻ-i hatîr-i lâzimü’t-tevkīrde derûn-ı arzuhâlde mastûrü’l-esâmî İsak ve Kemal ve Bodaniç nâm Yahûdiler muvâcehelerinde Havâss-ı aliyye kazâsı muzâfâtından Hasköy mütemekkinlerinden li-ebeveyn karındaşım olan Mayer v. Yasef ben şeref-i İslâm ile müşerref olmazdan mukaddem hâlik oldukda verâseti bana ve li-ebeveyn er karındaşları Mosi ve Kemal ve li-ebeveyn kız karındaşları Banu ve Sünbül’e ve zevce-i metrûkesi Behura’ya münhasıra olup hâlik-i mesfûr Mayer ile mesfûrûn İsak ve Kemal ve Bodaniç ticâretde şerîkler olmağla mâl-ı şirketten eşyâ-i mütenevviʻa ve maʻlûmu’l-mikdâr nakit akçeden hakkını ahz ve istîfâ etmeyip bana ve verese-i mezkûrînine müntakil ve mevrûs olmağın ber-vech-i muharrer eşyâ-i mütenevviʻa ve maʻlûmu’l-mikdâr nakit akçeden isâbet eden hisse-i irsiye şerîkler olan mesfûrûn İsak ve Kemal ve Bodaniç Yahûdilerden baʻde’d-daʻvâ ve’l-münâzaʻa vesâtet-i muslihîn ile daʻvâ-yı mezkûrumdan merkūmûn Yahûdiler ile an-inkâr yüz on beş guruş bedel-i makbuza sulh-i sahîh ile sulh olup husûs-ı mezkûra ve târîh-i iʻlâma gelince hukūk-ı sâireye müteʻallika âmme-i deʻâvî ve mutâlebâtdan ben mesfûrun İsak ve Kemal ve ve Bodaniç Yahûdilerden her birilerinin zimmetlerini ibrâ ve iskāt eylediğimde onlar dahi ibrâ-i merkūmu baʻde’l-kabûl medfûʻları olan bedel-i sulhe müteʻallika deʻâvîden benim zimmetimi ibrâ ve iskāt etmeleriyle fî-mâ baʻd birbirimiz ile daʻvâ ve nizâʻımız kalmamışdır dedikde her biri tasdîk edip Eyüb mahkemesinde tescîl ve mufassalan hüccet-i şerʻiyye olunduğu mübâşirleri Hüseyin Çavuş kulları iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’l-hâmis ve’l-ışrîn min-Muharremi’l-harâm li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17357"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17359"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o727"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>