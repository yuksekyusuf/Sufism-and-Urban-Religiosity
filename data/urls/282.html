﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 103<br>Hüküm no: 99<br>Orijinal metin no: [15a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alime bt. Yakub’un Hamza Bey Evkafı’na ait evinin tasarrufunu devrettiği</b><br><br>Dârü’s-saltanatü’s-seniyye Kostantıniyyeti’l-mahmiye mahallâtından Üsküblü Mahallesi’nde sâkin Alime bt. Ya‘kub nâm hatun meclis-i şer‘-i hatîr-i lâzımü’t-tevkīrde işbu râfi‘u’l-vesîkati’ş-şer‘iyye Mansur b. Nureddin mahzarında ikrâr-ı tâm ve takrîr-i kelâm edip merhûm Hamza Bey Evkāfı’ndan olup icâre-i mu‘accele ve müeccele ile tasarrufumda olan mahalle-i mezbûrede vâki‘ bir tarafı yine mezbûr Mansur mutasarrıf olduğu oda ve bir tarafı Kerime Hatun mutasarrıfe olduğu oda ve bir tarafı Halil Mehmed odası ve tarîk-i âm ile mahdûd birbirine mülâsık iki bâb tahtânî odaları ve kenîfi müştemil olan menzilin hakk-ı tasarrufunu vakf-ı mezbûr mütevellîsi ma‘rifetiyle dokuz bin nakd râyic fi’l-vakt fıddî akçe bedel mukābelesinde ferağ ve tefvîz edip ol dahi minvâl-i muharrer üzere tefevvüz ve kabûl eyledikden sonra meblağ-ı mezbûr dokuz bin akçeyi yedinden bi’t-tamam ve’l-kemâl ahz u kabz eyledim ba‘de’l-yevm menzil-i mezbûrda benim alâkam kalmayıp mezbûr Mansur’un dâhil-i taht-ı tasarrufu olmuşdur dedikde gıbbe’t-tasdîk ve’t-taleb mâ-vaka‘a ketb ü sebt olundu.<br><br>Tahrîren fi’l-yevmi’r-râbi‘ aşer min-Şevvâli’l-mükerrem li-sene selâse ve sittin ve elf.<br><br>Şuhûdü’l-hâl: El-Kādı Mehmed Beşe, el-Hâc Cemaleddin Beşe b. Ömer, el-Hâc Şemseddin b. el-Hâc Nimetullah, el-Kādı Hayreddin.</p>          <br><a title="Önceki sayfa" style="text-decoration:none" href="./ayrmetin.php?idno=281"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=283"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>