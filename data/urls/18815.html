﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 224<br>Hüküm no: 335<br>Orijinal metin no: [79a-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ümmî Hâtun bt. Sinan Bey’in evini vakfettiği</b><br><br>Elhamdü lillâhi’l-vâcibi’l-vücûdi ve müfeyyizi’l-hayri ve’l-cûd ellezî şehide bi vahdâniyyeti küllî şâhidin ve meşhûd. Ve’s-salâtü ve’s-selâmü alâ seyyidinâ Muhammedi’l-mev‘ûdi bi’l-makāmi’l-mahmûd. Ve alâ âlihî ve ashâbihi’llezîne bâleğû’t-tarîka’l-mev‘ûd. Ammâ ba‘d, işbu mazmûnunda vakıf ikrârından bahseden sahîh ve şer‘î bir hüccetdir. Hâric-i mahmiye-i Galata mahallâtından Nureddin Paşa mahallesinde sâkine olan sâhibetü’l-hayrât ve’l-hasenât Ümmî Hâtun bt. Sinan Bey meclis-i şer‘-i şerîfe hâzıra olup, mâliki olduğu ve taht-ı tasarrufunda bulundurduğu, mahalle-i mezbûrede vâki‘, tahtânî ve fevkānî iki beyti, odayı, su kuyusunu, helâyı, eşcâr-ı müsmire ve gayr-ı müsmireli avluyu hâvî olan, bir tarafdan bevvâb-ı sultânî Sinan b. Abdullah mülkü, iki tarafdan mekābir-i müslimîn ve diğer tarafdan da Güllü Hâtun vakfı ile mahdûd bulunan cemî‘ mülk menzilini cümle hudûdu ve kâffe-i hukūkuyla niyet-i hâlise üzre haps edip vakf ettiğini ikrâr ve i‘tirâf etti. Vâkıfe-i mezbûre menzil-i merkūmda süknâyı müddet-i hayâtınca kendisine, sonra Yasemin bt. Abdullah nâm âzâdlı câriyesine, sonra mezbûre Yasemin’in evlâdına, sonra neslen ba‘de neslin evlâd-ı evlâdına, sonra reis-i sultânî el-Hâc Derviş b. Abdullah’a, sonra nesilleri kesilinceye kadar neslen ba‘de neslin batnen ba‘de batnin evlâd-ı evlâdına şart etti. Sonra menzil-i mezbûrun icâre ve istiğlâl edilmesini şart etti. Ribhden hâsıl olandan şehrî yirmi akçenin Nureddin Paşa müezzinine verilmesini, kalanın menzil-i mezbûrun ta‘mîr ve termîmine sarf edilmesini şart etti. Vâkıfe-i mezbûre, menzil-i mezkûreyi tescîl maksadıyla mütevellî nasb ettiği mezbûr el-Hâc Derviş’e teslîm etti. O da ba‘de’t-tahliyye menzil-i mezbûru teslîm aldı. Vâkıfe-i mezbûre tevliyye-i hasbiyyeyi kendisine, vefâtından sonra da mescid-i mezbûr müezzinine şart etti. Mütevellî-i mezkûr, vâki‘ ikrârı tasdîk etti. Hâl bu minvâl üzre iken vâkıfe-i mezbûre, cumhûr-ı eimme indinde vakf-ı akār sahîh ise de İmâm Ebû Hanîfe katında gayr-ı lâzımdır diyerek vakfından rücû‘ edip menzilin i‘âdesini taleb etti. Muhâsama ve münâza‘a edip hâkim huzûrunda mürâfa‘a olunduklarında mütevellî-i mezbûr hâkimden vakfın sıhhat ve lüzûmuna hükm etmesini taleb etti. Hâkim-i müşârün-ileyh de mesâil-i evkāfda cârî eimme-i eşrâf arasındaki ihtilâfı da bilerek umûmen ve husûsen vakfın sıhhat ve lüzûmuna hükm etti. Menzil-i mezbûr bu sûretle tebdîl ve tağyîri asla câiz olmayacak sûretde sahîh, lâzım, müseccel ve müebbed bir vakıf hâline geldi. “Fe-men beddelehû ba‘de mâ semi‘ahû fe-innemâ ismuhû ale’llezîne yübeddilûnehû inna’llâhe semî‘un alîm ve ecrü’l-vâkıfı ale’l-hayyi’l-kayyûm”. Tahrîren fî evâsıtı Cumâdelâhire sene 999.<br><br><br>Şuhûdü’l-hâl: Seyyid Abdurrahman b. Seyyid Sefer, Seyyid Mehmed b. Seyyid Abdurrahman, Mahmud b. Siyâmi, Seyyid Cafer b. Sefer, Mehmed b. Yakub, Hüsrev b. Abdullah el-Muhzır, Musa Reis b. Kaytas, Sinan b. Abdullah el-Cündî, Perviz Bey b. Mehmed ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=18814"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18816"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>