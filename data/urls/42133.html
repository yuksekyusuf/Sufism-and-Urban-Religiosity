﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 81<br>Hüküm no: 27<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Ali mahallesinden İbrahim b. Ali’nin, Mehmed Emin Beşe aleyhindeki yaralama davasında anlaşma sağlanması</b><br><br>Ma‘rûz<br><br>Derviş Ali mahallesinde sâkin İbrahim b. Ali mahfil-i şer‘iyyâtda bâ‘is-i i‘lâm Mehmed Emin Beşe b. İbrahim muvâcehesinde mezbûr Mehmed Emin Beşe târîh-i i‘lâmdan altı gün mukaddem Çarşamba gecesi vakt-i gurûbda Samatya kurbünde vâki‘ Ağa Hamamı kurbünde sağ kalçamın üstü yanında dört yerimden ve başımın sağ tarafından bir yerimden bıçak ile bi-gayr-ı hakkın amden darb ve cerh etmekle mûceb-i şer‘îsini mezbûr Mehmed Emin Beşe’den taleb ederim deyü tasaddî eylediği da‘vâsından an-inkâr on bir guruş bedel-i makbûza ba‘de akdi’l-musâlaha ve’l-kabûl curûh-ı mezkûra ve mâ-yahdesü anhuya müte‘allika da‘vâdan mezbûr Mehmed Emin Beşe’nin zimmetini ibrâ-i âmm-ı kātı‘u’n-nizâ‘la ibrâ ve iskāt edip ol dahi bedel-i sulh olmak üzere medfû‘u olan meblağ-ı mezbûr on bir guruşu ve târîh-i i‘lâma gelince bi’l-cümle sâire müte‘allika âmme-i da‘vâdan mezbûr İbrahim’in zimmetini ibrâ-i âmm-ı kātı‘u’n-nizâ‘la ibrâ ve iskāt edip ve her biri âharın ibrâsını dahi kabûl ile kat‘-ı nizâ‘ eyledikleri mübâşirleri iltimâsıyla huzûr-ı âlîlerine i‘lâm olundu.<br><br>Fî 4 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42132"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42134"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>