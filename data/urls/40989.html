﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 666<br>Hüküm no: 710<br>Orijinal metin no: [109a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Marina tarafından kocası Niko v. Koçı’nın ölümüne sebep olduğu iddiasıyla Delvine Sancağı Mutasarrıfı Ali Paşa aleyhine açtığı kan ve diyet davasında iki yüz elli guruşa sulh olduğu</b><br><br>Vilâyet-i Rumeli’nden Delvine sancağında Mazarak kasabası muzâfâtından Konosmol nâm karyede sâkin iken bundan akdem mürd olan Niko v. Koçı nâm zimmînin verâseti zevce-i metrûkesi Marina nâm zimmiyye ile sulbî oğlu Koçı nâm sagīre münhasır olduğu şer‘an mütehakkık oldukdan sonra sagīr-i mezbûrun vasiyy-i şer‘îsi ve mezbûre Marina tarafından vekîl olup bi-mâ-hüve tarîku’s-sübût şer‘an vekâleti sâbite olan Papa Midas v. Nika nâm zimmî meclis-i şer‘-i şerîf-i lâzimü’t-tevkīrde hâlâ zikrolunan Delvine sancağına ber-vech-i arpalık mutasarrıf olan umdetü’l-ümerâ’i’l-kirâm Ali Paşa mahzarında vesâyeten ve vekâleten ikrâr ve takrîr-i kelâm edip mürd-i mezbûr paşa-yı müşârun-ileyhin sancağı ra‘iyyeti olup âdemleri kıbelinden nizâ‘ ve muhârebe olmağla mürd-i mezbûr ol muhârebede helâk olmağla paşa-yı müşârun-ileyhden dem ve diyetine müte‘allik da‘vâ ve nizâ‘ olmuşdu el-hâletü hâzihî mâ-beynimize Müslimûn ve muslihûn tavassut etmekle ben dahi şer‘an isbâta kādir olmamağın sagīre-i mezbûre nâfi‘ olduğu cihetden beni iki yüz elli guruşa sulh ettiklerinde ben dahi sulh-ı mezbûru kabûl ve bedel-i sulh meblağ-ı mezbûr iki yüz elli guruş ve karye-i mezbûre ahâlîsinin avârız ve harâc muhâsebesinden paşa-yı müşârun-ileyh zimmetinde olan otuz guruşu cem‘an iki yüz seksen guruşu alıp kabz edip paşa-yı müşârun-ileyh ile kat‘an da‘vâ ve nizâ‘ım kalmamışdır sudûr dahi ederse lede’l-hükkâmi’l-kirâm mesmû‘a [109b] olmaya dedikde mâ-hüve’l-vâki‘ gıbbe’t-taleb ketb olundu.<br><br>Tahrîren fi’l-yevmi’r-râbi‘ min şehri Ramazâni’l-mübârek li-sene semân ve sittîn ve elf.<br><br>Şühûdü’l-hâl: İftihâru’l-ümerâ’i’l-kirâm Mehmed Paşa mîr-mîrân-ı Eğri sâbıkā, İbrahim Çavuş b. Mehmed, Hasan Çavuş b. Şa‘ban, Mehmed Ağa, Mustafa Bey, Hasan Ağa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40988"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40990"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b666"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o804"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>