﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 351<br>Hüküm no: 354<br>Orijinal metin no: [53a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa Vakfı’ndan olan arsanın Mahmud’un sahibi olduğu ev ile değiştirilmesinin vakfın yararına olduğuna dair istibdal fermanı</b><br><br>İstibdâl fermânıdır<br><br>A‘lemü’l-ulemâi’l-mütebahhirîn efdalü’l-fudalâi’l-müteverri‘în yenbû‘ü’l-fazli ve’l-yakīn keşşâfü’l-müşkilâti’d-dîniyye hallâlü’l-mu‘dilâti’l-yakīniye miftâhu künûzi’l-hakāyık misbâhu rumûzi’d-dekāyık el-mahfûfu bi-sınûfi avâtıfü’l-meliki’l-a‘lâ Anadolu kādı‘askerliği pâyesiyle hâlâ İstanbul kādısı olan Mevlânâ Mehmed -edâmallâhu te‘âlâ iclâlehû- tevkī‘-i refî‘-i hümâyûn vâsıl olucak ma‘lûm ola ki kıdvetü’l-emâsil ve’l-akrân Seyyid Mahmud -zîde kadruhû- Südde-i sa‘âdet’ime arzuhâl edip mûmâ-ileyhin mahmiye-i İstanbul’da Kabasakal mahallesinde bâ-hüccet-i şer‘iyye mutasarrıf olduğu menzilinde ashâb-ı hayrâtdan müteveffâ Mehmed Ağa Vakfı’ndan bir mikdâr mukāta‘alı arsası olup ve İstanbul’da Kasım Ağa mahallesinde bir bâb mülk menzili dahi olmağla mülkü olan menzili vakf-ı mezbûrun arsasıyla vakfa enfa‘ olmak üzere mübâdele murâd etmekle keşf ü i‘lâm olunmak bâbında inâyet ricâ ve sâdır olan fermân-ı âlîye imtisâlen savb-ı şer‘-i enverden irsâl olunan mevlânâ keşşâf Hıfzı el-Hâc Mehmed -zîde ilmühû- ve hâssa mimârlarından Şa‘bân ve Süleyman Halîfeler ile mahmiye-i İstanbul’da Kabasakal mahallesi ahâlîsinden sâhib-i arzuhâl es-Seyyid Mahmud menziline varılıp huzûr-ı Müslimînde akd-i meclis-i şer‘-i Nebevîde mezbûr es-Seyyid Mahmud meclis-i ma‘kūd-ı mezkûrda ashâb-ı hayrâtdan müteveffâ Mehmed Ağa Evkāfı’nın meşrûtiyet üzere mütevellîleri olan mahalle-i merkūme imâmı el-Hâc Halil ve müezzini el-Hâc Hasan mahzarlarında vakf-ı mezbûrdan senevî üç yüz akçe mukāta‘a ile tasarrufumda olup işbu müşâhede olunan bir mikdâr arsa menzilim dâhilinde olan evkāf-ı sâire ile mahlût olduğundan mâ‘adâ ba‘de’l-ifrâz binâya dahi tahammülü olmamağla arsa-i mezbûreden rub‘an ve kıymeten evfer olup mahmiye-i mezbûrede Acıçeşme kurbünde Kâtibkasım mahallesinde vâki‘ ma‘lûmetü’l-hudûd ve’l-müştemilât mülk menzilim ile arsa-i merkūme keşf ü takvîm olunup istibdâl cânib-i vakfa her vechile enfa‘ olduğu zâhir oldukda yedime tuğrâ-i garrâ-i sultânî mu‘anven emr-i âlîşân ihsân olunması murâdımdır dedikde mimârân-ı mezbûrân Müslimûn-ı hâzırûn muvâcehelerinde evvelâ vakıf arsa-i mezbûreyi mesâha ve takvîm eylediklerinde tûlen ve arzen bi-hesâb-ı terbî‘î otuz üç [zirâ‘] olup beher zirâ‘ı ikişer yüz kırk akçeden yedi bin dokuz yüz akçeye bâliğ ve sâniyen mülk menzil-i mezbûru mesâha ve takvîm eylediklerinde arsası tûlen ve arzen bi-hesâb-ı terbî‘î doksan bir zirâ‘ beher zirâ‘ı yüz akçeden dokuz bin yüz akçe ve üzerinde olan ebniyesi tûlen ve arzen bi-hesâb-ı terbî‘î kırk beş zirâ‘ beher zirâ‘ı ikişer yüz kırkar akçeden on bin dokuz yüz yirmi akçeye bâliğ olmağla mülk olan menzil cevdeten ve kıymeten ve şerâfeten arsa-i merkūmeden evfer ve ezyed ve yevmî bir akçe icâreye tahammülü olmağın istibdâl her vechile hayırlı olduğunu mimârân-ı mezbûrân ve Müslimûn-ı hâzırûn ba‘de’l-ihbâr şerâit-i istibdâl mevcûde ve mezbûr es-Seyyid Mahmud -zîde kadruhû- istibdâl için emr-i şerîf-i âlîşân verilmek bâbında sen ki mevlânâ-yı müşârün-ileyhsin i‘lâm eylediğin ecilden i‘lâmın mûcebince istibdâl olunmak emrim olmuşdur buyurdum ki, emr-i şerîfim vusûl buldukda bu bâbda sâdır olan emrim üzere amel dahi i‘lâmın mûcebince mülk olan menzil-i merkūm vakıf olan arsa-i merkūmeden rub‘an ve kıymeten evfer olup istibdâl her vechile vakfa evlâ ve enfa‘ olmağla istibdâli tecvîz eden fukahâ-yı zevi’l-ibtihâcın kavilleri üzere zikr olunan mülk menzil vakıf ve vakıf olan arsa mülk olup vakf-ı evvelin şurûtu vakf-ı sânîde icrâ olunmak üzere istibdâl eyleyip tarafına hüccet veresin şöyle bilesin alâmet-i şerîfe i‘timâd kılasın.<br><br>Tahrîren fî evâsıtı Saferi’l-hayr sene selâse ve hamsîn ve mi’e ve elf.<br><br>Kostantıniyye el-mahmiye</p>          <br><a title="Önceki sayfa" style="text-decoration:none" href="./ayrmetin.php?idno=6569"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6571"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b351"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>