﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 383<br>Hüküm no: 372<br>Orijinal metin no: [53a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Sefer’in kaftan bahasından Ahmed Beşe b. Atâullah’tan on guruş alacağı olduğu</b><br><br>Vilâyet-i Anadolu’da Ayandon kazâsında Boğan nâm karye sükkânından işbu bâ‘isü’l-kitâb İbrahim b. Sefer nâm kimesne mahfil-i kazâda Ahmed Beşe b. Atâullah mahzarında üzerine da‘vâ ve takrîr-i kelâm edip mezbûr Ahmed Beşe bin altmış beş senesinde kazâ-i mezbûrda emîn iken beni ahz edip bi-gayri vech-i şer‘î kaftan-bahâ nâmında yedimden on kıt‘a riyâlî guruşumu ahz u kabz eylemişidi hâlâ mezbûrdan taleb ederin suâl olunsun dedikde gıbbe’s-suâl mezbûr Ahmed Beşe cevâbında târih-i mezbûrda zikri mürûr eden Ayandon kasabasında emîn olduğunu ikrâr lâkin müdde‘î-i merkūmun yedinden kaftan-bahâ nâmında on guruş ahzını inkâr edicek müdde‘î-i merkūmdan müdde‘âsını mübeyyine beyyine [taleb] olundukda ityân-ı beyyineden izhâr-ı acz ile istihlâf etmeğin fi’l-vâki‘ sene-i merkūmede mârrü’z-zikr kasabada emîn iken müdde‘î-i mezbûr İbrahim yedinden kaftan-bahâ nâmında on guruş ahz u kabz etmediğine mezbûr Ahmed Beşe’ye yemîn teklîf olundukda mezbûr Ahmed Beşe yemînden nükûl etmeğin mûcebince meblağ-ı mezbûr on guruşu müdde‘î-i merkūm İbrahim’e edâya merkūm Ahmed Beşe’ye tenbîh birle mâ-vaka‘a kayd şüd.<br><br>Min Zilka‘deti’ş-şerîfe li-sene 1067.<br><br>Şühûdü’l-hâl: Sinan Beşe el-mübâşir, Ca‘fer Bey, Osman Beşe çukadâr, İbrahim Bey ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40650"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40652"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b383"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o860"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>