﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 468<br>Hüküm no: 471<br>Orijinal metin no: [69a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey b. Abdülmennan’ın arsası vakıf mülk menzilini aldığı yetmiş guruş borç karşılığında Abdüsselam ve kız kardeşleri Ayşe ve Fatma’ya rehin verip bir yıllığına dokuz yüz kırk beş akçeye kiraladığı</b><br><br>Mahmiye-i İstanbul’da Azebler kurbünde Elvanzâde mahallesi sükkânından olan Mustafa Bey b. Abdülmennân meclis-i şer‘-i hatîrde Anadolu Muhâsebesi’nde başhalîfe olup mahalle-i mezbûrede sâkin iken bundan akdem vefât eden Ahmed Halîfe b. Mehmed’in sulbî sagīr oğlu Abdüsselâm ile sulbiye sagīre kızları Âişe ve Fâtıma’nın vasiyy-i muhtârları olup müteveffâ-yı mezbûrun karındaşı olan sâhibü hâze’l-kitâb Abdurrahman Çelebi b. Mehmed mahzarında tav‘an ikrâr ve i‘tirâf edip zikri âtî akdin sudûruna değin silk-i mülk-i sahîhimde münselik hakkım olup mahalle-i mezbûrede vâki‘ arsasının merhûm el-Hâc Rıdvan Vakfı’na senede elli akçe mukāta‘ası olup bir tarafdan el-Hâc İsa mülküne ve iki tarafdan merhûm-ı mezbûr el-Hâc Rıdvan Vakfı’ndan olup Buğdaycı Halil Beşe b. İbrahim tasarrufunda olan arsaya ve bir tarafdan tarîk-ı hâssa müntehî olup ulvî ve vüstâyı ve süflî büyût-ı adîdeyi müştemil olan binâsı mülk cemî‘ menzilimin binâsını kâffe-i hukūk ve merâfıkı ile vasiyy-i merkūm Abdurrahman Çelebi’ye yetmiş kıt‘a riyâlî guruşa tarafeynden îcâb ve kabûlü hâvî bey‘le bi-tarîkı’l-istiğlâl bey‘ ve teslîm edip merkūm Abdurrahman Çelebi dahi bi’l-vesâye iştirâ ve kabûl ve tesellüm ettiğinden sonra semen-i merkūm yetmiş riyâlî guruşu mâl-ı sıgār-ı mezbûrûndan tamâmen bana def‘ ve teslîm ben dahi ahz u kabz ettiğimden sonra ba‘de’t-tahliyeti’ş-şer‘iyye ve’t-tekābuzı’l-mer‘î cemî‘ menzil-i mezbûru târih-i kitâbdan bir sene tamâmına değin dokuz yüz kırk beş akçeye bana îcâr ve teslîm edip ben dahi istîcâr ve tesellüm eyledim dedikde mukırr-ı mezbûru vech-i meşrûh üzere cârî ve sâdır olan ikrârında el-mukarru lehü’l-mezbûr Abdurrahman Çelebi dahi bi’l-müvâcehe ve bi’l-müşâfehe tahkīk ve tasdîk edicek mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-Zilhicceti’ş-şerîfe li-sene 1067.<br><br>Şühûdü’l-hâl: Ahmed Efendi b. Mustafa el-hatîb, es-Seyyid Mustafa Efendi b. Ahmed el-imâm, Mehmed Çelebi b. Turhan, el-Hâc İbrahim b. Ali, el-Hâc Ahmed Dede b. Hüseyin, Mehmed Çelebi b. Bayram, Sakkāzâde Mehmed Çelebi b. ( ), Attâk Mehmed Dede b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=40749"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40751"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b468"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o844"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>