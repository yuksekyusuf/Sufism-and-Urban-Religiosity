﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 101<br>Hüküm no: 89<br>Orijinal metin no: [21a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Koniçe kazası Derbend köyünden olup Adalar nahiyesi Tuzla köyünde ölen Yorgi'nin terekesi</b><br><br>Defter-i oldur ki, fi’l-asl vilâyet-i Rumeli’de Yanya sancağında Koniçe kazâsına tâbi‘ Derbend karyesi sâkinlerinden olup medîne-i Üsküdar muzâfâtından Adalar nâhiyesine tâbi‘ Tuzla nâm karyede el-Hâc Abdullah berberhânesinde ticâret vechi üzere mutavattın iken bundan akdem hâlik olan Yorgi v. Kito v. Saro nâm zimmînin zâhirde vâris-i ma‘rûfu olmayıp terekesi cânib-i beytülmâla âid ve râci‘ olmağın karye-i mezbûrede subaşı ve emîn-i beytülmâl olan fahrü’l-akrân Ahmed Ağa b. Mehmed talebiyle hâlik-i mezbûrun terekesi tahrîr ve sûk-ı sultânîde ba‘de’l-müzâyede semen-i misilleri ile bey‘ olunan eşyâsı defteridir ki ber-vech-i âtî zikr olunur.<br><br>Fi’l-yevmi’s-sânî min-Cemâziyelâhire li-sene ışrîn ve mi'e ve elf.<br><br>Keten tohumu, 800 keyl, fî: 45 36.000 akçe Buğday, 3 keyl, fî: 40 120 akçe Darı, 4 keyl, fî: 60 akçe Çuval, 2, fî: 30 60 akçe Bezir tulumu, 15, fî: 16 240 akçe Köftün, 200 kıyye 160 akçe Revgān-ı bezir, 1.220 kıyye, fî: 8 9.760 akçe Elek, 2, fî: 22 72 akçe<br><br>Cem‘an yekûn: 46.472<br><br>Minhe’l-ihrâcât:<br><br>Resm-i kısmet-i âdî 1.161 akçe Kâtibiye 86 akçe Dellâliye 929 akçe Resm-i emîn-i beytülmâl 4.647 akçe Berberhâne bekçilerine ücret 875 akçe<br><br>Cem‘an yekûn: 7.698<br><br>Sahhu’l-bâkī: 38.774. Yalnız otuz sekiz bin yedi yüz yetmiş dört akçedir. Meblağ-ı mezbûr emîn-i mezbûr yedindedir.<br><br>Hâlik-i mezbûrun bâ-hüccet-i şer‘iye vasiyy-i muhtârı olan İstirati v. Yani nâm zimmî meblağ-ı mezbûr otuz sekiz bin yedi yüz yetmiş dört akçeyi emîn-i mezbûr Ahmed Ağa yedinden tamâmen ahz u kabz etmeğin bu mahalle şerh verildi.<br><br>Fî-Cemâziyelâhire.</p>          <br><a title="Önceki sayfa" style="text-decoration:none" href="./ayrmetin.php?idno=36540"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36542"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o394"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>