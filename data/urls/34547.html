﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 384<br>Hüküm no: 369<br>Orijinal metin no: [70a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasibe Hatun ile Mehmed Salih Ağa’nın, Pirinççi Abdullah Ağa’nın varisleri olduklarını ispat ettikleri</b><br><br>Bakkāl ve pirinççi ihbârı<br><br>Mahmiye-i İstanbul’da Hocapaşa kurbünde Emir Câmi‘-i şerîfi mahallesinde sâkin iken bundan akdem vefât eden Pirinççi Abdullah Ağa b. Mehmed’in verâseti zevce-i menkûha-i metrûkesi Hasibe Hatun bt. İsmail ile li-ebeveyn er karındaşı oğlu es-Seyyid el-Hâc Mehmed Salih Ağa b. Ali’ye münhasıra ve mesele-i mîrâsları dört sehmden olup sihâm-ı mezbûreden bir sehmi zevce-i <<menkûha-i>> mezbûreye ve üç sehmi merkūm es-Seyyid el-Hâc Mehmed Salih Ağa’ya isâbeti tahakkukundan sonra vârisân-ı mezbûrândan işbu bâ‘isü’l-kitâb merkūm es-Seyyid el-Hâc Mehmed Salih Ağa meclis-i şer‘-i şerîf-i enverde zevce-i mezbûre Hasibe Hatun tarafından ber-vech-i âtî vekîl olduğu zâtını ârifân es-Seyyid Hasan Ağa b. es-Seyyid Musa ve es-Seyyid Süleyman Ağa b. es-Seyyid el-Hâc İsmail haberleriyle zâhir olan es-Seyyid Ahmed Ağa b. İbrahim hâzır olduğu hâlde bi’l-verâse takrîr-i kelâm ve bast ani’l-merâm edip mahmiye-i mezbûrede Ayasofya-i Kebîr kurbünde Dörtyolağzı’nda kâin Hacı Bekir dükkânı denmekle şehîr ma‘lûmü’l-hudûd bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme bin iki yüz otuz sekiz senesi şehr-i Rebî‘ülâhiri’nin selhi târîhiyle müverraha bir kıt‘a ve mahmiye-i mahkiye hısnı ebvâbından Bahçekapısı hâricinde hatab anbarı nezdinde Kavalalı el-Hâc İbrahim Ağa ve Kiryako zimmî mağazaları beyninde kâin <<beher şehr>> beher mâh on altı guruş kirâ-i kadîmeli iki kepenk bir bâb pirinççi mağazası derûnunda mevcûde kezâlik beyne’l-esnâf gedik ta‘bîr olunur âlât-ı lâzıme-i ma‘lûme sene-i merkūme Zilka‘detü’ş-şerîfesi’nin yirmi sekizinci günü târîhiyle müverraha bir kıt‘a ki cem‘an iki kıt‘a hüccet-i şer‘iyye nâtıka olduğu üzere ammim ve mûrisimiz müteveffâ mezbûr Abdullah Ağa’nın hayatında ile’l-vefât yedinde müstakıllen mülkü ve ba‘de vefâtihî ber-tashîh-i merkūm benimle zevcesi müvekkile-i mezbûreye mevrûs olup lâkin zikr olunan gedikler ber-minvâl-i muharrer yedimizde mülk-i mevrûsumuz olduğunu nâtık sened-i şer‘î olmamağla husûs-ı mezkûr erbâb-ı vukūfdan istihbâr olunup kıbel-i şer‘den yedimize bir kıt‘a hüccet-i şer‘iyye i‘tâ olunmak benim ve zevcesi müvekkile-i merkūme Hasibe Hatun’dan her birimizin matlûbumuzdur dedikde husûs-ı mezkûr merkūm es-Seyyid el-Hâc Mehmed Salih Ağa’nın takrîri üzere olduğunu vekîl-i hâzır-ı mezbûr es-Seyyid Ahmed Ağa tasdîk ve zeyl-i kitâbda mektûbü’l-esâmî sikāt-ı Müslimîn dahi alâ-tarîkı’ş-şehâde ihbâr ve tahkīk etmeleriyle hıfzan li’l- makāl işbu vesîka-i enîka ketb ü imlâ olundu.<br><br>Fî 27 Ramazan sene 1247<br><br>Şuhûdü’l-hâl: Pazarbaşı Süleyman Ağa, Pazarbaşı vekîli İbrahim Edhem Ağa, Bölükbaşı Abdi Çelebi, es-Seyyid Hasan Ağa, es-Seyyid Süleyman Ağa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34546"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34548"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b384"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o494"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>