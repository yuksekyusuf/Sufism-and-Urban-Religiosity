﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 769<br>Hüküm no: 620<br>Orijinal metin no: [143a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yaycı İbrahim Çelebi’nin Sultan Mehmed Camii İmareti’ne vakfedilen Çanakçı Murad Para Vakfı’na borcu olduğu</b><br><br>Mahmiye-i İstanbul’da Kirmasti mahallesi ahâlîsinden olup mahmiye-i mezbûrede Fâtih Sultan Mehmed Hân Câmi‘-i şerîfinin imâretine vakf olunan Çanakçı el-Hâc Murad nâm sâhibü’l-hayrın nukūd-ı mevkūfesine bi’l-fi‘il kāimmakām-ı mütevellî ve vakf-ı mezbûrun câbîsi olan bâ‘isü’l-kitâb İsmail Efendi b. İbrahim mahfil-i kazâda fi’l-asl vilâyet-i Anadolu’da Çağa kazâsına tâbi‘ Saray nâm karye ahâlîsinden olup mahrûse-i Edirne’de Muradiye mahallesinde müsâfiren sâkin iken bundan akdem vefât eden Yaycı İbrahim Çelebi b. Süleyman b. Abdullah’ın terekesini veresesine intikāle vasiyy-i muhtârı olmağla terekesine bi’l-vesâye vaz‘-ı yed eden Usta Yusuf b. Murad mahzarında üzerine da‘vâ ve takrîr-i kelâm edip müteveffâ-yı mezbûr Yaycı İbrahim Çelebi b. Süleyman b. Abdullah’a işbu yedimde olan mu‘anven mersûm deyn temessükü nâtık olduğu üzere bin yüz on senesi Muharremi’nin üçüncü günü mal-ı vakf-ı mezbûrdan on guruş idâne ve teslîm ol dahi istidâne ve kabz ve mesârifine sarfla istihlâk edip hattâ sene-i mezbûrede Edirne’ye gider oldukda cânib-i vakf-ı mezbûra zimmetinde ol kadar guruş deyni olduğunu alâ-tarîk-i ruûsi’l-işhâd ikrâr ve işhâd edip kable’l-edâ fevt olmağla terekesinden taleb ederim suâl olunsun, gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-ı ahrâr-ı ricâl-i Müslimînden Camcı Ali mahallesinden Yaycı Süleyman Beşe b. Pîrî ve Samatya’da sâkin Molla Ali b. Mustafa li-ecli’ş-şehâde meclis-i mezbûra hâzırân olup isre’l-istişhâd fi’l-hakīka müteveffâ-yı mezbûr Yaycı İbrahim Çelebi b. Süleyman b. Abdullah târîh-i mezbûrda Edirne’ye gider oldukda Fâtih Sultan Mehmed Hân Câmi‘-i şerîfinin imâretine vakf olunan Çanakçı el-Hâc Murad nâm sâhib-i hayrın nukūdundan cânib-i vakf-ı mezbûra zimmetinde on guruş vâcibü’l-edâ deynim vardır deyü huzûrumuzda ikrâr ve bizi işhâd edip biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a kayd şüd.<br><br>Fî 11 min-Cumâdelâhire sene 1110.<br><br>Şuhûdü’l-hâl: Nakkaş İsmail b. Halil, Mehmed Çelebi b. Mustafa, İbrahim Çelebi b. Ahmed, Ahmed Çelebi b. Sefer</p>          <br><a title="Önceki sayfa" style="text-decoration:none" href="./ayrmetin.php?idno=37563"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37565"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0769"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1102"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>