﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 92<br>Hüküm no: 68<br>Orijinal metin no: [20b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gorki v. Mihal’in Ali Bey b. Kasım Paşa’ya olan borcunun Sinan Reis b. Mehmed’de olan alacağından tahsil edilmesi</b><br><br>Deryâ beylerinden emîrü’l-ümerâ’i’l-kirâm Ali Bey b. el-merhûm Kasım Paşa’nın kasaba-i Beşiktaş’da esîrleri üzerinde vardiyânbaşı ve husûs-ı âti’l-beyâna vekîl-i şer‘îsi olup nehc-i mu‘teber-i şer‘î üzere vekâleti sâbite olan işbu râfi‘ü’l-kitâb el-Hâc Ali b. Ahmed mahfil-i kazâda sâbıkā merhûm olan Ali Kapudan nâm kimesnenin vardiyânbaşısı olan Sinan Reis b. Mehmed ve kefere tâifesinden Gorki v. Mihal muvâcehelerinde takrîr-i kelâm ve ta‘bîr ani’l-merâm edüp merkūm Gorki zimmetinde cihet-i kefâletden tâmmü’l-vezn yüz yirmi kantar peksimed bahâsından yüz yirmi guruş hakkına beni havâle-i şer‘iyye ile havâle edüp ben dahi kabûl eyledim [21a] hakīkat-i hâl mezbûrlardan suâl olunup takrîrleri tahrîr olunması matlûbumdur deyicek gıbbe’s-suâl mezbûr Gorki cevâbında fi’l-hakīka hâl minvâl-i muharrer üzeredir mezbûr Ali Bey’e yüz yirmi guruş deynimi merkūm Sinan Reis zimmetinde peksimed bahâsından yüz yirmi guruş hakkıma havâle eyledim dedikde muhtâllün-aleyh Sinan Reis dahi yüz yirmi guruş mersûm Gorki’ye vâcibü’l-edâ deyni olduğunu ikrâr u i‘tirâf edüp mukaddemâ havâleyi kabûl ve vekîl-i mezbûr el-Hâc Ali’ye edâ ve îfâya müte‘ahhid olıcak zikr olunan yüz yirmi guruşu merkūm el-Hâc Ali târih-i kitâbdan seksen gün tamâmına değin haklaşmak üzere te’cîl-i şer‘î ile te’cîl eyledim dediği bi’t-taleb ketb ü terkīm olunup men lehü’t-taleb yedine def‘ ve teslîm olundu ki vakt-i hâcetde ibrâz eyleye.<br><br>Hurrire fi’l-yevmi’l-hâmis min-Saferi’l-hayr li-sene isneteyn ve sittîn ve elf.<br><br>Şühûdü’l-hâl: Ali Beşe b. Mahmud, el-Hâc Ahmed b. Yahya, Hasan b. Abdullah, Mustafa [b.] Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=10229"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10231"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o360"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>