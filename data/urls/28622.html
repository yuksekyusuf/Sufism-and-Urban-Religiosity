﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 307<br>Hüküm no: 206<br>Orijinal metin no: [68b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstinye ahalisinden Hıristo v. Hırsafi’nin Ahmed b. Hasan ve Süleyman b. Ali’ye olan borçlarına karşılık menzil ve bağını rehin vermesi</b><br><br>Mahrûse-i Galata muzâfâtından İstinye nâhiyesine tâbi‘ Yeniköy nâm karye sükkânından Hristo v. Hırsafi nâm zimmî meclis-i şer‘-i şerîf-i enverde uncu tâifesinden işbu râfi‘ü’l-vesîka el-Hâc Ahmed b. Hasan ve el-Hâc Süleyman b. Ali mahzarlarında ikrâr-ı tâm ve takrîr-i kelâm edip mezbûrân el-Hâc Ahmed ve el-Hâc Süleyman târih-i kitâbdan iki bin yüz doksan altı gün tamamına değin mü’eccel ve mev‘ûd keyli beynimizde ma‘lûm olan bahâsından otuz dört bin yüz akçe zimmetimde edâsı lâzım deynim olmağla meblağ-ı mezbûr mukābelesinde karye-i mezbûrede vâki‘ bir tarafdan âhar mülk bağım ve bir tarafdan Kostantin Reis bağı ve bir tarafdan Yorgaki nâm zimmî bağı ve bir tarafdan tarîk-i âm ile mahdûd tahmînen sekiz dönüm bağı ve yine karye-i mezbûrede vâki‘ bir tarafdan Sarı Lefter veresesi mülkleri ve bir tarafdan Kiryako nâm zimmî mülkü ve bir tarafdan Sava nâm zimmî mülkü ve taraf-ı rabi‘i deryâ ile mahdûd bir bâb fevkānî oda ve tahtında mahzen ve kenîfi ve deryâya varınca arsa-i hâliyemi müştemil mülk menzilimi ve yine karye-i mezkûrede vâki‘ bir tarafdan Nikola bağı ve bir tarafdan Kasap Kebîr’in bağı ve bir tarafdan ba‘zen Aci Todori ve ba‘zen Durak nâm zimmîler bağları ve bir tarafdan tarîk-i âm ile mahdûd bir kıt‘a mülk bağımı mezbûran el-Hâc Ahmed ve el-Hâc Süleyman’a rehin vaz‘ ve teslîm onlar dahi ber-vech-i muharrer ittihâb ve kabz ve kabûl eylediler dedikde gıbbe’t-tasdîkı’ş-şer‘î mezbûr Hristo i‘âde-i kelâm edip eğer müddet-i madrûbe tamamında meblağ-ı mezbûr otuz dört bin yüz akçeyi mezbûrân el-Hâc Ahmed ve el-Hâc Süleyman’a edâ-i fekk-i rehin müyesser olmaz ise emlâk-i mezbûreyi âhara bey‘ ve kabz-ı semene ve semeninden deyn-i mezbûru mezkûrâna edâya fazla kalır ise bana îsâle ve bunlara mütevakkıf olduğu umûrun küllîsine tarafımdan işbu hazır bi’l-meclis el-Hâc Hasan b. Davud nâm kimesneyi vekâlet-i devriye ile vekîl ve nâib-i menâb nasb u ta‘yîn eyledim dedikde ol dahi vekâlet-i mezbûreyi kabûl ve merâsimini edâya ta‘ahhüd ve iltizâm etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’l-ışrîn min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Ömer Beşe b. Ali, Mustafa Bey b. Ahî Ahmed, Mahmud Çelebi b. Davud, Ali Beşe b. Ramazan, Abdullah Beşe b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=28621"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28623"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o847"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>