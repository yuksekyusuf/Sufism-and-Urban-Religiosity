﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 277<br>Hüküm no: 232<br>Orijinal metin no: [66b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm Hatun’un Hamamcı Paşaoğlu aleyhinde olan bahçe davasının Trabzon mahkemesince görülmesi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâle nazar olundukda Anadolu’da Trabzon kazâsında İmâret mahallesinde vâki‘ ma‘lûmü’l-hudûd bir kıt‘a mülk bahçe sâhibe-i arzuhâl Ümmügülsüm Hatun’un yedinde mülkü iken mezbûrenin zevci olup bundan akdem vefât eden Ali nâm kimesne bahçe-i mezkûru işbu târîhden yirmi sene mukaddem zevcesi merkūme Ümmügülsüm Hatun zevci müteveffâ-yı mezbûru tarafından tevkîl etmiş değil iken derûn-ı arzuhâlde ismi mezkûr Çakmakçı Ahmed nâm kimesneye dört yüz guruş semen-i medfû‘a fuzûlî bi-tarîkı’l-vefâ bey‘ ve teslîm, ol dahi ba‘de’l-iştirâ ve’l-kabz, ol vechile bahçe-i mezkûr mezbûr Çakmakçı Ahmed’in yedinde iken mezbûr Ahmed vefât edip bahçe-i mezkûru müteveffâ-yı mezbûr Çakmakçı Ahmed’in veresesi kendülerine mevrûs olmak zu‘muyla Hamamcı Paşaoğlu nâm kimesneye semen-i ma‘lûm ve makbûz mukābelesinde bey‘ ve teslîm, ol dahi iştirâ ve kabz etmeleriyle bahçe-i mezkûr el-yevm merkūm Hamamcı Paşaoğlu’nun yedinde olup lâkin mezbûre Ümmügülsüm Hatun bey‘-i mezkûru mücîze olmadığına mebnî bahçe-i mezkûrdan keff-i yed birle kendüye teslîm etmek üzere merkūm Hamamcı Paşaoğlu ile mahâllinde bi’l-muvâcehe ber-nehc-i şer‘-i şerîf terâfu‘ olunmak üzere medîne-i mezbûre müşîri devletlü atûfetlü paşa hazretlerine ve nâibine hitâben bir kıt‘a emr-i âlî ısdârı istid‘âsından ibâret olduğu işbu arzuhâl meâlinden ve Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede lisânen takrîrinden müstebân olmağla ol bâbda sâhibe-i arzuhâl merkūmenin istid‘âsına müsâ‘ade-i aliyyeleri re’y-i âlîlerine menût idüğü huzûr-ı âlîlerine i‘lâm olundu.<br><br>Fî 28 Ca sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1134"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1136"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>