﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 633<br>Hüküm no: 671<br>Orijinal metin no: [102b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Mustafa Bey’in mülk menziline müdahalede bulunduğu iddiasıyla Süleyman Usta b. Hasan aleyhine açtığı davada menzilin davalıya satıldığının anlaşıldığı</b><br><br>Mahmiye-i Edirne’de Mihalkoç (Malkoç) mahallesinde sâkin iken bundan akdem vefât eden Mustafa Bey’in sulbî kebîr oğlu Mehmed nâm kimesne mahmiye-i mezbûrede mahfil-i kazâda işbu sâhibü’l-kitâb Süleyman Usta b. Hasan mahzarında üzerine takrîr-i da‘vâ edip babam müteveffâ-yı mezbûrun ile’l-vefât mülkü olup mahalle-i mezbûrede vâki‘ lede’l-ahâlî ma‘lûmü’l-hudûd mülk menzil ba‘de vefâtihî irs-i şer‘le bana intikāl etmişiken mezbûr Süleyman Usta bi-gayrı hakkın vaz‘-ı yed edip zabt u tasarruf eder suâl olunup kasr-ı yedine ve bana teslîme tenbîh olunmak taleb ederin dedikde mezbûr Süleyman Usta cevâbında fi’l-hakīka menzil-i mezbûr müteveffâ-yı merkūmun ile’l-vefât mülkü olup ba‘de vefâtihî irsen oğlu müdde‘î-i mezbûra intikāl eyleyip lâkin müdde‘î-i mezbûr sagīr iken nafaka ve kisveye küllî ihtiyâcı olmağla kıbel-i şer‘den mansûb vasîsi olan vâlidesi işbu hâzıra bi’l-meclis Nesime bt. Mehmed nâm hâtun zarûret-i nafaka için menzil-i mezbûru izn-i şer‘le vesâyeten bey‘a arz edip beyne’t-tâlibîn nidâ ve müzâyede ve ragabât-ı nâs inkıtâ‘ından sonra benim üzerimde yirmi dört bin beş yüz akçede karâr edip ziyâde ile âhar tâlib zuhûr etmemekle mezbûre Nesime Hâtun menzil-i mezbûru bana vesâyeten semen-i mezkûra bâtten bey‘ ve teslîm ben dahi iştirâ ve tesellüm ve kabz eylediğimden sonra semen-i mezkûru yedimden bi’t-tamâm alıp kabz eylemişdir hatta kaziyye vech-i meşrûh üzere olduğunu bin elli yedi senesi şehr-i Rebî‘ülevveli’nin ikinci günü mahmiye-i mezbûrede hilâfeten müvellâ olan Mehmed Efendi b. Ahmed huzûrunda bi’l-vesâye ikrâr ve tescîl ettirip yedime hüccet-i şer‘iyye vermişdir deyu târih-i mezkûr ile müverraha ve mevlânâ-yı mezbûrun imzâsıyla mümzât ve hatemiyle mahtûme mazmûnu min külli’l-vücûh takrîr-i meşrûhunu nâtıka hüccet-i şer‘iyye ibrâz edip müdde‘î-i mezbûr muvâcehesinde kırâat ve istintâk olundukda müdde‘î-i mezbûr mazmûn-ı hüccet-i mezbûremi bi’l-külliyye münkir olmağın mezbûr Süleyman Usta’dan mazmûn-ı hüccet-i mezbûreye beyyine taleb olundukda zeyl-i hüccet-i merkūmede isimleri mastûr olup mahmiye-i mezbûrede Şehabeddin Paşa mahallesi imâmı İsmail Efendi b. Eyüb ve zikrolunan Mihalkoç mahallesi imâmı Mehmed Efendi b. İsmail ve Hüseyin Çelebi b. Ali nâm kimesneleri li-ecli’ş-şehâde meclis-i şer‘a hâzırân olup isre’l-istişhâdi’ş-şer‘î fi’l-vâki‘ müdde‘î-i mezbûr Mehmed’in sığarı halinde nafaka ve kisveye küllî ihtiyâcı olup menkūlât kısmından birisi olmamağın vâlidesi ve vasîsi olan işbu hâzıra bi’l-meclis mezbûre Nesime Hâtun oğlu müdde‘î-i mezbûra babası müteveffâ-yı merkūmdan müntakil olan menzil-i mezbûru zarûret-i nafaka için bi’l-vesâye izn-i şer‘le bey‘a arz edip ba‘de’l-müzâyede ve inkıtâ‘ı’r-rağbe mezbûr [103a] Süleyman Usta üzerinde yirmi dört bin beş yüz akçede karâr edip ziyâde ile tâlib-i âhar zuhûr etmemeğin menzil-i mezbûru semen-i misli olan meblağ-ı mezbûr yirmi dört bin beş yüz akçeye mezbûr Süleyman Usta’ya bâtten bey‘ ve teslîm ol dahi vech-i muharrer üzere iştirâ ve tesellüm ve kabz eyledikden sonra semen-i mezbûr yedinden bi’t-tamâm alıp kabz eyledim deyu mevlânâ-yı mezbûr huzûrunda bizim yanımazda ikrâr edip ol dahi ba‘de’t-tescîl işbu hüccet-i şer‘iyyeyi verdi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olmağın mûcibiyle müdde‘î-i mezbûr Mehmed mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Cumâdelâhıre li’s-seneti’l-merkūme.<br><br>Şühûdü’l-hâl: Ali Ağa b. Ömer, Beyzâde İbrahim Ağa, Ahmed Çavuş b. Mehmed, Nasûh Usta b. Ali, Hüseyin Bey b. Ahmed, Mehmed Ağa b. Ya‘kub, Hasan Dede el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=40949"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40951"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b633"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o810"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>