﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 59<br>Hüküm no: 35<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Efendi’ye babası Hasan Ağa’dan intikal eden terekeden borç alan Mustafa Faik Efendi’nin borcunu ödeyerek gedik hissesini geri alması</b><br><br>Hademe-i âsafîden Bekir Ağa kaydıyla Tırnovili Osman Kavvâs’a teslîm.<br><br>İstanbul’da vâki‘ Sultân Ahmed Han -aleyhi’r-rahmetü ve’l-gufrân- hazretleri câmi‘-i şerîfi civârında Güngörmez mahâllesinde sâkin iken bundan akdem vefât eden Bezzâzistânî es-Seyyid Hasan Ağa’nın sulbî oğlu mukaddemâ sagīr ve hâlâ kebîr sâhib-i arzuhâl es-Seyyid Ahmed Efendi mahfil-i şer‘iyyâtda derûn-ı arzuhâlde mezkûrü’l-ism Mâliye Hazîne-i celîlesi ketebesinden Mustafa Faik Efendi b. Numan muvâcehesinde yedimde olup bin iki yüz altmış dokuz senesi Recebi’l-ferd gurresi târîhiyle müverraha ve ol târîhde askerî kassâmı hâlâ Anadolu pâye-i celîlesiyle mübeccel semâhatlü el-Hâc Ahmed Şükrü Efendi hazretlerinin imzâ ve hatemini hâviye işbu bir kıt‘a inâne[idâne] hücceti nâtıka olduğu üzere merkūm Mustafa Faik Efendi benim pederim müteveffâ-yı merkūmdan mevrûs malımdan ve hâl-i suğrumda li-ecli’l-idâne vasiyy-i mansûbum olan gāib ani’l-meclis Mehmed Said Ağa b. Osman’ın yedinden istidâne ve kabz ve umûruna sarfla istihlâk eylediği iki bin beş yüz guruş ve târîh-i hüccet-i mezkûreden i‘tibâren iki senelik bâ-devr-i şer‘î ilzâm-ı ribhi olan yedi yüz elli guruş ki bana zimmetinde deyni olan cem‘an üç bin iki yüz elli guruş mukābelesinde mahrûse-i Galata’ya muzâfe Rumelihisarı nâm mahâlde Alibey mahâllesinde Hamam Çarşısı’nda her biri ma‘lûmü’l-hudûd bir bâb bakkāl dükkân ile tahtında vâki‘ bir bâb mahzen ve derûnunda mevcûde beyne’l-esnâf gedik ta‘bîr olunur ber-mûceb-i defter-i müfredât vakıf âlât-ı lâzıme-i ma‘lûmenin yüz yirmi sehim i‘tibârıyla bâ-temessük-i mütevellî bi’l-icâreteyn mutasarrıf olduğu otuz sehim hisse-i şâyi‘asını bâ-re’y-i mütevellî bana vefâen ferâğ ve tefvîz eylediğinde vasiyy-i gāib-i merkūm dahi ber-vech-i muharrer bi’l-vesâye tefevvüz ve kabûl edip [6b] ve meblağ-ı mecmû‘-ı mezkûre kız karındaşım Şerîfe Hafize Hatun bt. Hasan ile gāibûn ani’l-meclis Yüzbaşı tekāüdlerinden Mehmed Maksud Ağa b. Nureddin ve Hüseynici Agob v. İlya ve Hüseynici Haçador v. Artin dahi tarafeynden bi’l-emr ve’l-kabûl kefâlet-i mutlakā-i sahîha-i şer‘iyye ile başka başka kefil ve zâmin olmuşlar idi. El-hâletü hâzihi meblağ-ı mecmû‘-ı mezkûr üç bin iki yüz elli guruşu hâlâ bana edâ ve îfâ ve zikr olunan otuz sehim hisse-i şâyi‘ayı bâ-re’y-i mütevellî geri tefevvüze mezbûr Mustafa Faik Efendi’ye tenbîh olunmak murâdımdır deyü vasiyy-i gāib-i mezbûrun tevkîl ve ihâlesiyle da‘vâ etdikde ol dahi cevâbında kazıyye minvâl-i meşrûh üzere olduğunu ve mazmûn-ı hüccet-i merkūmeyi bi-tamâmihî tâyi‘an ve kat‘iyyen ikrâr u i‘tirâf etmeğin mûcebince meblağ-ı mecmû‘-ı mezkûr üç bin iki yüz elli guruşu müdde‘î-i mezbûr es-Seyyid Ahmed Efendi’ye edâ ve îfâ ve mârrü’z-zikr otuz sehim hisse-i şâyi‘a-i merkūmeyi bâ-re’y-i mütevellî geri tefevvüze mezbûr Mustafa Faik Efendi’ye tenbîh olunduğu huzûr-ı [âlîlerine i‘lâm olundu].<br><br>Fî 16 Ş sene [1]273.<br><br>Ser-ketebe.</p>          <br><a title="Önceki sayfa" style="text-decoration:none" href="./ayrmetin.php?idno=38270"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38272"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b059"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o191"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>