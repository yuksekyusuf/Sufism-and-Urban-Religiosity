﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 512<br>Hüküm no: 451<br>Orijinal metin no: [148b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üveys Bey b. Abdullah’ın vakfetmiş olduğu evin kiracısı olan Teberdar İsmail Ağa’nın evi tamir talebinin uygun olduğu</b><br><br>Dârü’s-saltanati’s-seniyye Kostantıniyyeti’l-mahmiye’de vâki‘ Sarây-ı Atîk’de Serbölük-i Teberdârân-ı Hâssa olan kıdvetü’l-emâcid ve’l-ekârim umdetü’l-efâhim ve’l-e‘âzim İsmail Ağa b. Abdüddâim meclis-i şer‘-i şerîf-i envere gelip takrîr-i kelâm edip mahrûsa-i Galata hâricinde Yazıcı mahallesinde sâkin iken vefât eden Üveys Bey b. Abdullah nâm korucubaşı silk-i mülkünde münselik olup mahalle-i mezbûrede vâki‘ bir tarafı Nasuh b. Abdullah mülkü ve bir tarafı Ahmed Bey b. Abdullah mülkü ve bir tarafı Hasan Bey b. Abdullah et-Tabbâh-ı Hâssa mülkü ile ve bir tarafı tarîk-i âm ile mahdûd olup muhavvata-i dâhiliyyesi iki bâb fevkānî ve iki bâb tahtânî evleri ve fırını ve üç göz anbârı ve kenîfi ve bi’r-i mâ’î ve cüneyneyi eşcâr-ı müsmireyi ve muhavvata-i hâriciyyesi iki bâb fevkānî ve bir bâb tahtânî evleri ve ahırı ve bi’r-i mâ’î ve kenîfi müştemil olan mülk menzilini cümle tevâbi‘ ve levâhıkıyla vakf ve habs edip menzil-i mezbûrun süknâsını vakfiye-i ma‘mûlün-bihâsında evvelâ nefs-i nefîsesine ve sâniyen zevcesi Asiye bt. Geyvan’a ve sâlisen Afitab’dan gayrı utekāsına ba‘de’l-inkırâz Medîne-i Münevvere -sallallâhü te‘âlâ alâ-münevvirihâ- fukarâsına vakf ve şart eylediği musarrah olmağla vâkıf-ı merhûm-ı mezbûrun utekāsı münkarız olmağla menzil-i mezkûrun tasarrufu fukarâ-i merkūmeye âid olmağın hâlâ Medîne-i Münevvere Evkāfı’na mütevellî olan fahrü’l-emâsil ve’l-akrân İsmail Çelebi b. ( ) menzil-i mezkûru tâlibîne arz edip sekiz bin akçe icâre-i mu‘accele ve beher şehr altmış akçe icâre-i müecceleden ziyâde ile tâlib-i âhar olmamağla mütevellî-i mezbûr menzil-i mezkûru sekiz bin akçe icâre-i mu‘accele ve beher şehr altmış akçe icâre-i müeccele ile bana îcâr edip ben dahi istîcâr ve kabûl eylediğimde menzil-i mezkûrda mâlım ile müceddeden binâ ihdâsına mütevellî-i mezbûr izin ve târîh-i kitâb şehri gurresiyle müverrah hatem ve imzâsını müştemil yedime tezkire vermişdi. El-hâletü hâzihî tezkire-i mezbûreye nazar olunup mûcebince savb-ı şer‘den dahi hüccet-i şer‘iyye verilmek matlûbumdur dedikde müşârun-ileyh İsmail Ağa yedinde olan mütevellî tezkiresine nazar olunup mazmûnu takrîrine muvâfık bulunmağın bu hurûf ketb ü imlâ olunup yedine def‘ olundu.<br><br>Hurrire fî-evâsıtı Cemâziyelevvel li-sene sitte ve selâsîn ve elf.<br><br>Şühûdü’l-hâl: Ali Bey b. Abdullah el-bevvâbü’s-sultânî, Hüseyin Bey b. Abdullah el-bevvâbü’s-sultânî, Mehmed Efendi b. Muharrem el-imâm ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11781"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11783"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b512"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o678"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>