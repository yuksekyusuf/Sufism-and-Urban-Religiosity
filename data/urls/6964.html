﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 546<br>Hüküm no: 748<br>Orijinal metin no: [85a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun’un komşusu Fatıma Hatun’un evine zararı olan pencerelerine tahta perde yapması</b><br><br>Keşif<br><br>Sâdır olan fermân-ı âlîlerine imtisâlen cânib-i şer‘-i mutahhardan irsâl olunan keşif nâibi Mevlânâ Hıfzı el-Hâc Mehmed Efendi dâ‘îleri hâssa mimârı hulefâsından Hüseyin ve es-Seyyid Feyzullah halîfeler ile mahmiye-i İstanbul’da Hocapaşa kurbünde Elvan mahallesinde vâki‘ mahall-i nizâ‘ın üzerine varıp ba‘de akdi’l-meclis mahalle-i mezbûrede bir bâb menzile mutasarrıfa olan sâhibe-i arzuhâl Hadîce Hatun zâtı ba‘de’t-ta‘rîfi’ş-şer‘î meclis-i ma‘kūd-ı mezkûrda menzili mukābilinde bir bâb menzile mutasarrıfa olan Havva Hatun’un vekîl-i sâbitü’l-vekâlesi Mehmed Sırrı Efendi muvâcehesinde müvekkile-i mezbûre Havva Hatun’un işbu mutasarrıfa olduğu menzilin hâriciyesinde vâki‘ tabaka-i ulyâsında bir bâb odada üç aded pencere ve yine mahall-i merkūmda sagīr odada bir aded pencere ve nerdüban başında kezâlik bir aded pencerelerinden benim kadîmî menzilimin makarr-ı nisvân olan fevkānî ve tahtânî odalarıma nezâreti ve zarâr-ı mübeyyen-i fâhişi olmağla bundan akdem mârrü’z-zikr pencerelerinde tahta havâlesi olup müvekkile-i [85b] mezbûre Havva Hatun hedm eyleyip hâlâ alâmât-ı mevcûdeleri olmağın mu‘âyene olunup zarâr-ı şer‘îsi men‘ ü def‘ olunmak matlûbumdur deyü ba‘de’d-da‘vâ ve’s-suâl müvekkile-i mezbûre Havva Hatun’un mârrü’z-zikr pencereleri mecmû‘unda muhdes ve zarâr-ı mübeyyin-i şer‘îsi olmağla an-asl havâleleri olup ba‘dehû hedm eylediğini vekîl-i mezbûr ba‘de’l-ikrâr mimârân-ı mezbûrân Müslimûn-ı hâzırûn ile ba‘de’n-nazar ve’l-mu‘âyene ber-vech-i muharrer nezâreti ve zarâr-ı şer‘îsi ve alâmât-ı mevcûdesi olduğu lede’ş-şer‘ zâhir ve mütehakkık oldukdan sonra mârrü’z-zikr pencerelere kapaklama tahta perde havâle ile zarârı def‘ olur deyü mimârân-ı mezbûrân dahi ba‘de’l-ihbâr ber-vech-i muharrer kapaklama tahta perde ile zarâr-ı şer‘îsin kadîmî üzere def‘e vekîl-i mezbûr Mehmed Sırrı Efendi’ye tenbîh eylediğini mevlânâ-yı mezbûr mahallinde ba‘de’t-tahrîr ümenâ-i şer‘le meclis-i şer‘a gelip alâ-vukū‘ihi inhâ ve takrîr eylediği huzûr-ı âlîlerine i‘lâm olundu.<br><br>Fî 26 min-şehri Rebî‘ülevvel sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6963"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6965"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b546"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>