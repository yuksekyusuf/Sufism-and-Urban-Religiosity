﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 274<br>Hüküm no: 278<br>Orijinal metin no: [40a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tercan kazası Vican köyünden olup Vize kazası Sergen köyünde vefat eden Ebubekir b. Hasan’ın vârisinin kardeşi Ali olduğunun tespiti</b><br><br>İsbât-ı verâset<br><br>Fi’l-asl vilâyet-i Anadolu’da Erzurum sancağında Tercan kazâsına tâbi‘ Vican karyesi ahâlisinden olup vilâyet-i Rumeli’de Vize kazâsına tâbi‘ Sergen karyesinde sâkin Hâssa hasekilerinden el-Hâc Ebûbekir Ağa’nın hizmetinde iken bundan akdem vefât eden Ebûbekir b. Hasan b. Mehmed nâm kimesnenin li-ebeveyn er karındaşı ber-vech-i âtî verâset iddi‘â eden işbu râfi‘ü’l-vesîka Ali b. el-mezbûr Hasan nâm kimesne meclis-i şer‘-i şerîf-i enverde Mehmed b. Mustafa nâm kimesne mahzarında üzerine da‘vâ ve takrîr-i kelâm edip müteveffâ-yı mezbûr Ebûbekir ile ben li-ebeveyn er karındaşlar olup babamız ismi mezbûr Hasan ve dedemiz ismi mezbûr Mehmed ve anamız ismi Fatıma bt. Abdurrahman ve maskat-ı re’simiz mârrü’z-zikr Vican karyesi olup müteveffâ-yı mezbûrun verâseti min-ciheti’l-usûbeti’n-nesebiyye bana münhasıra ve benden gayrı vârisi ve terekesine müstahakk-ı âharı olmamağla karındaşım müteveffâ-yı mezbûrun mezbûr Mehmed zimmetinde cihet-i karzdan beş guruş alacak hakkı olup meblağ-ı mezbûru kable’l-ahz ve’l-istifâ karındaşım mezbûr Ebûbekir fevt ve meblağ-ı merkūm bi’l-irsi’ş-şer‘î bana isâbet etmekle meblağ-ı merkūm beş guruşu mezbûr Mehmed[‘den] bi’l-verâse taleb ederim, suâl olunup alıverilmesi matlûbumdur dedikde gıbbe’l-istintâk mezbûr Mehmed dahi cevâbında fi’l-vâki‘ müteveffâ-yı mezbûr Ebûbekir’e cihet-i merkūmeden beş guruş hâlâ zimmetinde deyni olduğunu ikrâr lâkin müdde‘î-i mezbûr Ali’nin verâsetini inkâr edicek, müdde‘î-i merkūm Ali’den ber-vech-i muharrer müdde‘âsını mübeyyin beyyine taleb olundukda udûl-ı ahrâr-ı ricâl-i Müslimînden ve sâlifü’z-zikr Vican karyesi ahâlisinden Ahmed b. Mustafa ve Cafer b. Mustafa nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Ebûbekir işbu müdde‘î-i merkūm Ali ile li-ebeveyn er karındaşlar olup babaları ismi Hasan ve dedeleri ismi Mehmed ve anaları ismi Fatıma bt. Abdurrahman ve maskat-ı re’sleri vilâyet-i Anadolu’da Erzurum sancağında Tercan kazâsına tâbi‘ Vican karyesi olup müteveffâ-yı mezbûrun verâseti min-ciheti’l-usûbeti’n-nesebiyye işbu müdde‘î-i mezbûr Ali’ye münhasıra ve müdde‘î-i mezbûrdan gayrı vârisi ve terekesine müstahakk-ı âharı olduğu ma‘lûmumuz olmamağla biz bu husûsa bu vech üzere şâhidleriz, şehâdet dahi ederiz deyü herbiri edâ-i şehâdet-i şer‘iye etdiklerinde gıbbe ri‘âyeti şerâiti’l-kabûl şehâdetleri makbûle olunmağın mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 28 min-Saferi’l-hayr sene 1197<br><br>Şühûdü’l-hâl: Ahmed b. Mustafa, Cafer b. Mustafa, Molla Ali b. Halil, Hacı Hasan b. Osman ve Salih b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10820"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10822"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>