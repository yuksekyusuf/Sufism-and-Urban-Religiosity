﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 107<br>Hüküm no: 115<br>Orijinal metin no: [27a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gebze’de bulunan Sultan Orhan Gazi Evkafı’ndan Kartal ve tevabii mukataasının vergilerinde iki defa indirim yapıldığı</b><br><br>Defter-i Muhâsebe-i Haremeyni’ş-şerîfeyn Mukāta‘a-i Kartal ve tevâbi‘ vakf an-evveli Mart tâbi‘-i vakf-ı merhûm Sultân Orhan Gāzî -tâbe serâhu- der-Gekbûze der-uhde-i Seyyid Mehmed Ağa nısf ve Hacı Mustafa Ağa rub‘ ve Süleyman Ağa rub‘ hisse ber-vech-i malikâne.<br><br>Guruş Aded-i Kalemiye-i mâl 2116,5 Tenzîl-i bâ-hatt-ı hümâyûn-ı şevket-makrûn 150 [Bâkī] 1966,5<br><br>Fî 18 L sene 1180<br><br>Ba‘dehû defter-i muhâsebe-i Haremeyni’ş-şerîfeyn-i vakf-ı merhûm ve mağfûrun-leh Sultân Orhan Gāzî der-Gekbûze mukāta‘ât-ı Kartal ve tevâbi‘ihâ ve an-evveli Mart sene 1181<br><br>Seyyid Mehmed Ağa nısf ve Ebezâde Hacı Mustafa Ağa rub‘ ve Süleyman Ağa rub‘<br><br>Guruş Mâl-ı aded-i kalemiye ve tenzîl 1966,5 Tenzîl-i def‘a-i sâniye ber-mûceb-i hatt-ı hümâyûn-ı şevket-makrûn bâ-fermân-ı âlî el-vâki‘ fî 18 Zilka‘de sene 1181 100 Yalnız bin sekiz yüz altmış altı buçuk guruşdu 1866,5<br><br>Bin yüz seksen senesine mahsûben Haremeyni’ş-şerîfeyn mukāta‘âtı mâllarından bâ-hatt-ı hümâyûn tenzîl olunan mâldan mâ‘adâ bu def‘a dahi fukarâ-i ra‘iyyetin hâllerine merhameten def‘a-i saniye olmak üzere seksen bir senesine mahsûben ma‘lûmü’l-mikdâr mâl tenzîl olunmak murâd-ı hümâyûn[-ı] hazretleri [hazret-i] şehin-Şâhî buyrulmakla mikdâr-ı tenzîlleri kalemine kayd ve ashâb-ı mâlikâne yedlerine sûret fîmâ-ba‘d mahâllerinde sicillâta sebt olunduğunu müş‘ir vürûd eden i‘lâmları zabt ve defterhâne-i âmirede zab olunmak bâbında mübârek hatt-ı hümâyûn-ı merhamet-makrûn şeref-rîz-i sudûr ve şeref-bahş-ı sudûr olan mübârek hatt-ı hümâyûn-ı inâyet-makrûn mûcebince hâlâ bi’l-fi‘il başdefterdâr olan iftihârü’l-ümerâ ve’l-ekâbir sa‘âdetlü İbrahim Sarim Efendi -dâme uluvvuhû-ya hitâben fermân-ı âlîşân sâdır olmağın efendi-i mûmâ-ileyh ma‘rifetleriyle asıl müfredât defteri Haremeyni’ş-şerîfeyn Muhâsebesi’ne kayd ve hıfz olunup iktizâ eden sûretleri ve ilmühaberleri verildiği ve defter-i mezkûrda bâlâda muharrer ve mastûr Kartal ve tevâbi‘i mukāta‘asının mâlından dahi yüz guruş hatt ü tenzîl olunmağla ber-mûceb-i şurût-ı hatt-ı hümâyûn-ı merhamet-makrûn ve sâdır olan fermân-ı celîlü’ş-şân-ı mevhebet-nümûn işbu sûret mukāta‘a-i mezbûrun vâki‘ olduğu kazânın sicillâtına sebt olunduğunu müş‘ir i‘lâmı gelüp kalemine kayd ve hıfz etdirilmek içün nizâm-yâfte olan tenzîlât zımnında verilen sûretleri musarrah ve şurûta mürâ‘at olunmak üzere mukāta‘a-i merkūmenin mutasarrıfları es-Seyyid Mehmed Ağa ve Hacı Mustafa Ağa ve Süleyman Ağa taraflarına işbu sûret verildi.<br><br>[Fi’t]-târîhi’l-mezkûr.</p>          <br><a title="Önceki sayfa" style="text-decoration:none" href="./ayrmetin.php?idno=115"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=117"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o162"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>