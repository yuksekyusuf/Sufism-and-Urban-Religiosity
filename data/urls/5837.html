﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 117<br>Hüküm no: 83<br>Orijinal metin no: [22a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Bey’in tarlalarının Mustafa Ağa’ya satıldığı</b><br><br>Mahmiye-i İstanbul’da Arabacılar kârhânesi kurbünde Kapıağası mahallesinde sâkin umdetü’l-eşbâh Hâfız Abdullah Bey b. el-Hâc Mehmed Efendi nâm kimesne meclis-i şer‘-i şerîf-i enverde fahrü’s-sâdâti’l-kirâm bâ‘isü hâze’l-kitâb es-Seyyid el-Hâc Mustafa Ağa b. es-Seyyid Mehmed mahzarında ikrâr ve takrîr-i kelâm edip Armiye’li Salih Ağa Kethudâsı el-Hâc Yusuf nâm müteveffânın kızı olup bundan akdem vefât eden Emetullah Hatun’dan hayatında bedel-i ma‘lûm ve medfû‘ ve makbûzu mukābelesinde bâ-ma‘rifet-i sahib-i arz tefevvüz ve kabûl etmemle yedimde hakk-ı müfevvazım olup İnebahtı Sancağı’nda İrmiye kazâsında Aydınlı nâm karye sınırı dâhilinde vâki‘ Kırçin mülhakātından lede’l-cîran ma‘lûmü’l-hudûd ve’l-kıt‘a yedi aded çifti mütehammil mezrû‘ât-ı ma‘lûmeyi hâvî yedi aded tarlalarımın hakk-ı tasarruflarını bâ-ma‘rifet-i sahib-i arz mezbûr es-Seyyid el-Hâc Mustafa Ağa’ya bin iki yüz doksan beş guruş bedel mukābelesinde ferâğ ve tefvîz ve mahâllinde kabz ve tasarrufa taslît ve ma‘lûmü’l-esâmî ve’l-eşhâs yedi nefer çiftçiler zimmetlerinde cihet-i karzdan hakkım olan yüz beş guruşu mezbûrûndan taleb ve da‘vâ ve ahz u kabza tarafımdan mezbûr es-Seyyid el-Hâc Mustafa Ağa’yı vekîl ve nâib-i menâb nasb ve ta‘yîn eylediğimde ol dahi ber-vech-i muharrer tefevvüz ve vekâlet-i mezbûreyi kabûl ve merâsimini edâya ta‘ahhüd ve iltizâm eylediğinden sonra bedel-i mezkûru merkūm es-Seyyid el-Hâc Mustafa yedinden ahz u kabz ve mesârifime sarfla istihlâk eylediğimden sonra mezbûr es-Seyyid el-Hâc Mustafa Ağa bedel-i mezkûra müte‘allika âmme-i de‘âvî ve mutâlebât ve muhâsâmâtdan benim zimmetimi ibrâ-i âmm-ı râfi‘u’l-hısâm ile ibrâ ve ıskāt eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Şevval li-sene selâse ve erba‘în ve mie ve elf.<br><br>Şuhûdü’l-hâl: Za‘îm Ömer Ağa b. Halil, el-Hâc Ali b. el-Hâc Bayram Armiye’den, el-Hâc Yusuf b. Abdullah Armiye’den, Molla Hüseyin b. Şirin, Mehmed Çelebi b. Abdullah, Hüseyin Çelebi b. İsmail, Armiye’den, Ahmed b. Abdullah, Molla Ahmed b. Abdullah, Mehmed b. Mehmed tâbi‘-i za‘îm ağa, el-Hâc Süleyman b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5836"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5838"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o451"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>