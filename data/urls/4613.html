﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 319<br>Hüküm no: 334<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Osman’ın Hacı İbrahim Odabaşı b. Süleyman’a olan borcunu ödemesi</b><br><br>Mahmiye-i İstanbul’da Kadırga Limanı kurbünde sâkin işbu râfi‘u’l-kitâb el-Hâc İbrahim Odabaşı b. Süleyman nâm kimesne mahfil-i kazâda Mehmed Ağa b. Osman nâm kimesne mahzarında üzerine da‘vâ ve takrîr-i kelâm edip mezbûr Mehmed Ağa zimmetinde cihet-i karzdan elli guruş ve beynimizde ma‘lûme eşyâ bahâsından dahi yirmi guruş ki cem‘an yetmiş guruş hakkım olup hattâ meblağ-ı mezbûr bana deyni olduğunu alâ-ruûsi’l-işhâd ikrâr ve işhâd dahi edip yedime temessük verdiğinden sonra meblağ-ı mezbûr[un] dokuz guruşunu ahz u kabz edip altmış bir guruş zimmetinde bâkī kalmağla suâl olunup meblağ-ı bâkī-i mezbûrun alıverilmesi matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden olup Sekizinci Cemâ‘at yoldaşlarından Abdullah Beşe b. Ahmed ve Mehmed Beşe b. Mehmed nâm kimesneler li-ecli’ş-şehâde mahfil-i kazâya hâzırân olup isre’l-istişhâd fi’l-hakīka bundan akdem mezbûr Mehmed Ağa müdde‘î-i mezbûra cihet-i karzdan elli guruş ve beynimizde ma‘lûm eşyâ bahâsından dahi yirmi guruş ki cem‘an yetmiş guruş zimmetimde lâzımü’l-kazâ deynimdir deyü bizim huzûrumuzda ikrâr ve yedine temessük verip bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı bâkī-i mezbûr altmış bir guruşu müdde‘î-i mesfûra edâ ve teslîme mezbûr Mehmed Ağa’ya tenbîh-birle mâ-vaka‘a bi’t-taleb ketb olundu.<br><br>Fî 9 min-Cumâdelâhire sene 1121<br><br>Şuhûdü’l-hâl: el-Hâc Mustafa Efendi b. ( ), el-Hâc Hüseyin Beşe Çukadâr, el-Hâc Mehmed Çelebi tâbi‘-i efendi, Mehmed Çelebi b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b319"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>