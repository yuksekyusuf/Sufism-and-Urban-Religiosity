﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 408<br>Hüküm no: 354<br>Orijinal metin no: [67b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Agop v. Mardıros ile Çedikçi Halil Ağa’nın vereselerinin ev intikalinden 1000 guruşa sulh oldukları</b><br><br>1500 guruş ibrâ ve 1000 guruş ahz ü kabz ve menzil intikāli evlâdına<br><br>Ma‘rûz<br><br>Mübârek-rikâb-ı kamer-tâb-ı husrevâneye takdîm-i arzuhâl eden mu‘arrefetü’ş-şahs Turfanda bt. Agop Nasrâniyenin zevci olup bundan akdem hâlik olan Keresteci Agop v. Mardiros zimmînin verâseti zevce-i metrûkesi mersûme Turfanda Nasrâniye ile sulbî kebîr oğlu Kirkor ve sulbiye kebîre kızı Maryam Nasrâniye ve sagīre kızı Noyne’ye inhisârı tahakkukundan sonra verese-i mersûmûndan mersûm Kirkor zimmî evvelen Çarşamba günü Arz Odası’nda huzûr-ı hazret-i sadâret-penâhîde ve ba‘dehû bi’t-terâzî du‘âhâne-i dâ‘îlerinde ma‘kūd meclis-i şer‘-i enverde sagīre-i mersûmenin anası ve min-kıbeli’ş-şer‘ vasîyy-i mansûbesi mesfûre Turfanda ile mersûme Maryam Nasrâniyeler hâzıra oldukları hâlde Çedikçi el-Hâc Halil Ağa nâm kimesne muvâcehesinde hazır bi’l-meclis es-Seyyid Ahmed Efendi b. es-Seyyid İbrahim’in mütevellîsi olup nezâret-i dâ‘iyânemde olan evkāfdan merhûm Şücâeddin Yusuf Anbarî Vakfı müsakkafâtından mahrûse-i Galata hâricinde Beyoğlu nâm mahâlde Santa Marika mahallesinde vâki‘ hâmiş-i arzuhâlde ihrâc olunan defter-i vakf kaydında muharrer olduğu üzre beher şehr on akçe icâre-i müecceleli hâlik-i mersûm sağlığında bâ-temessük-i mütevellî bi’l-icâreteyn müstakillen mutasarrıf olduğu ma‘lûmü’l-hudûd bir bâb menzil-i müfrez-i sagīri hâlik-i mesfûr merkūm Halil Ağa’nın pederi İbrahim Ağa b. Ahmed’in mâlından ve yedinden iktirâz ve kabz eylediği iki bin beş yüz guruş deyni mukābelesinde vefâen bâ-re’y-i mütevellî merkūm İbrahim Ağa’ya ferâğ ve tefvîz ettikden sonra evvelen babam mersûm Agop zimmî deyni olan meblağ-ı mezkûr iki bin beş yüz guruşu edâ ile menzil-i mezkûr geri red ve ferâğ olunmaksızın hâlik ve ba‘dehû mezbûr İbrahim Ağa verâseti ancak sulbî oğlu merkūm el-Hâc Halil Ağa’ya münhasıra olduğu hâlde fevt olup lâkin babam hâlik-i mersûmun deyn-i mezkûrunu edâya asla terekesi nâmına nesnesi olmadığından mezbûr el-Hâc Halil Ağa bi’l-verâse alacağı olan meblağ-ı mezkûr iki bin beş yüz guruşun bin beş yüz guruşunu rızâsıyla hat ve tenzîl ve bâkīsi olan bin guruşu ben mâlımdan teberru‘an mezbûr el-Hâc Halil Ağa’ya def‘ ü teslîm ol dahi ba‘de’l-ahz mütevellî-i hâzır-ı merkūm dahi menzil-i mezkûru babamız hâlik-i mesfûrun âdiyen intikālinden benimle kız karındaşlarım hâzıra-i mersûme Maryam Nasrâniye ile sagīre Noyne’nin eslâsen tasarrufumuza ba‘de’l-izn bi’l-cümle bundan akdem menzil-i mezkûrun şart-ı mezbûr ile ferâğına dâir ve sâir beynimizde cereyân eden cemî‘ hukūk-ı şer‘iyeye müte‘allika âmme-i da‘vâdan benimle anam ve kız karındaşım hâzıretân-ı mersûmetândan her birimiz ancak [68a] bi’l-asâle mezbûr el-Hâc Halil Ağa’nın zimmetini ol dahi hat ve tenzîl eylediği meblağ-ı mezkûr bin beş yüz guruşa ve ferâğ-ı mezkûrda kat‘î müdde‘âsına ve bi’l-cümle husûs-ı mezkûra müte‘allika âmme-i da‘vâdan benimle anam ve kız karındaşım hâzıretân-ı mesfûretânın zimmetlerimizi her birimiz ibrâ-i âmm-ı sahîh-i şer‘î ile ibrâ ve ıskāt ve her birimiz ber-vech-i muharrer bi’l-asâle âharın ibrâsını kabûl eyledik deyü bi’l-cümle takrîrini mezbûr el-Hâc Halil Ağa ile mütevellî-i hâzır-ı merkūm es-Seyyid Ahmed Efendi ve hâzıretân-ı mersûmetân Turfanda ve Maryam Nasrâniyelerden her biri tasdîk edip bu vechile kat‘-ı münâza‘a eyledikleri İstanbul Mahkemesi’nden huzûr.<br><br>Fî 25 Ş sene 1242<br><br>Nüshateyn</p>          <br><a title="Önceki sayfa" style="text-decoration:none" href="./ayrmetin.php?idno=33780"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33782"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b408"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>