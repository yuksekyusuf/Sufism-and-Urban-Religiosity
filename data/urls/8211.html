﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 282<br>Hüküm no: 400<br>Orijinal metin no: [53a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zenciye Zeynep’in boşandığı Aşçı Hasan Ağa’nın kendisini tekrar nikâhlaması talebiyle açtığı davanın reddedildiği</b><br><br>Takrîr-i meşrûhu üzere tasaddî eylediği da‘vâsı adem-i iltifât<br><br>Ma‘rûz<br><br>Medîne-i Üsküdar mahâllâtından Solaksinan mahallesinde sâkine sâhibe-i arzuhâl mu‘arrefetü’z-zât Zenciye Zeyneb Kadın bt. Abdullah İstanbul Bâb Mahkemesi’nde meclis-i şer‘de derûn-ı arzuhâlde mezkûrü’l-ism Aşçı Hasan Ağa b. Mehmed nâm kimesne muvâcehesinde mezbûr Hasan Ağa iki yüz guruş mehr-i müeccel tesmiyesiyle zevc-i dâhilim iken târîh-i i‘lâmdan üç sene mukaddem İstanbul’da Mahmudpaşa Mahkemesi’nde beni tatlîk ve mehr-i müeccel-i mezkûrum olan iki yüz guruş ile nafaka-i iddet-i ma‘lûmem ve me’ûnet-i süknâm mukābelelerinde bi’t-terâzî beynimizde ta‘yîn olunan yüz guruş ki cem‘an üç yüz guruşu mahkeme-i mezbûrede huzûr-ı hâkimü’ş-şer‘de bana teslîm ben dahi yedinden ahz u kabz etmişidim el-hâletü hâzihî el-yevm ben nefsimi âhara tezvîc etmeyip mücerred merkūm Hasan Ağa mukaddemâ zevcim olmağla öyle olacak yine beni tezevvüc etmek üzere mezbûr Hasan Ağa’ya cebr olunsun deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı müdde‘iyye-i mezbûre Zeyneb Kadın’a tefhîm olunduğu huzûr-ı [âlîlerine i‘lâm olundu]<br><br>Fî 20 Muharrem sene [1]256</p>          <br><a title="Önceki sayfa" style="text-decoration:none" href="./ayrmetin.php?idno=8210"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8212"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>