﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 287<br>Hüküm no: 333<br>Orijinal metin no: [62b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Mehmed’in kendisini darp eden eşi Mustafa’dan boşanması</b><br><br>Mahmiye-i İstanbul’da Zincirli Perro? kurbünde Kocamustafapaşa mahallesinde sâkine Emine bt. Mehmed nâm hatun tarafından husûs-ı âti’l-beyâna vekîl olup vekâleti bimâ-hüve tarîkı’s-sübût şer‘an sâbite olan Mehmed Efendi b. Süleyman nâm kimesne Dîvân-ı hümâyûn-ı sa‘âdet-makrûnda akd olunan meclis-i şer‘de mahmiye-i mezbûrede Fenâyî Dede mahallesinde sâkin Mustafa b. Ali nâm kimesne mahzarında üzerine da‘vâ ve takrîr-i kelâm edip mezbûr Mustafa bundan akdem yirmi bin akçe mehr-i müeccel ile müvekkilem mezbûre Emine’yi tezevvüc ve duhûl etdikden sonra târîh-i kitâb senesi Cumâdelâhiresi’nin yirmi birinci Sebt günü müvekkilem mezbûre Emine’yi darb etmekle mezbûre Emine dahi firâr edip şehr-i mezbûrun yirmi ikinci isneyn gecesi mezbûr Mustafa Bey evinde yatmayıp âhar kimsenin menzilinde yatdıkda mezbûr Mustafa müvekkilem mezbûre Emine için eğer zevcem bu gece babası evinde yatmayıp âhar kimesnenin menzilinde yatdı ise benden üç talâk boş olsun deyü şart ve ta‘lîk edip müvekkilem mezbûre Emine dahi şehr-i mezbûrun yirmi ikinci isneyn gecesi babası evinde yatmayıp Pazarbaşı el-Hâc Ali nâm kimesnenin Fenâyî Dede mahallesinde vâki‘ evinde yatıp şart-ı mezkûre binâen mezbûr Mustafa’dan üç talâk boş olmağla suâl olunup mehr-i mezbûru olan meblağ-ı mezbûr yirmi bin akçenin mezbûr Mustafa’dan alıverilmesi matlûbumdur dedikde, gıbbe’s-suâl mezbûr Mustafa müvekkile-i mezbûreyi yirmi bin akçe mehr-i müeccel ile tezevvüc ve duhûlünü ikrâr lâkin şart-ı mezkûru inkâr etmeğin müdde‘î-i mezbûrdan müdde‘âsını mübeyyine beyyine taleb olundukda mahmiye-i mezbûrede Hoca Üveys mahallesinde sâkin Mehmed Beşe b. Muslihiddin ve Canbâziye mahallesi sükkânından Ahmed Beşe b. Mehmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Mustafa’nın zevcesi olan müvekkile-i mezbûre Emine şehr-i mezbûrun yirmi ikinci isneyn gecesi zevcinin menzilinde yatmayıp âhar kimesnenin evinde yatmak ile mezbûr Mustafa müvekkile-i [63a] mezbûre için eğer bu gece zevcem babası evinde yatmayıp âhar kimesnenin evinde yatdı ise benden üç talâk boş olsun deyü şart ve ta‘lik etmişdir, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinden sonra mahmiye-i mezbûrede Sancakdâr Hayreddin mahallesi sükkânından diğer Mustafa b. Mehmed nâm kimesne ile Kocamustafapaşa mahallesi sâkinelerinden Belkıs bt. Abdullah ve diğer Belkıs bt. Mehmed nâm hatunlar li-ecli’ş-şehâde meclis-i şer‘a hâzırûn olup istişhâd olunduklarında fi’l-hakīka mezbûr Mustafa’nın zevcesi olan müvekkile-i mezbûre Emine târîh-i kitâb senesi Cumâdelâhiresi’nin yirmi ikinci isneyn gecesi babası evinde yatmayıp Pazarbaşı mezbûr el-Hâc Ali zikr olunan Fenâyî Dede mahallesinde vâki‘ menzilinde yatıp şart-ı mezkûre binâen mezbûr Mustafa’dan talâk-ı selâse ile mutallaka olmuşdur, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde mezbûrûn Mehmed Beşe ve Ahmed Beşe ve diğer Mustafa ve Belkıs ve diğer Belkıs’ın ba‘de’t-ta‘dîl ve’t-tezkiye şehâdetleri makbûle olmağın mûcebince müvekkile-i mezbûrenin mezbûr Mustafa’dan talâk-ı selâse ile beynûnetine ba‘de’l-hükmi’ş-şer‘î mehr-i mezbûru olan meblağ-ı mezbûr yirmi bin akçeyi müvekkile-i mezbûra edâya mezbûr Mustafa’ya tenbîh olunmağın mâ-vaka‘a bi’t-taleb ketb olundu.<br><br>Fi 23 min-Recebi’l-ferd sene 1081.<br><br>Şuhûdü’l-hâl: İmam Ahmed Efendi b. Mehmed el-müzekkî, İmam Hüseyin Efendi b. Mehmed el-müzekkî, zahrü’l-akrân Hüseyin Ağa kethüdâ-yı hazret efendi, fahrü’l-eşbâh Mehmed Ağa ser-muhzırân, eş-Şeyh Musa Efendi el-müzekkî.</p>          <br><a title="Önceki sayfa" style="text-decoration:none" href="./ayrmetin.php?idno=2650"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2652"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>