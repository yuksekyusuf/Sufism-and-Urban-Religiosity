﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 398<br>Hüküm no: 492<br>Orijinal metin no: [94b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanova seferinde şehit olan Hüseyin Çelebi’nin vârislerine kalan ve Eğrikapı dışında olan çayırının satılması</b><br><br>Mahmiye-i İstanbul’da Eminbey mahallesinde sâkin iken bundan akdem Yanova seferinde şehîd olan Hüseyin Çelebi b. Mustafa’nın verâseti li- ebeveyn karındaşı kıdvetü’l-emâsil ve’l-a‘yân Mahmud Efendi b. Mustafa’ya ve zevcesi kamer Hatun bt. Hasan Kethudâ’ya ve sulbiye kızı olup sinni bulûğa mütehammil olduğu hâlde bulûğunu mu‘terife olan Saliha’ya münhasıra olup mûmâ-ileyh Mahmud Efendi b. Mustafa meclis-i şer‘-i şerîfde bâ‘iset-i tahrîr-i kitâb merkūme Saliha bt. el-merhûm Hüseyin Çelebi tarafından husûs-ı âti’z-zikre vekîl olup hasm-ı şer‘î mahzarında bi- mâ- hüve nehcü’s-sübût şer‘an vekâleti sâbite olan fahrü’l-akrân Mehmed Çelebi b. Seydi Ali mahzarında bi’t-tav‘ ve’r-rızâ ikrâr ve i‘tirâf edip müteveffâ-yı mezbûr Hüseyin Çelebi’nin mahmiye-i mezbûre ebvâbından Eğrikapı hâricinde vâki‘ lede’l-ahâli ve’l-cîrân ma‘lûmetü’l-hudûd olan çayırı mirâren ve kirâren mecâlis-i tâlibîn ve râgıbîne arz olundukda ragabât-ı nâs münkatı‘a oldukdan sonra müvekkile-i mezbûre Saliha üzerinde kırk beş bin akçede karâr edip meblağ-ı mezbûrdan sekiz sehmden üç sehm benim hisse-i şer‘iyem on altı bin sekiz yüz yetmiş beş akçe edip meblağ-ı mesfûr on altı bin sekiz yüz yetmiş akçeyi bi’t-tamam ve’l-kemâl vekîl-i mezbûr Mehmed Çelebi yedinden alıp kabz edip sâlifü’z-zikr çayırda olan üç sehm hisse-i şer‘iyemi mezbûre Saliha’ya bey‘-i bâtt-ı sahîh-i şer‘î ile bey‘ ve teslîm eyledim dedikde mukırr-ı mûmâ-ileyhi ikrâr-ı meşrûhunda vekîl-i mezbûr Mehmed Çelebi vekâleti hasebi ile vicâhen tasdîk ve şifâhen tahkīk edicek mâ-vaka‘a bi’t-taleb ketb olundu.<br><br>Tahrîren fî-evâsıtı şehr-i Recebi’l-mürecceb li-sene hamse ve elf.<br><br>Şühûdü’l-hâl: Bali Çavuş b. Kasım, İbrahim Çavuş b. Bali Çavuş, Salih Çavuş b. Bali Çavuş, Mustafa b. Mahmud, Cafer b. Abdullah el-münâdî, Yusuf Çavuş b. Davud.</p>          <br><a title="Önceki sayfa" style="text-decoration:none" href="./ayrmetin.php?idno=35629"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35631"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o430"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>