﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 104<br>Hüküm no: 61<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa oğlu Ali Ağa’nın vârisi Ebubekir oğlu Mehmed Ağa’ya vasi tayini</b><br><br>Medîne-i hazret-i Ebâ Eyyüb Ensârî -radıye anhu Rabbühü’l-Bârî- mahallâtından Kiremitçi Süleyman Ağa mahallesinde sâkin iken bundan akdem vefât eden Ali Ağa b. Hasan Ağa’nın asabe-i nesebiye cihetinden vâris-i ma‘rûfu olan gāib ani’l-belde Mehmed Ağa b. Ebubekir’in hisse-i mevkūfesini ahz u kabz [ve] zabt u hıfza kıbel-i şer‘den bir vasî ve kayyım nasbı lâzım ve mühim olmağın emânet ile mu‘arrefe ve istikāmet ile mevsûfe her vechile vesâyet uhdesinden gelmeğe kādir idiği zeyl-i kitâbda muharrerü’l-esâmî Müslimîn haberleriyle lede’ş-şer‘i’l-enver zâhir ve mukarrer olan müteveffâ-yı mezbûrun kız karındaşı işbu râfi‘atü’l-kitâb Âişe Hatun’u hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi gāib-i mezbûrun hisse-i mevkūfesini ahz u kabz [ve] zabt u hıfza vasî ve kayyım nasb ve ta‘yîn buyurduklarında ol dahi vesâyet-i mezbûresini ve merâsimini edâya ta‘ahhüd ve iltizâm etmeğin mâ-vaka‘a bi’t-taleb ketbolundu.<br><br>Fi’l-yevmi’t-tâsi‘ ve’l-ışrîn min-Ramazâni’l-mübârek li-sene tis‘a ve ışrîn ve mi’e ve elf.<br><br>Şuhûdü’l-hâl: Hasan Çelebi b. Mehmed, Mustafa Efendi b. Hüseyin, es-Seyyid Mustafa b. Sefer, İsmail Efendi b. el-Hâc Osman, Ali Çelebi b. Abdulbâki.<br><br>[24a]<br><br>Bogasi kaplı kedi kürkü 1 360 akçe Şam alacası 1 380 akçe Bogasi kapama 1 250 akçe Köhne çakşır 1 50 akçe Köhne anteri ma‘a zıbun 1 80 akçe Çuka nimten 1 240 akçe Mâ’î çuka ser hatlı 1 400 akçe Müsta‘mel çakşır 1 360 akçe Def‘a köhne bogasi kaplı kedi kürkü 200 akçe Köhne zıbun 2 50 akçe Köhne kavuk 3 60 akçe Kırmızı çuka ferâce 1 970 akçe Köhne çuka yağmurluk 1 300 akçe Def‘a köhne alaca 1 100 akçe Yeşil çuka kaplı nâfe kürk 1 150 akçe Def‘a köhne alaca kapama 1 50 akçe Beyaz tüfenk kuşak 1 50 akçe Köhne bogasi kapama 1 100 akçe Köhne destâr 1 60 akçe Def‘a köhne destâr 1 150 akçe Pirinç zarflı sâ‘at 1 1200 akçe Çalar sâ‘at 1 910 akçe Kitâb-ı Muhammediye 1 300 akçe Kütüb-i müteferrika 4 260 akçe Nısf-ı menzil ber-vech-i tahmîn 24.000 akçe Hırdavât-ı menzil 1000 akçe Kara kılıç 1 360 akçe Cem‘an 33.690 akçe<br><br>Minhe’l-ihrâcât Resm-i âdî 843 akçe Kâtibiyye 180 akçe Çukadâriye 120 akçe Muhzıriyye 120 akçe Dellâliye 200 akçe Kaydiyye 30 akçe Düyûn-ı müteferrika 280 akçe Cem‘an yekûn 1772 akçe<br><br>El-bâkī<br><br>31.918 akçe<br><br>Minhe’s-sülüs ber-mûceb-i vasiyet bâ-hüccet-i şer‘iyye<br><br>10.639 akçe<br><br>Sahhu’l-bâkī li’t-taksîm beyne’l-verese 21.278 akçe Hissetü’z-zevci’l-mezbûre 2659 akçe Hissetü’l-binti’l-mezbûre 10.639 akçe Hissetü gāibi’l-mezbûr el-Hâc Ahmed 3990 akçe Hissetü gāibi’l-mezbûr Ali 3990 akçe<br><br>Bu mahalde hatâ olunup sahîhi başka kâğıda kaydolunmuşdur. Mühür</p>          <br><a title="Önceki sayfa" style="text-decoration:none" href="./ayrmetin.php?idno=16218"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16220"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o314"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>