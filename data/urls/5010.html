﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 130<br>Hüküm no: 86<br>Orijinal metin no: [17a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Hasan Çelebi’nin Seyyid Mehmed’e olan borcunu vârisi olan oğluna ödemesi emredildiği</b><br><br>İsbât-ı rüşd.<br><br>Medîne-i Halebü’ş-şehbâ mahallâtından Ferâfire Mahallesi’nde sâkin iken bundan akdem fevt olan es-Seyyid Mehmed b. es-Seyyid Mehmed b. Ebûbekir’in sulbî oğlu ve hasren vârisi ve sin ve cüssesinin bülûğa tahammülü olmağla bülûğuna mu‘terif olan mahmiye-i İstanbul’da Çarşamba pazarı kurbünde mütemekkin es-Seyyid Mehmed meclis-i şer‘-i şerîf-i enverde es-Seyyid Hasan Çelebi b. es-Seyyid Mehmed mahzarında üzerine da‘vâ ve takrîr-i kelâm edip mezbûr es-Seyyid Hasan Çelebi zimmetinde babam müteveffâ-i mezbûrun yirmi guruş cihet-i karzdan hakkı olup kable’l-ahz vefât etmeğin hâlâ ben âkıl ve bâliğ ve reşid ve umûrumu tasarrufa kādir olmamla mezbûr es-Seyyid Hasan Çelebi’ye suâl olunup meblağ-ı mezbûr yirmi guruşu bana edâ ve teslîme tenbîh olunmak matlûbumdur dedikde gıbbe’s-suâl mezbûr es-Seyyid Hasan Çelebi cevâbında fi’l-hakīka müdde‘î-i mezbûrun babası müteveffâ-i mezbûra cihet-i karzdan zimmetinde yirmi guruş deyni olduğunu ikrâr lâkin mezbûr es-Seyyid Mehmed’in âkıl ve bâliğ ve reşid olduğu ma‘lûmum değildir deyü inkâr edicek müdde‘î-i mezbûrdan müdde‘âsına musaddaka beyyine taleb olundukda udûl-i Müslimînden es-Seyyid Abdüllatif b. es-Seyyid Mehmed ve el-Hâc Osman b. el-Hâc Mehmed ve es-Seyyid Hasan b. es-Seyyid Hasan ve es-Seyyid Ali b. es-Seyyid Süleyman ve el-Hâc Mehmed b. el-Hâc Mehmed nâm kimesneler li-ecli’ş-şehâde meclis-i şer‘a hâzirûn olup isre’l-istişhâd fi’l-hakīka işbu mezbûr es-Seyyid Mehmed âkıl ve bâliğ ve reşid ve umûrunu tasarrufa kādirdir biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye ettikde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 10 Rebî‘ülevvel sene [1]143.<br><br>Şuhûdü’l-hâl: İbrahim Çelebi b. Mustafa, Mehmed Çelebi b. Abdullah, Ya‘kub b. Abdullah, Ahmed b. Hasan, es-Seyyid Abdüllatif b. es-Seyyid Mehmed, el-Hâc Osman b. el-Hâc Mehmed, es-Seyyid Ali Çelebi b. es-Seyyid Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=5009"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5011"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o747"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>