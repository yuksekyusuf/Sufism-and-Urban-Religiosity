﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 271<br>Hüküm no: 259<br>Orijinal metin no: [36b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Mehmed’in Mustafa b. Mehmed’deki alacağını ispatlayamadığı</b><br><br>Mu‘ârazadan men‘<br><br>Dârü’s-saltanati’l-aliyye Kostantıniyyetü’l-mahmiyede merhûm Sultan Süleyman -aleyhi rahmetü rabbühü’l-gufrân- medresesinde sâkin Molla Mehmed b. Yusuf nâm kimesne meclis-i şer‘-i şerîf-i enverde bâ‘is-i hâze’l-kitâb Mustafa b. Mehmed nâm kimesne mahzarında üzerine da‘vâ ve takrîr-i kelâm edip mezbûr Mustafa’ya târîh-i kitâbdan iki buçuk sene mukaddem gāibetü ani’l-meclis Fâtıma bt. Osman nâm hatun bana akd ve tezvîc etmek için bi-tarîkı’r-rüşvet on fındık altını ile elli para vermiş idim, hâlâ meblağ-ı mezkûru taleb eylediğimde edâdan imtinâ‘ eder suâl olunup bana edâ ve teslîme mezbûr Mustafa’ya tenbîh olunmak murâdımdır dedikde gıbbe’s-suâl mezbûr Mustafa cevâbında müdde‘î-i mezbûr yedinden ancak otuz bir guruş ve bir rub‘ guruş gāibe-i merkūme Fâtıma Hatun’un mehr-i müecceli olmak üzere ba‘de’l-kabz meblağ-ı mezkûru gāibe-i merkūmeye tamâmen def‘ ü teslîm eyledim deyü def‘ ve ziyâde müdde‘âsını inkâr edicek gıbbe’l-istintâk ve akībe’l-inkâr mezbûr Mustafa’dan def‘-i mezkûruna mutâbık beyyine taleb olundukda udûl-ı ahrâr-ı ricâl-i Müslimînden [37a] ve mahmiye-i mezkûrede Şeyh Ebulvefâ Câmi‘-i şerîfi müezzini Ömer Halîfe b. Mustafa ve Kayyum Mustafa Halîfe b. Mehmed ve Molla İbrahim b. Mehmed nâm kimesneler li-ecli’ş-şehâde meclis-i şer‘a hâzırûn olup isre’l-istişhâd fi’l-hakīka işbu Molla Mehmed b. Yusuf târîh-i kitâbdan iki buçuk sene mukaddem gāibetü ani’l-meclis Fâtıma bt. Osman nâm hatunu kendüye akd ve tezvîc eyledikde mezbûrenin mehr-i müecceli olmak üzere mezbûr Mustafa’ya bizim huzûrumuzda otuz bir guruş ve bir rub‘ guruş def‘ ü teslîm ol dahi ba‘de’l-kabz gāibe-i merkūmeye def‘ ve teslîm edip bizi işhâd etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle oldukdan sonra müdde‘î-i mezbûr ziyâde müdde‘âsını bir vechile beyâna kādir olmayıp tahlîfe dahi tâlib olmamağın mûcebiyle müdde‘î-i mezbûr Molla Mehmed meblağ-ı mezbûr mutâlebesiyle mezbûr Mustafa’ya bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fî 12 S sene 1153.<br><br>Şuhûdü’l-hâl: el-Hâc Mustafa, Kayıkcı Mustafa, Ali b. Abdullah, Solak Mustafa Çelebi b. el-Hâc Mehmed, Hâfız Yusuf Efendi b. Hâfız Receb, Mehmed Odabaşı</p>          <br><a title="Önceki sayfa" style="text-decoration:none" href="./ayrmetin.php?idno=6474"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6476"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>