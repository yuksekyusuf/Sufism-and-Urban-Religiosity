﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 340<br>Hüküm no: 320<br>Orijinal metin no: [43a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Derviş Mehmed ve kız kardeşi Şerife Ayşe Hatun’un Habibe aleyhindeki menzil davalarında haksız oldukları</b><br><br>Kadırga Limanı’nda menzil nizâ‘ı<br><br>Ma‘rûz<br><br>Mübârek Rikâb-ı kamer-tâb-ı hüsrevânîye takdîm-i arzuhâl eden es-Seyyid Derviş Mehmed ve kız karındaşı zâtı mu‘arrefe Şerife Âişe Hatun evlâd-ı es-Seyyid Derviş Abdülkerim b. el-Hâc Abdullah evvelâ Çarşamba günü Arz Odası’nda huzûr-ı hazret-i kāimmakām-ı âlî-makāmîde ve ba‘dehû du‘âhânemizde ma‘kūd meclis-i şer‘-i münîrde vâlideleri Emine bt. Mehmed Emin nâm hatun hâzıra olduğu hâlde zikri âtî menzile ba-temessük-i mütevellî mutasarrıf ve ol-vechile vâzı‘atü’-yed olan Habibe bt. İsmail nâm hatun muvâcehesinde İstanbul kādıları fazîletlü efendiler nezâretlerinde âsûde evkāfdan İstanbul’da Kadırga Limanı kurbünde Kâtib Sinan mahallesi Mescid-i şerîfi Vakfı musakkafâtından mahalle-i mezbûrede kâin beher şehr yirmi akçe icâre-i müecceleli ma‘lûmü’l-hudûd ve’l-müştemilât bir bâb menzil babamız olup bundan akdem vefât eden mezbûr es-Seyyid Derviş Abdülkerim’in bâ-temessük-i mütevellî bi’l-icâreteyn taht-ı tasarrufunda iken babamız mezbûr bin iki yüz on bir senesi Şa‘bânı’nın on yedinci günü menzil-i mezkûru maraz-ı mevti hâlinde kendüyü ölünceye değin görüp gözetmek şartıyla bâ-re’y-i mütevellî vâlidemiz hâzıra-i mezbûreye fâriğ olup ba‘de vefâtihî vâlidemiz mezbûre Emine Hatun dahi menzil-i mezkûru iki yüz on dört senesi Zilka‘desi’nin yirmi beşinci günü Peyk Mehmed Ağa b. Mustafa’ya bâ-re’y-i mütevellî fâriğa olup ba‘dehû mezbûr Mehmed Ağa fevt ve menzil-i mezkûr sulbî sagīr oğulları Yakub ve İsmail ve sulbiye kızı mürâhıka Nesibe’ye ba‘de’l-intikāl sagīrân-ı mezbûrânın vâlideleri ve bâ-hüccet vasîleri mezbûre Habibe Hatun bi’l-vesâye ve mürâhıka-i mezbûre bi’l-asâle izin hücceti mûcebince el-Hâc Mustafa Ağa’ya iki yüz yirmi bir senesi Cemâziyelâhire’nin on altıncı günü fâriğalar oldukdan sonra mezbûr el-Hâc Mustafa Ağa dahi işbu mezbûre Habibe Hatun’a bâ-re’y-i mütevellî fâriğ olup [43b] ol-vechile menzil-i mezkûre mezbûre Habibe Hatun hâmiş-i arzuhâlde mastûr defter-i vakıfdan muhrec derkenâr mantûkunca mutasarrıf ve vâzı‘atü’l-yed olmağla biz dahi şart-ı müfsid ile ferâğ-ı evvelin adem-i sıhhatine binâen menzil-i mezkûru taleb ederiz deyü ba‘de’d-da‘vâ ve’l-istintâk mezbûre Habibe Hatun dahi cevâbında müdde‘iyân-ı mezbûrânın babaları müteveffâ-yı mezbûr es-Seyyid Derviş Abdülkerim hâl-i hayût ve kemâl-i akl ve sıhhatinde menzil-i mezkûru hüsn-i rızâ ve tayyib-i hâtırı ve ferâğ-ı mu‘teber-i kat‘î ile târih-i mezbûrda zevcesi hâzıra-i mezbûre Emine Hatun’a bâ-re’y-i mütevellî ferâğ ve tefvîz, ol dahi tefevvüz ve kabûl etdikden sonra zevcim müteveffâ-yı mezbûr Peyk Mehmed Ağa’ya hayûtunda bâ-re’y-i mütevellî fâriğa olup zevcim mezbûr dahi fevt oldukda üç nefer evlâdı mezbûrûna ba‘de’l-intikāl murâhika-i mezbûre Nesibe asâleten ve ben sagīrân-ı mezbûrânın vasîleri olmamla vesâyeten menzil-i mezkûru bâ-re’y-i mütevellî mezbûr el-Hâc Mustafa Ağa’ya fâriğalar olup mezbûr el-Hâc Mustafa dahi menzil-i mezkûru bâ-re’y-i mütevellî bana fâriğa olup ol-vechile zabt ve tasarruf eylediğimden mâ‘adâ müdde‘iyân-ı mezbûrânın babaları müteveffâ-yı mezbûr es-Seyyid Derviş Abdülkerim hayatında menzil-i mezkûra ve şurût-ı müfside müdde‘âsına müte‘allika âmme-i de‘âvîden zevcesi hâzıra-i mezbûre Emine Hatun’un zimmetini kabûlünü hâvî ibrâ ve iskāt etmiş idi deyü hâzıra-i mezûrenin ve mütevellî-i vakf-ı mezbûrun tasdîkleriyle sûret-i def‘de eylediği da‘vâsını udûlden İmâm Osman Efendi b. Ahmed ve es-Seyyid Mehmed Tâhir Efendi b Hüseyin şehâdetleriyle bi’l-muvâcehe ber-nehc-i şer‘î isbât etmeğin mûcebince müdde‘iyân-ı mezbûrân da‘vâ-yı mezkûreleriyle mezbûre Habibe Hatun’a bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu].<br><br>Fî 6 Rebî‘ülâhir sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31727"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31729"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>