﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 433<br>Hüküm no: 482<br>Orijinal metin no: [195-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat edenlerin geride bıraktıkları emlakın satış ve diğer muamelelerinin kimler tarafından yapılacağı</b><br><br>Meşîhat<br><br>5<br><br>İstanbul Kādılığı’na,<br><br>Fazîletlü Efendim Hazretleri,<br><br>Zevc ve zevce gibi vâris-i meşrû‘ terkiyle vefât edenlerin emlâkindeki hısas-ı mahlûlenin ifrâz ve ta‘yîni husûsâtının suver-i icrâiyesi ve teferru‘âtı hakkında Şûrâ-yı Devlet Tanzîmât Dâiresi’nden i‘tâ ve Meclis-i Mahsûs-ı Vükelâ’da mütâla‘a olunan mazbatada dermeyân olunduğu vechile emlâkin bey‘i ve sâir mu‘âmelâtının îfâsı fî 21 Receb sene 1291 târihli nizâmnâme hükmünce Defter-i hâkānî’ye muhavvel olup vârisi ve vasiyyeti olmaksızın vefât edenlerin emlâk-i mahlûlesinin [196] mezkûr nizâmnâmenin on beşinci maddesine tevfîkan Defter-i hâkānî me’mûrları tarafından satılacağı gibi zevc veyâhûd zevce misillü şer‘an hissedâr olanların hisseleri doğrudan doğruya Defter-i hâkānî me’mûrları cânibinden ifrâz olunduktan sonra kalacak kısmın me’mûrîn-i mûmâ-ileyhim ma‘rifetiyle bi’l-müzâyede satılması ve esmânının Defter-i hâkānî’ye gönderilmesi karâr-ı müttehaz iktizâsından bulunduğuna ve bir mülkde şer‘an hisse-i irsiyeye nâil olanlar emvâl-i menkūleye de aynı sûretle hissedâr olacaklarından hisse-i meşrû‘âlarını usûlen isbât ve istifâ edecekleri binâen alâ-zâlik yedlerinde sûret-i sübûtu hâvî hücec-i şer‘iye bulunacağı cihetle emlâk-i mahlûledeki hisseleri için mehâkim-i şer‘iye icrâsına mahâl görülememekle beraber da‘vâ ve muhâsamayı müstelzim bir hâl bulunmaksızın emlâk-i mahlûledeki hısas-ı emîriyenin istihsâli ve bi’l-müzâyede satılması husûsunun ale’l-ıtlâk mehâkim-i şer‘iyeye mürâca‘atla muhâkemece cereyânına ve i‘lâm istihsâline ta‘lîk-i icrâsı dahi hukūk ve menâfi‘-i emîriyenin vakt ü zamanıyla ta‘kīb ve istifâsı emrinde fevka’l-âde müşkilât ve teahhurâtı ve bîhûde masraf ihtiyârını intâc eyleyeceğine binâen sâlifü’l-beyân karâr-ı sâbık dâiresinde îfâ-yı mu‘âmele olunması lâzım gelip fakat vasiyyet ve deyn ve şuf‘a iddi‘âsı gibi ahvâl vukū‘unda mahkeme-i şer‘iyeye mürâca‘atla oradan verilecek i‘lâm üzerine mu‘âmele-i mukteziyenin îfâ kılınması husûslarının nezâret-i müşârün-ileyhâya havâlesi bi’t-tezekkür iktizâsının îfâ kılındığına dâir cevâben vârid olan fî 11 Safer sene 1328 târihli ve iki yüz altmış dokuz adedli tezkire-i sâmîye üzerine keyfiyetin ta‘mîmen hükkâm-ı şer‘e izbârı Meclis-i Tedkīkāt-ı Şer‘iyye’den ifâde olunmuş ve mülhakāt nüvvâbına gönderilmek üzere işbu tahrîrâtın nüsah-ı kâfiyesi leffen irsâl kılınmış olmağla ona göre mu‘âmele îfâsı siyâkında tezkire-i mecî terkīm kılındı.<br><br>Fî 28 Rebî‘ülevvel sene 1328 ve fî 27 Mart sene 1326.<br><br>Şeyhülislâm<br><br>Hüseyin Hüsnü</p>          <br><a title="Önceki sayfa" style="text-decoration:none" href="./ayrmetin.php?idno=36406"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36408"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b433"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o479"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>