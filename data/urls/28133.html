﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 121<br>Hüküm no: 108<br>Orijinal metin no: [23a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Siyami b. Maksud b. Mehmed’in varisleri olan hanımı Gülistan bt. Abdullah ile kardeşi Mahmud’un kendilerine miras kalan evi Mehmed Çelebi b. Ahmed’e satmaları</b><br><br>Mahmiye-i İstanbul’da Debbâğ Yunus mahallesi sükkânından iken bundan akdem fevt olan Siyami b. Maksud b. Mehmed nâm kimesnenin verâseti zevce-i metrûkesi Gülistan bt. Abdullah nâm hatun ile li-ebeveyn er karındaşı Mahmud nâm kimesneye munhasıra olduğu şer‘an zâhir ve müte‘ayyin oldukdan sonra kendi tarafından asîl ve mezbûre Gülistan tarafından husûs-ı âti’z-zikri ikrâra vekîl olduğu zât-ı mezbûreyi ma‘rifet-i şer‘iyye ile ârifân Mehmed Çelebi b. Hüseyin ve Ömer Çelebi b. el-Hâc Mehmed şehâdetleriyle şer‘an sâbit olan merkūm Mahmud meclis-i şer‘-i şerîf-i enverde işbu bâ‘isü’l-kitâb Mehmed Çelebi [b.] Ahmed mahzarında ikrâr-ı tâm ve takrîr-i kelâm edip mûrisimiz müteveffâ-yı mezbûrun terekesinden olup mahalle-i mezbûrede vâki‘ bir tarafdan Medîne-i Münevvere Vakfı’ndan olan menzil ve bir tarafdan tarîk-i âm ile mahdûd fevkānî bir oda ve tahtânî bir sofa ve bir havlu ve kenîfi müştemil menzilimi bi-cümleti’t-tevâbi‘ ve’l-levâhık tarafından îcâb ve kabûlü hâvî bey‘-i bâtt-ı sahîh-i şer‘î ile mezbûr Mehmed Çelebi’ye yüz yetmiş beş esedî guruşa bey‘ ve temlîk ve teslîm ol dahi iştirâ ve kabûl ve temellük ve tesellüm eylediğinden sonra semeni olan meblağ-ı mezbûr yüz yetmiş beş guruşu yedinden tamâmen ahz u kabz eyledim, fîma-ba‘d menzil-i mahdûd-ı mezkûr merkūm Mehmed Çelebi’nin mülk-i müşterâsı olmuşdur, keyfe mâ yeşâ’ mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâmin aşer mine’l-Muharremi’l-harâm li-sene mi’e ve elf.<br><br>Şuhûdü’l-hâl: Mustafa Çelebi Muhzır, el-Hâc Şaban b. Ebûbekir, Osman Beşe b. Ömer, Hüseyin Çelebi b. Ali ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=28132"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28134"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>