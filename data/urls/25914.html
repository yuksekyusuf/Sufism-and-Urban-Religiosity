﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 841<br>Hüküm no: 1027<br>Orijinal metin no: [143a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Soruşturulmaları için ferman çıkarılan Mehmed’in kızları Sâliha ve Âmine’nin iyi hallerine şahitlik edildiği</b><br><br>Dârü’s-saltanati’s-seniyye Kostantıniyyeti’l-mahmiye’de bi’l-fi‘il za‘îmü’l-vakt olan fahrü’l-akrân Mehmed Ağa b. Ahmed meclis-i şer‘-i şerîfe gelip takrîr-i kelâm edip mahmiye-i mezbûrede Hoca Hayreddin mahallesi sâkinelerinden Sâliha ve Âmine ibnetey Mehmed nâm hatunların mahalleleri ahâlîsinden teftîş ve tefahhusları bâbında fermân-ı âlî sâdır olmuşdur kıbel-i şer‘-i mutahhardan mahallelerine varılıp teftîş ve tefahhus olunmak matlûbumdur dedikde sicn-i sultanîde nâibü’ş-şer‘ olan Mevlânâ Abdurrahman Efendi irsâl olunup ol dahi zeyl-i kitâbda mastûrü’l-esâmî olan Müslimîn ile mahalle-i mezbûreye varıp akd-i meclis-i şer‘-i şerîf eyledikde meclis-i ma‘kūd-ı mezbûrda mahalle-i mezkûre sükkânından mezbûretânın keyfiyet-i ahvâlleri suâl ve tefahhus olundukda mahalle-i mezbûrede sâkin Mehmed Efendi b. İbrahim ve Mehmed Halîfe b. Bayram el-müezzin ve Abdullah b. İlyas ve Mehmed b. Bali ve Ramazan b. Veli ve İbrahim Beşe b. Hasan ve sâir cemm-i gafîr kimesneler meclis-i ma‘kūd-ı mezbûrda mezbûretân Sâliha ve Âmine’nin bu ana değin sû’-i hâllerine muttali‘ olmadık her vechile sâlihalar ve mütedeyyine hatunlardır deyü hüsn-i hâllerini alâ-tarîkı’ş-şehâde haber verdiklerinde vâki‘ hâli mevlânâ-yı mezbûr mahâllinde tahrîr ba‘dehû meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’l-akrân Osman Ağa, Salih b. Ahmed, İbrahim b. Yusuf, Mustafa b. Ali, İvaz b. Yusuf, Mustafa Beşe, Nasuh b. İvaz, Mustafa b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=25913"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25915"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b841"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o923"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>