﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 64<br>Hüküm no: 48<br>Orijinal metin no: [18-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Bey’in bağını satması</b><br><br>Oldur ki, mahmiye-i Kostantıniyye mahallâtından Haraçcı mahallesi sâkinlerinden Hüseyin Bey b. İbrâhim Ağa tarafından husûs-ı âti’z-zikri bey‘a vekîl olup vekâleti Hüsrev Bey b. Abdullah ve Mustafa Bey b. Abdülmennan şehâdetleriyle sâbite olan İbrâhim Ağa b. Abdülmennan nâm kimesne meclis-i şer‘-i şerîf-i lâzımü’t-tevkīrde hâmil-i hâze’l-kitâb Ali Çelebi b. Kurd nâm kimesne mahzarında ikrâr ve i‘tirâf edüp müvekkilim merkūm Hüseyin’in havâss-ı Kostantıniyye muzâfâtından Hayköy[Hasköy] tevâbi‘inden Südlüce nâm mahalle kurbünde Kurdbağları demekle ma‘rûf mevzi‘de vâki‘ bir tarafı müşteri el-mezbûr tarlasına ve bir cânibi Hasan Paşa bağına ve bir tarafı Mehmed Çelebi bağına ve bir tarafı tarîk-ı âmma müntehî olan bir kıt‘a bağını vekâlet-i mahkiyem hasebiyle merkūm Ali Çelebi’ye beş bin akçeye bey‘-i bât ile bey‘ edüp teslîm-i mebî‘-i mahdûd ve kabz-ı semen-i ma‘dûd edüp keyfe mâ yeşâ ve yahtâr mutasarrıf olsun dedikde mukırr-ı mezbûr vekîlin vech-i meşrûh üzre cârî ve sâdır olan ikrârını merkūm Ali Çelebi vicâhen ve şifâhen tasdîk etdikden sonra bu hurûf gıbbe’t-taleb kayd-ı sicil olundu.<br><br>Tahrîren fî-şehr-i Recebi’l-mürecceb li-sene selâse ve işrîn ve elf mine’l-hicreti’n-nebeviye.<br><br>Şuhûdü’l-hâl: Mehmed Bey el-Cündî, Hasan Halîfe b. Abdüsselam, Ferhad b. Abdullah, Mahmud Çelebi b. Mehmed el-imâm, Ramazan b. Abdullah, Hasan Beşe b. Abdullah ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=22962"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22964"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o255"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>