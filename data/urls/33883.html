﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 508<br>Hüküm no: 456<br>Orijinal metin no: [86a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Norya’nın, Rafayel Yahudiye doksan bir gün tamamında 3100 guruş borcunu ödeyeceğine taahhüdü</b><br><br>3100 guruşu doksan bir gün tamamında edâya ta‘ahhüd<br><br>Ma‘rûz<br><br>Sahib-i arzuhâl şeridci Koprodoro Rafayel nâm-ı diğer Kamal v. Yako Yahûdî meclis-i şer‘-i münîrde derûn-ı arzuhâlde mastûretü’l-ism Norya bt. Artin nâm Nasrâniye muvâcehesinde nezâret-i dâ‘îlerinde olan evkāfdan İstanbul’da Eğrikapı dâhilinde Molla Aşkī Câmi‘-i şerîfinde şeyhü’l-kurrâ ta‘yîn eden ashâb-ı hayrâtdan merhûm el-Hâc Osman Ağa b. Ali Vakfı’nın mütevellîsi es-Seyyid Mehmed Es‘ad Efendi b. es-Seyyid Mustafa Tahir hazır olduğu hâlde ben bin iki yüz otuz dokuz senesi Muharremi’l-harâmı gurresinde mersûme Norya Nasrâniyeye mâlımdan ve yedimden üç bin yüz guruş ikrâz ve teslîm ol dahi ba‘de’l-iktirâz meblağ-ı mezkûr mukābelesinde vakf-ı mezkûr müsakkafâtından Salmatomruk nâm mahâlde Kefevî Kasım Ağa mahallesinde vâki‘ ma‘lûmü’l-hudûd ve’l-müştemilât şehriye otuz akçe icâre-i müecceleli bir bâb menzilini bâ-re’y-i mütevellî bana vefâen ferâğ ve tefvîz ben dahi tefevvüz ve kabûl etmişdim el-hâletü hâzihî meblağ-ı mezkûru bana edâ-birle geri red ve ferâğ olunmak üzre mersûme Norya Nasrâniyeye tenbîh olunmak matlûbumdur deyü da‘vâ eylediğimde ol dahi ber-vech-i muharrer ikrâr ve i‘tirâf ve işbu târihden doksan bir gün tamamına değin tamamen edâya müte‘ahhid oldukdan sonra medyûne-i mersûme Norya Nasrâniyenin oğlu Berber Kigork v. Andriya zimmî meclis-i şer‘de mesfûr Rafayel Yahûdî mahzarında medyûne-i mersûme Norya Nasrâniye hazır olduğu hâlde ben anam hâzıra-i mersûmenin ber-vech-i muharrer mesfûr Rafayel Yahûdiye zimmetinde deyni olan meblağ-ı mezkûr üç bin yüz guruşa tarafeynden bi’l-emr ve’l-kabûl kefâlet-i müeccel[e] ile kefîl ve zâmin olup târih-i mezkûr hitâmında meblağ-ı mezkûru müdde‘î-i mersûma edâya ta‘ahhüd eyledim deyü ikrâr ve tesâdukları İstanbul Mahkemesi’nden huzûr.<br><br>Fî 29 min-L sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33882"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33884"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b508"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>