﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 233<br>Hüküm no: 230<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul Ağası Ahmed Ağa vakfından İbrahim’in evinin yarım hissesini karısına sattığı</b><br><br>Mahmiye-i İstanbul’da Müfti Ali Çelebi mahallesinde sâkine el-Hâc İbrahim b. Mehmed nâm kimesne meclis-i şer‘-i şerîf-i enverde işbu Hâfızetü’l-kitâb zevce-i menkûhası Gülbûy bt. Abdullah nâm hatun mahzarında ikrâr-ı tâm ve takrîr-i kelâm edip arsası merhûm İstanbul Ağası el-Hâc Ahmed Ağa vakfından icâre-i mu‘accele ve beher mâh otuzar akçe ücret-i müeccele ile nısfı benim ve nısf-ı âharı zevce-i menkûham Fâtıma bt. Mehmed nâm hatunun taht-ı tasarrufumuzda ve ebniyesi kezâlik mezbûre Fâtıma Hatun ile ale’l-iştirâki’s-seviy silk-i mülkümüzde münselik olup mahalle-i mezbûrede vâki‘ bir tarafı Akkaş Ahmed Çelebi menzili ve bir tarafı el-Hâc İbrahim mülkü ve ba‘zen odalar ve bir tarafı tarîk-ı âm ile mahdûd bir bâb fevkānî oda ve bir bâb tahtânî oda ve bir sofa ve kenîfi müştemil menzilin ebniyesinde olan nısf hisse-i şâyi‘amı bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-ı bâtt-ı sahîh-i şer‘î ile zevcem mezbûre Gülbûy nâm hatuna altmış guruşa bey‘ ve temlîk ve teslîm ve arsasında olan nısf hissemi bâ-izn-i mütevellî meccânen ferâğ ve tefvîz edip mezbûre Gülbûy dahi iştirâ ve temellük ve tesellüm ve tefevvüz ve kabûl eyledikden sonra semeni olan meblağ-ı mezbûr altmış guruş mutâlebesinden zevcem mezbûre Gülbûy Hatun’un zimmetini ibrâ ve ıskāt eyledim. Ba‘de’l-yevm menzil-i mezbûrun ebniyesinde olan nısf hissem mezbûre Gülbûy Hatun’un mülk-i müşterâsı ve arsasında olan nısf hissem dâhil-i havza-i tasarrufu [57b] olmuşdur. Keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 14 min-Zilhicceti’ş-şerîfe sene [1]143.<br><br>Şuhûdü’l-hâl: el-Hâc Ahmed b. Şa‘ban, el-Hâc Mustafa b. Hasan, Hasan Çelebi b. Ali, Mustafa Ağa b. Süleyman, İbrahim Çelebi b. Osman, Mehmed Çelebi b. Abdullah, Kādızâde İbrahim du‘âcı.</p>          <br><a title="Önceki sayfa" style="text-decoration:none" href="./ayrmetin.php?idno=5983"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5985"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o416"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>