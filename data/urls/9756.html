﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 2 Numaralı Sicil (H. 966-968 / M. 1558-1561) <br>cilt: 42,&nbsp;sayfa: 145<br>Hüküm no: 240<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mihal v. Kosta’nın Şucâ Bey Vakfı’ndan aldığı borç karşılığında Maçka köyündeki evini rehin verdiği</b><br><br>Yevmü’l-Cum‘a, fî 28<br><br>Kaziyye-i Vakf-ı Şucâ‘ Bey<br><br>Vech-i tahrîr-i sicil oldur ki<br><br>Maçuka der-kurb-i Beşiktaş min havâss-ı Kostantınıyye el-mahmiyye nâm karyeden Mihal v. Kosta nâm Nasrânî mahfil-i şer‘a gelip merkūm Şucâ‘ Bey Evkāfı’na hâliyâ mütevellî olan Halebî İbrahim Çelebi mahzarında ikrâr ve i‘tirâf-ı mer‘î kılıp işbu bâ‘isü’l-hurûf İbrahim Çelebi elinden mâl-ı vakıfdan üç bin nakd-i râyic fi’l-vakt fıddî akçe alıp kabz etdikden sonra karye-i mezbûrede vâki‘ olan bir tarafı Yeniçeri Hüseyin b. Abdullah ve bir tarafı Kiryaki v. Kevin ve bir tarafı tarîk-i âm ve bir tarafı yine benim mülküm ile mahdûd olan fevkānî ve tahtânî dörder ocaklı ve bir su kuyusu ile ve bahçesiyle ve cemî‘-i tevâbi‘ ve’l-levâhık ile mezbûr evimi verip rehin kodum ve karye-i mezbûreden Kiryaki v. Kevin nâm nasrânî meblağ-ı merkūmun derkine kefîl verdim deyicek ve üç yüz akçe dahi çuka bahâsından uhdemdedir deyicek mukırr-ı mezbûrun ikrârı ve kavl-i meşrûhunu mezbûr mütevellî İbrahim Çelebi ve kefîl-i mezbûr Kiryaki nâm kimesneler vicâhen kabûl ve tasdîk edip mâ vaka‘a bi’t-taleb kayd olundu.<br><br>Tahrîren fî gurreti Cemâziyelâhir sene 967.<br><br>Şuhûd: İsmail Çelebi b. Hayreddin, Hüseyin b. Hızır sipâhî, Hasan b. Abdullah, Ramazan Beşe b. Menteş, Pervâne b. Abdullah, Pîrî Çelebi b. Ahmed, Mehmed b. Mustafa el-muhzır, Ramazan b. Mahmud ve gayruhüm mine’l-hâzırîn. </p>          <br><a title="Önceki sayfa" style="text-decoration:none" href="./ayrmetin.php?idno=9755"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9757"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk002&bsm=bsk002b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk002&bsm=bsk002o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>