﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 193<br>Hüküm no: 133<br>Orijinal metin no: [40b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Receb Efendi’nin menzil ve müştemilatını İstanköy eski kadısı Hasan Efendi’ye istiğlal yoluyla satması</b><br><br>Mahmiye-i İstanbul’da Edirnekapısı dâhilinde Keçeci Pîrî mahâllesi sâkinlerinden olup muvakkaten Ahyolu kādısı olan Receb Efendi b. Ahmed nâm kimesne mahmiye-i mezbûrede meclis-i şer‘de sâbıkā İstanköy kādısı olan Hasan Efendi b. ( ) nâm kimesne mahzarında ikrâr ve takrîr-i kelâm edip mahâlle-i mezbûrede vâki‘ bir tarafdan ba‘zan Gevher nâm hatun mülkü ile ba‘zan İsmail Efendi mülkü ve bir tarafdan odalar ve taraf-ı râbii tarîk-i âm ile mahdûd hâricen iki bâb fevkānî oda ve ahır ve dâhilen iki bâb fevkānî oda ve dehliz ve harâbe hamam ve bir matbâh ve mahtab-hâne ve eşcâr-ı müsmire ve gayr-ı müsmireyi hâvî bahçeyi müştemil mülk menzilimi mezbûr el-Hâc Hasan Efendi’ye iki yüz guruşa bi-tarîkı’l-istiğlâl bey‘ ve teslîm, ol dahi ber-vech-i muharrer iştirâ ve tesellüm ve kabz ve kabûl eyleyip semeni olan meblağ-ı mezbûr iki yüz guruşu merkūm el-Hâc Hasan Efendi bana def‘ ü teslîm ben dahi yedinden tamâmen ahz u kabz eylediğimden sonra merkūm Hasan Efendi ba‘de’t-tahliyeti ve’t-takābuz yine menzil-i mezkûru târîh-i kitâbdan bir seneye değin yirmi guruşa bana icâr, ben dahi isticâr ve kabûl eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 27 min-Saferi’l-hayr sene 1116<br><br>Şuhûdü’l-hâl: Veliyüddin Efendi el-kādı, Ahmed Efendi el-kādı, Ali Çelebi b. Mehmed, İbrahim Çelebi Camcızâde, Mustafa Çelebi berber, Ahmed Bey b. Ali, Mustafa Çelebi b. Ahmed, el-Hâc Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=41662"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41664"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>