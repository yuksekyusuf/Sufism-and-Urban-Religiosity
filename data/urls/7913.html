﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 108<br>Hüküm no: 102<br>Orijinal metin no: [11b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hediye Hatun’un borcunu ödemesi</b><br><br>600 guruşa hüküm<br><br>Ma‘rûz<br><br>Derûn-ı arzuhâlde mezkûretü’l-ism mu‘arrefetü’z-zât Şerife Âişe bt. es-Seyyid Yusuf nâm hatun İstanbul Bâb Mahkemesi’nde meclis-i şer‘-i münîrde sâhibe-i arzuhâl mu‘arrefetü’z-zât Hediye bt. Ali nâm hatun muvâcehesinde merkūm Hediye Hatun’a bundan akdem mâlımdan iktirâz ve teslîm eylediğim üç yüz guruş ve ba‘dehu bin iki yüz elli üç senesi Recebi’l-ferdi’nin on beşinci günü yine mâlımdan idâne ve teslîm eylediğim altı yüz guruş ki cem‘an dokuz yüz guruşu mezbûre Hediye Hatun ber-vech-i muharrer yedimden iktirâz ve kabz ve umûruna sarfla istihlâk eylediğimden sonra merkūme Hediye Hatun meblağ-ı mecmû‘-ı mezkûr dokuz yüz guruşun altı yüz guruşu zimmetinde bana deyni olduğunu nâtık ve târîh-i mezkûr ile müverrah işbu meclis-i şer‘de ibrâz ve kırâat olunan bir kıt‘a temessüğü dahi yedime i‘tâ etmişidi el-hâletü hâzihî meblağ-ı mecmû‘-ı mezkûru mezbûre Hediye Hatun’dan hâlâ taleb ederim deyü da‘vâ ettikde ol dahi cevâbında müdde‘iyye-i mezbûreye ancak zimmetinde ber-vech-i muharrer altı yüz guruş deyni olduğunu nâtık temessük [i‘tâ] eylediğini ikrâr ve müdde‘iyye-i merkūmenin ziyâde üç yüz guruş müdde‘âsını inkârından gayrı meblağ-ı mezkûr altı yüz guruşun dahi dört yüz yirmi guruş[u] deyn-i sahîhim olup ma‘adâ yüz seksen guruşu bilâ-devr murâbahadır deyü merkūme Hediye Hatun’un mikdâr-ı mezkûrda eylediği def‘ini müdde‘iyye-i merkūme dahi inkâr etmekle müdde‘iyye-i mezbûre Âişe Hatun ziyâde üç yüz guruş müdde‘âsını ve dafi‘a-i merkūme yüz seksen guruş def‘ini isbâtdan izhâr-ı acz birle her biri talebleriyle âharın muvâcehesinde vech-i şer‘î üzere tahlîf olunmalarıyla mûcebince müdde‘iyye-i mezbûre üç yüz guruş da‘vâsı ve dafi‘a-i merkūme def‘-i mezkûreleriyle âhara bilâ-beyyine mu‘ârazadan ba‘de’l-men‘ merkūme Hediye Hatun’un sâlifü’l-beyân ikrâr ve i‘tirâfıyla lâzım gelen meblağ-ı mezkûr altı yüz guruşun müdde‘iyye-i mezbûre Âişe Hatun’a edâsıyla mezbûre Hediye Hatun ilzâm olunduğu huzûr[-ı âlîlerine i‘lâm olundu]<br><br>Fî 6 Şa‘bân sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7912"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7914"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>