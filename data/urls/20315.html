﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 147<br>Hüküm no: 111<br>Orijinal metin no: [34a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rahime bt. Ömer’in kocası Davud Beşe b. Mehmed’de olan mehir alacağının muhallefâtından ödenmesi</b><br><br>Mahmiye-i Galata müzâfâtından olup Emekyemez mahallesinde sâkin iken vefât eden Davud Beşe b. Mehmed nâm müteveffânın zevce-i metrûkesi vârisesi Rahime bt. Ömer nâm hâtun meclis-i şer‘de beytül[mâl]-i âma ve’l-hâssa emîn olan Mehmed Çelebi b. İsa mahzarında da‘vâ edip merhûm-ı mezbûrun zimmetinde mehr-i müeccelimden züyûf iki bin akçe hakkım olup muhallefâtından alıverilmesin taleb ederim dedikde müdde‘iye-i mezbûrenin sıdk-ı makāline beyyine taleb olundukda udûl-i ricâlden Yusuf b. Mehmed ve yine udûl-i nisvândan Fâtıma bt. Abdullah ve Sâime bt. Abdullah nâm kimesneler li ecli’ş-şehâdet meclis-i şer‘a hâzırûn olup gıbbe’l-istişhâd fi’l-vâki‘ müdde‘iye-i mezbûrenin müteveffâ-yı mezbûr zimmetinde mehr-i müeccelinden iki bin züyûf akçe hakkı vardır, biz bu husûsa şâhidleriz, şehâdet dahi ederiz deyû edâ-i şehâdet-i şer‘iyye eylediklerinde ba‘de ri‘âyeti’ş-şerâit şehâdetleri makbûle oldukdan sonra meblağ-ı mezbûru müteveffâ-yı mezbûrun yedinden hâl-i hayâtında taraf-ı şer‘iyyeden bir tarîk ile alıp kabz ve kabûl etmediğine yemîn teklîf olundukda ol dahi alâ vefki’l-mes’ûl yemîn billâh ettikden sonra meblağ-ı mezbûru altından kıymeti edâ olunmak üzere gıbbe’t-taleb ketb olundu. Cerâ zâlike ve hurrire fi’l-yevmi’s-sâbi‘ min Muharremi’l-harâm sene isneteyn ve hamsîn ve elf. [34b]<br><br><br>Şuhûdü’l-hâl: es-Seyyid Hasan b. İbrahim, Ahmed b. Mehmed, Mahmud b. İlyas ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=20314"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20316"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>