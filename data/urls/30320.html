﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 151<br>Hüküm no: 118<br>Orijinal metin no: [34b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tuzcu Ömer b. Abdurrahman’ın alacaklı olduğu damadı ve ortağı Molla Yusuf b. Mehmed ile yüz guruşa sulh olup ibralaştıkları</b><br><br>Sulh ve ibrâ<br><br>Mahmiye-i İstanbul’da vâki‘ Tuzcu esnâfından es-Seyyid el-Hâc Ömer b. Abdurrahman nâm kimesne meclis-i şer‘-i hatîr-i lâzımü’t-tevkīrde dâmadı ve şerîki olan bâ‘isü’l-kitâb Molla Yusuf b. Mehmed nâm kimesne mahzarında ikrâr-ı tâm ve takrîr-i kelâm edip mezbûr Molla Yusuf zimmetinde cihet-i karz-ı şer‘îden bâ-temessük iki yüz elli guruş alacak hakkım olup ve mahmiye-i mezbûre hısnı ebvâbından Zindânkapısı hâricinde Hasır iskelesinde vâki‘ Tuzcular çarşısında kara tarafında kâin bir bâb tuzcu dükkânı derûnunda mevcûde beyne’l-hiref gedik ta‘bîr olunur [35a] âlât-ı lâzıme-i ma‘lûmemi bin yüz seksen sekiz senesi Muharremi’l-harâmı gurresinden ustalar ma‘rifetleriyle dâmadım mezbûra iki yüz otuz guruş semen-i makbûz mukābelesinde bey‘ eder olduğumda, biz ölünce görüp gözetmek şartıyla bey‘ etmiş olmamla bey‘-i mezkûr şart-ı müfsid ile olduğundan zimmetinde cihet-i karzdan alacağım olan meblağ-ı mezkûrun iki yüz otuz guruşunu gedik semeni olan meblağ-ı mezkûra takās olunup bâkīsi olan yirmi guruş ile gedik ta‘bîr olunan âlât-ı ma‘lûmenin reddini taleb ederim deyü da‘vâya tesâddî eylediğimde, mezbûr Molla Yusuf cihet-i karzdan iki yüz elli guruş bana deyni olduğunu ikrâr ve i‘tirâf ve şart-ı mezkûru inkârından mâ‘adâ zikrolunan tuzcu dükkânında re’s-i mâlı olup benim makbûzum olmak üzere beş yüz guruş ile müddet-i ma‘lûmede fâide olmak üzere hâsıla oldu deyü sekiz yüz guruşun nısfını benden da‘vâ, ben-dahi mezbûr Molla Yusuf’un ancak yüz altmış guruş re’s-i mâlı ve fâide nâmıyla hâsıla olan iki yüz seksen dört guruşdan yüz kırk iki guruş hissesi olduğunu ve meblağeyn-i mezkûreynin hesâbını kendü ile rü’yet eylediğimizde, zimmetimde ancak yirmi yedi guruş alacağı zuhûr ve meblağ-ı mezkûr yirmi yedi guruşu dahi kendüye edâ edip zimmetimde asla hakkı yokdur dediğimde, ol dahi inkâr etmekle beynimizde münâza‘ât-ı kesîre ve muhâsemât-ı vefîre vâkı‘a olmuşidi. El-hâletü-hâzihî beynimize muslihûn tavassut edip beni da‘vâ-yı mezkûremden mezbûr Molla Yusuf ile yüz guruş bedel-i makbûza sulh eylediklerinde, ol dahi sulh-i mezkûru ba‘de’l-kabûl mâ‘adâ müdde‘âya ve işbu târih-i kitâba gelince beynimizde cereyân eden cemî‘ ahz ü i‘tâ ve mu‘âmelât-ı şettâ ve hukūk-ı ma‘lûmeye ve mechûleye müte‘allika âmme-i de‘âvî ve mutâlebât ve kâffe-i eymân ve muhâsamâtdan ben dâmadım mezbûr Molla Yusuf’un zimmetini ibrâ-i âmm-ı kātı‘ü’n-nizâ‘ ve ıskāt-ı tâmm-ı râfi‘ü’l-hısâm ile ibrâ ve ıskāt, ol dahi beynimizde cereyân eden âmme-i de‘âvî ve mutâlebât ve kâffe-i eymân ve muhâsemâtdan kezâlik benim zimmetimi ibrâ-i âm ile ibrâ ve ıskāt ve her birimiz âharın ber-vech-i muharrer ibrâsını kabûl eyledik dediğini mezbûr Molla Yusuf tasdîk etmeğin mâ-vaka‘a bi’t-taleb ketb olundu.<br><br>Fî gurre-i Rebî‘ülâhir sene [1]194.<br><br>Şuhûdü’l-hâl: Tuzcular Kethudâsı es-Seyyid el-Hâc Mustafa, Abdullah Efendi b. Mustafa, Mustafa Usta b. Ali, es-Seyyid Mustafa Usta b. Süleyman, Hüseyin Usta b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=30319"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30321"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>