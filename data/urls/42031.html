﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 480<br>Hüküm no: 501<br>Orijinal metin no: [122a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manisa Valisi Ahmed Paşa, kethüdası Ali Ağa’ya borcunu ödemesi hususunda yapılan tenbih</b><br><br>Mahmiye-i İstanbul’da Kadırga Limanı kurbünde sâkin işbu bâ‘isü’l-kitâb Hammâmî Yusuf Ağa b. Mehmed mahmiye-i İstanbul’da meclis-i şer‘-i hatîr-i lâzimü’t-tevkīrde sâbıkā Manisa vâlisi Ahmed Paşa’nın kethüdâsı Ali Ağa b. Cafer mahzarında üzerine da‘vâ ve takrîr-i kelâm edip işbu mezbûr Ali Ağa zimmetinde yedimde olan bir kıt‘a deyn temessükü mûcibince cihet-i karz-ı şer‘îden üç yüz on beş guruş hakkım olup meblağ-ı merkūmun kırk guruşunu bundan akdem mezbûr Ali Ağa yedinden ahz u istîfâ edip iki yüz yetmiş beş guruş zimmetinde bâkī kalmağla hâlâ meblağ-ı bâkī-i mezbûru merkūm Ali Ağa’dan taleb eylediğimde edâdan imtinâ‘ eder suâl olunup alıverilmek matlûbumdur dedikde gıbbe’s-suâl mezbûr Ali Ağa cevâbında fi’l-vâki‘ müdde‘î-i mezbûr Yusuf Ağa’ya cihet-i merkūmeden zimmetinde bâkī iki yüz yetmiş beş guruş deyni olduğunu ikrâr ve i‘tirâf etmeğin mûcibince meblağ-ı bâkī-i mezbûr iki yüz yetmiş beş guruşu müdde‘î-i mezbûra [edâ] ve teslîme mezbûr Ali Ağa’ya tenbîh olunup mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşere min-Recebi’l-mürecceb li-sene sitte aşere ve mi’e ve elf.<br><br>Şuhûdü’l-hâl: Süleyman Çavuş el-mübâşir, Hasan Çelebi b. Mustafa, Ali Efendi b. Ahmed, el-Hâc Mehmed Efendi b. Ahmed, Veli Efendi el-kādı, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=42030"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42032"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b480"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>