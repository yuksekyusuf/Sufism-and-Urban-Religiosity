﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 300<br>Hüküm no: 332<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mihal v.i Yorgi’nin, Hammâmî Salih Ağa b. Ömer ve Ayşe bt. Mustafa’nın zimmetlerini ibrâ ettiği</b><br><br>Keşf-i menzil<br><br>Ma‘rûz<br><br>Sâdır olan fermân-ı âlîlerine imtisâlen kıbel-i şer‘-i münîrden mürsel kâtib-i sâni Merhabâzâde Mahmud Efendi hâssa mi‘mârı hulefâsından Halil ve Ali Necib Halîfeler ile İstanbul’da Kırkdört kapısı kurbünde Balaban Ağa Mahallesinde vâki‘ münâza‘un fîh olan mahalle varıp huzûr-ı Müslimînde ba‘de akdi’l-meclis arzuhâl eden dülger kalfalarından Mihal v. Yorgi nâm zimmî meclis-i ma‘kūd-ı mezkûrda zikri âtî menzile mutasarrıfe olan mu‘arrefetü’z-zât Âişe bt. Mustafa nâm Hatun hâzıra olduğu hâlde Hammâmî Salih Ağa b. Ömer tarafından husûs-ı âti’l-beyânı tasdîka vekîl-i şer‘îsi es-Seyyid Halil Ağa b. es-Seyyid Mehmed mahzarında müvekkil-i mezbûr Salih Ağa târih-i i‘lâmdan iki buçuk sene mukaddem hâzıra-i mezbûrenin mahâll-i mezbûrede vâki‘ ma‘lûmü’l-hudûd menzilinin enkâz-ı mevcûdesinden mâ‘adâ malından kereste ile müceddeden menzile binâ ile her masrafın olur ise malımdan eda ederim deyü müvekkil-i mezbûr Salih Ağa bana emr etmekle ben dahi mukāvelemiz vechi üzere müceddeden menzil binâ ve malımdan ebniye-i mezkûreye ecnâs kereste ve mismâr ve kireç ve kiremit ve ücret-i neccârân vesâir levâzımına masrûfum olan altı yüz guruşun bi’d-defa‘ât üç yüz guruşunu bana edâ ve teslîm bâkī üç yüz guruşu dahi müvekkil-i mezbûrdan bi’l-mürâca‘a taleb ederim deyü da‘vâ eylediğimde ol dahi cevâbında müvekkil-i mezbûrun ber-vech-i muharrer emrini ikrâr lâkin ol mikdâr masrûfumu tasdîk etmemekle ol vechile beynimizde ba‘de’l-münâza‘a bâ-tavassut-ı muslihîn ben ber-vech-i muharrer tasaddî eylediğim da‘vâmdan vekîl-i mezbûr ile altmış guruş bedel-i makbûza ba‘de’s-sulh ve’l-kabûl ziyâde müdde‘âma bi’l-cümle husûs-ı mezkûra müte‘allika âmme-i da‘vâdan müvekkil-i mezbûr Salih Ağa ile hâzıra-i mezbûre Âişe Hatun’un ve sadri kebîr oğlu Abdurrahman Beşe b. İsmail’in ve vekîl-i mezbûrun zimmetlerini ibrâ-yı âm ile ibrâ ve iskāt eylediğimde onlar dahi bi’l-asâle ve bi’l-vekâle ibrâ-yı mezkûru kabûl eylediler dedikde mezbûrûn dahi mukırr-ı mesfûr Mihal zimmîyi cemî‘-i kelimât-ı meşrûhasında tasdîk ve tahkīk edip bu vechile kat‘-ı nizâ‘ eylediklerini Mevlânâ-yı mezbûr mahallinde ketb ve tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-23 M sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31085"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31087"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b300"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>