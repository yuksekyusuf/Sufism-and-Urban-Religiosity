﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 246<br>Hüküm no: 475<br>Orijinal metin no: [56a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Şaban Bey’in, Abdi Çelebi Evkâfı’na olan borcunun karısı tarafından ödenmesi</b><br><br>Oldur ki Üsküdar mahallâtından Sultan mahallesinde fevt olan merhûm Şaban Bey’in evlâd-ı sıgārına vasiyye olan zevcesi Fatma bt. Mehmed nâm hâtun meclis-i şer‘-i şerîfe hâzır olup zümre-i silahdârândan işbu bâ‘isü’s-sicil Ali Bey b. Mustafa mahzarında ikrâr ve i‘tirâf edip müteveffâ-yı mezbûrun mahalle-i mezbûrede hudûdunun bir cânibi Dülger Mustafa b. Abdullah mülküne ve bir cânibi Meryem bt. Mehmed mülküne ve bir cânibi tarîk-i âma ve bir cânibi arz-ı vakfa müntehî olan bir menzilin içinde dört ocaklı fevkānî ve tahtânî evleriyle ve çatmasıyla ve bir fevkānî altı ahırlı odasıyla ve kuyusu ve fırınıyla ve bir mikdâr bahçesiyle cemî‘an hukūk-ı dâhile ve hâricesiyle müteveffâ-yı mezbûrun Abdi Çelebi evkāfına olan yirmi iki bin altı yüz altmış akçe deyni için mirâren ve kirâren sûk-ı sultânîde nidâ olunup âhar tâlibi olmamakla mezbûr Ali Bey’e vakf-ı mezbûrun mütevellîsi olan Nasûh Bey b. Abdurrahman ma‘rifetiyle yirmi bir bin beş yüz râyicü’l-vakt akçeye bey‘ edip semen-i mezkûru teslîm edip meblağ-ı mezbûru bi’t-tamâm alıp kabûl ve kabz edip vakf-ı mezbûrun mütevellîsine teslîm ettim dedikde mukarrun lehü’l-mezbûr mukırr-ı mezkûreyi bi’l-muvâcehe cemî‘an ikrârında tasdîk edicek sıhhat-i bey‘ ve şirâya hükm olunup ba‘de’t-taleb ilâ âhirihî. Tahrîren fî evâhiri Saferi’l-muzaffer sene 988.<br><br><br>Şuhûdü’l-hâl: el-Hâc İsmail Bey b. Mustafa, Mustafa Bey b. Veli an zümre-i silahdârân, Kenan Bey b. Yusuf, Mustafa b. Mehmed er-râcil, Sefer Bey b. Bâli, Hüseyin Bey b. Celâl, Nebi Hoca b. Hüseyin, Alihan Reis b. Kara Hüseyin, Uzun Ali b. Hamza, Satılmış b. Murad, Hayrân Abdi b. Hasan, Süleyman b. Hayrân, Mustafa b. Habîb, Süleyman b. Abdullah, Ali Bâşe b. Hacı Behrâm, İbrahim b. Demirhan, Nasûh b. Hamza ve gayruhüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=50157"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50159"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o384"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>