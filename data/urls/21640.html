﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 778<br>Hüküm no: 576<br>Orijinal metin no: [133a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Abdullah’ın terekesinden üçte birinin techiz, tekfin ve hayır işlerine harcanması için kocası Mahmud Beşe’yi vekil tayin ettiğinden terekenin beytülmal emininden talep edildiği</b><br><br>Mahmiye-i Galata muzâfâtından kasaba-i Tophâneˈde Ebufazl mahallesinde sâkine iken bundan akdem vefât eden Âişe bt. Abdullah nâm hatunun zevci işbu bâʽisüˈl-vesîka Mahmud Beşe b. Mehmed meclis-i şerʽ-i hatîrde mahmiye-i mezbûre ve tevâbiʽi emîn-i beytü’l-mâl olup zikri câ’î muhallefâta biˈl-emâne vâziʽüˈl-yed olan Mehmed Ağa b. Ali mahzarında üzerine daʽvâ ve takrîr-i kelâm edip zevcem müteveffât-ı mezbûre hâl-i marazında bi-emrillâhi teʽâlâ vefâtımdan sonra terekemin sülüsü ifrâz olunup içinden min-gayr-ı tebzîr velâ taksîr? techîz ve tekfîn ve ıskāt-ı salâtıma ve eyyâm-ı muʽtâdede tabh-ı taʽâm olunup itʽâm-ı fukarâ-yı Müslimîn oluna deyü vasiyet ve ikrâr ve Müslimînˈi işhâd eyledikden sonra tenfîzine beni vasî-i muhtâr nasb ve taʽyîn ve ben dahi baʽdeˈl-kabûl mezbûre musırratün-alâ ikrârihâ vefât edip ve terekesinin sülüsü dahi vasiyet-i mezbûresine müsâʽid iken hâlâ müteveffât-ı mezbûrenin muhallefâtından sülüs-ı mezbûru bana vermede taʽallül eder emîn-i mezbûra suâl olunup alıverilmesi biˈl-vesâye matlûbumdur dedikde gıbbeˈs-suâl ve akībeˈl-inkâr ve isre-talebiˈl-beyyine udûl-ı Müslimînˈden Mehmed Efendi b. Mustafa el-imâm ve Mehmed Çavuş b. Abdullah li-ecliˈş-şehâde meclis-i şerʽa hâzırân olup isreˈl-istişhâd fiˈl-vâkiʽ müteveffât-ı mezbûre hâl-i marazında bi-emrillâhi teʽâlâ vefâtımdan sonra terekesinin sülüsü ifrâz olunup içinden min-gayr-ı tezyîd velâ taksîr techîz ve tekfîni ve ıskāt-ı salâtıma ve eyyâm-ı muʽtâdede tabh-ı taʽâm olunup itʽâm-ı fukarâ-yı Müslimîn oluna deyü huzûrumuzda vasiyet ve ikrâr ve bizi işhâd eyledikden sonra vasiyyetine zevci mezbûr Mahmud Beşeˈyi vasî-i muhtâr nasb ve taʽyîn ol dahi baʽdeˈl-kabûl musırraten alâ-ikrârihâ vefât edip ve terekesinin sülüsü dahi vasiyet-i merkūmesine müsâʽiddir biz bu husûsa şâhidleriz şehâdet dahi ederiz deyü her biri edâ-i şehâdet-i şerʽiyye eylediklerinde isre-riʽâyet-i şerâ’itiˈl-kabûl şehâdetleri makbûle oldukdan sonra mûcebiyle baʽdeˈl-hükm mâ vakaʽa biˈt-taleb ketb olundu.<br><br>Fiˈl-yevmiˈl-işrîn min-şehri Rebîʽiˈl-âhir li-sene hamse ve semânîn ve elf.<br><br>Şuhûdüˈl-hâl: Mehmed Ağa b. Abdullah, Ahmed Çelebi b. Muslı, İbrahim Beşe b. Muslihiddin, Hasan Efendi b. İshak, Ömer Efendi</p>          <br><a title="Önceki sayfa" style="text-decoration:none" href="./ayrmetin.php?idno=21639"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21641"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b778"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o895"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>