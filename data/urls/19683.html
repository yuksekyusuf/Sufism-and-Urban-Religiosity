﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 118<br>Hüküm no: 118<br>Orijinal metin no: [29b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vesâyet gereği evin kullanıldığının anlaşılması</b><br><br>Mahmiye-i Galata müzâfâtından kasaba-i Kasımpaşa mahallâtından Sürûri mahallesi sâkinlerinden olup bundan akdem vefât eden Âmine bt. Mustafa nâm hâtunun sadrî oğlu Mehmed’in ve sadriyye kızı Âişe’nin babası fahrü’l-eşbâh Hüseyin Bey b. Yakub meclis-i şer‘-i şerîfde Kamer bt. Osman nâm hâtun mahzarında takrîr-i da‘vâ edip merhûme-i merkūme Âmine’nin muhallefâtından mahalle-i mezbûrede vâki‘ bir tarafı Veli b. Abdullah ve bir tarafı mezbûre Kamer Hâtun mülkleri ile ve iki tarafı tarîk-i âm ile mahdûd olup bir beyt-i süflîyi ve zulleyi ve muhavvatayı ve eşcâr-ı müsmireyi müştemil hadîkayı hâvî olan menzili müteveffât-ı merkūme Âmine, Hani bt. Yahya nâm hâtundan beş bin üç yüz akçeye iştirâ edip mülk-i müşterâsı olup fevt olmağla sagīrân-ı mezbûrâna intikāl etmiş idi hâlâ mezbûre Kamer menzil-i mezbûru fuzûli tasarruf eder suâl olunup kasr-ı yed ettirilmesin taleb ederim dedikde gıbbe’s-suâl mezbûre Kamer cevâb verip fi’l-vâki‘ menzil-i mezbûr müteveffât-ı merkūmenin mülk-i müşterâsı olup fevt olmağla sagīrân-ı mezbûrâna intikāl etti lâkin benim tasarrufum sagīrân-ı mezbûrânın emvâl ve erzâkını zabt için kıbel-i şerden vasî nasb olunmuş idim vesâyetim hasebiyle sagīrân-ı mezbûrân için zabt ederim dedikde mâ vaka‘a ketb olundu.<br><br><br>Şuhûdü’l-hâl: Ahmed b. Hasan, Mehmed b. Mehmed, Ahmed b. Mehmed, Mehmed b. Bâli, Ömer b. Mehmed ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19682"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19684"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o252"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>