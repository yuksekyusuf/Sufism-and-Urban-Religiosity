﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 378<br>Hüküm no: 364<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. İbrahim’in mülk kayıkhane hissesini Mehmed Ağa b. Sadi’ye kırk bin akçeye sattığı</b><br><br>Medîne-i Üsküdar’da Gerede mahallesinde sâkin iken bundan akdem vefât eden Hâcı Ahmed Beşe b. Nurbeyi nâm kimesnenin verâseti zevce-i metrûkesi Âişe Hâtun bt. İbrahim ile sulbî sagīr oğlu Mehmed’e münhasıra kable’l-kısme mezbûr Mehmed dahi vefât edip verâseti vâlidesi mezbûre Âişe’ye ve li-ebeveyn ammisi el-Hâc Ramazan nâm kimesneye münhasıra olduğu şer‘an zâhir ve müte‘ayyin ve tashîh-i mes’eleleri bi-hükmi’l-münâsahati’ş-şer‘iyye yirmi dört sehimden i‘tibâr olunup sihâm-ı mezbûreden on sehmi mezbûre Âişe’ye ve on dört sehmi mezbûr el-Hâc Ramazan’a isâbet ve intikāl eylediği bâhir ve mütebeyyin oldukdan sonra mezbûre Âişe tarafından zikri âtî bey‘ ve kabz-ı semeni ikrâra vekîl olup mezbûrenin zâtını ma‘rifet-i şer‘iyye ile ârifân olan Hasan Beşe b. Mehmed ve el-Hâc Hüsrev Beşe b. Abdullah nâm kimesneler şehâdetleri [ile] şer‘an vekâleti sâbite olan Mehmed Efendi b. Ali meclis-i şer‘-i hatîr-i lâzimü’t-tevkīrde medîne-i mezbûre sükkânından işbu hâfızu’l-vesîka umdetü’l-a‘yân Mehmed Ağa b. Sadi mahzarında bi’l-vekâle ikrâr ve takrîr-i kelâm edip müteveffâ-yı evvel-i mezbûr Hâcı Ahmed Beşe’nin ile’l-vefât mülkü olup medîne-i mezbûrede Balaban İskelesi’nde vâki‘ bir tarafı iskele-i mezbûre ve bir tarafı sâhil-i bahr ve bir tarafı ekmekçi fırını ve bir tarafı Âişe Hâtun mülkü ile mahdûd olup on üç bâb odaları ve tahtında bir bâb mahzen ve arsa-i hâliyeyi ve limanı müştemil bir göz kayıkhâne ba‘de vefâtihî irs-i şer‘î ile müvekkilem mezbûreye ve merkūm el-Hâc Ramazan’a isâbet ve intikāl eylemişidi hâlâ müvekkile-i mezbûre zikrolunan odalar ve mahzen ve kayıkhânede olan on sehm hisse-i şâyi‘asını bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile kırk bin nakd-i râyic fi’l-vakt akçeye mezbûr Mehmed Ağa’ya bey‘ ve teslîm ol dahi vech-i muharrer üzere iştirâ ve kabûl ve tesellüm eyledikden sonra semeni olan meblağ-ı mezbûr kırk bin akçeyi tamâmen mezbûr Mehmed Ağa yedinden ahz u kabz eyledim ba‘de’l-yevm zikrolunan odalar ve mahzen ve kayıkhânede müvekkile-i mezbûrenin on sehm hisse-i şâyi‘ası mezbûr Mehmed Ağa’nın mülk-i müşterâsıdır keyfe mâ yeşâ ve hasbemâ yahtâr mutasarrıf olunsun müvekkilem mezbûrenin hak ve alâkası kalmadı dedikde vekîl-i mezbûrun vech-i muharrer üzere cârî ve sâdır olan ikrârını mezbûr Mehmed Ağa bi’l-müvâcehe tasdîk ve bi’l-müşâfehe tahkīk etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=40642"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40644"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b378"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o860"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>