﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 110<br>Hüküm no: 67<br>Orijinal metin no: [14b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan b. Mehmed’in, Mehmed b. Halil aleyhindeki cariye satışı davası</b><br><br>Hüccet-i gabn-ı fâhiş<br><br>Fi’l-asl vilâyet-i Rumili’de medîne-i Gelibolu’da Debbâğlar mahallesi ahâlîsinden hâlâ mahmiye-i İstanbul’da Karagümrük kurbünde Ali Paşa-i atîk mahallesinde sâkin Ramazan b. Mehmed nâm kimesne meclis-i şer‘-i şerîfde Hacı Mehmed b. Halil nâm kimesne mahzarında üzerine da‘vâ ve takrîr-i kelâm edip hâlâ suğrumda kıbel-i şer‘den mansûbe vasîm olan vâlidem Ümmühani bt. Mehmed nâm hatun elli esedî guruş kıymetli Belkıs bt. Abdullah nâm câriyemi semen-i mislinden noksân-ı fâhiş kırk iki esedî guruşa mezbûr Hacı Mehmed’e bey‘ ü teslîm ve semeninden yirmi esedî guruşun ahz u kabz edip bâkī yirmi iki esedî guruşu zimmetinde kalmış idi, suâl olunup ihkāk-ı hak olunmak matlûbumdur dedikde gıbbe’s-suâl, mezbûr el-Hâc Mehmed cevâbında müdde‘î-i mezbûrun elli esedî guruş kıymetli câriye-i mezbûresin vasiyy-i mezbûre yedinden kırk iki esedî guruşa iştirâ ve tesellüm ve kırk iki esedî guruşu tamâmen vasiyy-i mezbûreye edâ ve teslîm, ol dahi ahz u kabz etmiş idi dedikde, gıbbe’s-suâl ve’l-inkâr mezbûr Hacı Mehmed’den kırk iki esedî guruşu tamâmen vasiyy-i mezbûreye teslîmine beyyine taleb olundukda ityân-ı beyyine için istimhâl etmekle mehl-i şer‘î ile imhâl olundukdan sonra mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Derviş Çavuş b. Mustafa, Süleyman Çelebi b. ( ), İbrahim Çelebi b. ( ), Mehmed b. Ramazan, Mustafa Çelebi b. el-Hâc Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2384"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2386"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>