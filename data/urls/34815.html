﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 210<br>Hüküm no: 162<br>Orijinal metin no: [68-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgancı Ahmed Nazif Ağa’nın, Attar İsmail Efendi’den satın aldığı cariyenin hamile olduğundan satışın iptali için açtığı davada haksız bulunduğu</b><br><br>Mukābele şüd<br><br>Ma‘rûz<br><br>Sâhib-i arzuhâl Yorgancı es-Seyyid Ahmed Nazif Ağa b. Ahmed İstanbul Mahkemesi’nde meclis-i şer‘-i münîrde derûn-ı arzuhâlde mezkûrü’l-ism Attâr es-Seyyid İsmail Efendi b. Hüseyin muvâcehesinde târih-i i‘lâmdan yirmi beş gün mukaddem cemî‘ uyûbdan sâlime olmak üzere mezbûr es-Seyyid İsmail Efendi’den iki bin elli guruş semen-i medfû‘ ve makbûza iştirâ ve kabz eylediğim işbu hâzıratü bi’l-meclis ma‘lûmetü’l-vasf bir res Zenciye câriyenin üç aylık hamli zuhûr edip ol-vechile mu‘ayyebe ve ayb-ı mezkûr şirâ târihinden kadîm ve inde’t-tüccâr noksân-ı semen îcâb eder uyûbdan olmağla redd-i semen ve kabz-ı mebî‘ olunmak matlûbumdur dedikde evvelen teveccüh-i husûmet bulunmak için câriye-i mezbûre kavâbile irâet olundukdan onlar dahi ba‘de’n-nazar üç aylık hamli vardır deyü haber vermeleriyle ol-vechile câriye-i mezbûrenin bâyi‘-i mezbûr yanında hamli vardır deyü teveccüh-i husûmet bulundukdan sonra da‘vâ ol dahi cevâbında câriye-i merkūmeyi ol-mikdâr guruş semen-i makbûza bey‘ini ikrâr lâkin câriye-i mezbûrenin hamli yoğidi deyü inkâr edip ve câriye-i mezbûrenin bâyi‘-i mezbûr yanında iken hamli olmadığına bi’t-taleb mezbûr es-Seyyid İsmail Efendi bi’l-muvâcehe ber-nehc-i şer‘î tahlîf olunmağın mûcebince müdde‘î-i mezbûr es-Seyyid Ahmed Nazif Ağa da‘vâ-yı mezkûresiyle mezbûr es-Seyyid İsmail Efendi’ye bî-vech-i şer‘î mu‘ârazadan men‘ olunduğu huzûr-ı [âlîlerine i‘lâm olundu]<br><br>Fî 3 min-Zilhicce sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34814"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34816"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>