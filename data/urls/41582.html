﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 94<br>Hüküm no: 52<br>Orijinal metin no: [12a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Mehmed’in, duhan dönümü ölçme iltizamından dolayı Hüseyin Ağa’daki alacağının tahsili</b><br><br>Mahmiye-i İstanbul’da Mimarsinan mahâllesinde sâkin işbu râfi‘ü’l-vesîka Ali b. Mehmed nâm kimesne mahmiye-i mezbûrede meclis-i şer‘-i hatîr-i lâzımü’t-tevkīrde el-Hâc Hüseyin Ağa b. ( ) mahzarında üzerine da‘vâ ve takrîr-i kelâm edip bin yüz on dört senesine mahsûb olmak üzere Selanik sancağında vâki‘ Karaferye kazâsının duhân dönümü misâhası mezbûr el-Hâc Hüseyin Ağa’nın uhdesinde olmağla mezbûr el-Hâc Hüseyin Ağa dahi zikr olunan duhân dönümü misâhasını sene-i mezbûreye mahsûb olmak üzere beş yüz guruşa bana ilzâm, ben dahi iltizâm ve kabûl edip meblağ-ı mezbûru merkūm el-Hâc Hüseyin Ağa’ya ber-vech-i peşin def‘ ü teslîm ol dahi ahz u kabz ve yedime temessük verdiğinden sonra zikr olunan duhân dönümü misâhasının zabtı mümkün olmamağla hâlâ mezbûr el-Hâc Hüseyin Ağa’ya suâl olunup ber-vech-i muharrer kendüye medfû‘um olan meblağ-ı mezbûr beş yüz guruşu bana redd ü teslîme tenbîh olunmak matlûbumdur dedikde gıbbe’s-suâl el-Hâc Hüseyin Ağa cevâbında fi’l-hakīka kazıyye müdde‘î-i mezbûrun bâlâda tafsîl etdiği vech üzere olup zikr olunan duhân dönümü misâhası için müdde‘î-i mezbûrdan meblağ-ı mezbûr beş yüz guruşu ahz u kabz edip ve zikr olunan duhân dönümü misâhasını müdde‘î-i mezbûr zabt etmediğini bi-tav‘ihî ikrâr u i‘tirâf etmeğin mûcebince meblağ-ı mezbûr beş yüz guruşu müdde‘î-i mezbûra redd ü teslîme mezbûr el-Hâc Hüseyin Ağa’ya tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Muharremü’l-haram li-sene sitte aşere ve mi’e ve elf.<br><br>Şuhûdü’l-hâl: el-Hâc Mehmed Efendi el-kādı, İsmail Efendi el-kādı, Ömer Efendi el-kâtib, Emin Mehmed Efendi el-kâtib, el-Hâc Yusuf el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=41581"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41583"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o681"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>