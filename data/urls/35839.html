﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 260<br>Hüküm no: 164<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Mâliye Hazinesi kavaslarından Yusuf Ağa’nın mirasçılarına kalan tütüncü dükkânının müzâyede yoluyla satılması</b><br><br>Tütüncü mübâya‘ası 9000 guruş<br><br>Kezâlik mahmiye-i İstanbul’da Simkeşhâne kurbünde Soğan Ağa mahallesinde sâkin iken bundan mukaddem vefât eden Mâliye Hazine-i Celîlesi kavvâslarından Yusuf Ağa b. Halil b. Abdullah’ın verâseti zevce-i menkûha-i metrûkesi Hürmüz Hanım bt. Mustafa ile mezbûreden mütevellidler sulbî sagīr oğulları Mehmed Agah ve İbrahim Salim’e münhasıra olduğu lede’ş-şer‘i’l-enver zâhir ve mütehakkık oldukdan sonra sagīrân-ı mezbûrânın vâlideleri ve tesviye-i umûrlarına kıbel-i şer‘den mansûbe vasîleri zâtı ta‘rîf-i şer‘î ile mu‘arrefe olan mezbûre Hürmüz Hanım meclis-i şer‘-i şerîf-i enverde Kısmet-i Askerîye mahkemesi muhzırânından Mehmed Raşid Ağa b. İsmail mahzarında tütüncü esnâfının kethüdâsı es-Seyyid el-Hâc Mehmed Latif Efendi b. es-Seyyid İsmail ile duhân tüccârından mazbûtü’l-esâmî on nefer müslim ve beş nefer hıristiyan lonca ihtiyârları taraflarından mürsel kethüdâ vekîli Ahmed Efendi b. Osman hâzır olduğu hâlde bi’l-asâle ve bi’l-vekâle ikrâr-ı tâm ve takrîr-i kelâm edip mahmiye-i mezkûrede Laleli Câmi‘-i şerîfi nezdinde medrese karşısında vâki‘ bir tarafdan merhûme Ferahşad Sultan Vakfı müsakkafâtından zevcim müteveffâ-yı mezbûr Yusuf Ağa’dan müntakil sagīrân-ı mezbûrânın tasarruflarında olan berber dükkânı ve bir tarafdan Sâ‘atçi el-Hâc Emin Ağa’nın sâ‘atçi dükkânı ve bir tarafdan Kızıltaş Câmi‘i helâları ve taraf-ı râbi‘i tarîk-i âm ile mahdûd Eshâm Muhâsebesi kaleminde Mehmed Ağa ismine mukayyed şehriye üç guruş kirâ-yı kâdimeli bir bâb tütüncü dükkânı derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûme zevcim müteveffâ-yı mezbûr Yusuf Ağa’nın hayâtında ile’l-vefât bin iki yüz elli beş senesi Saferi’l-hayrının on üçüncü günü tarihiyle müverraha ve ol târihde Dârü’l-hilâfeti’l-aliyye kādısı olan sudûr-ı izâmdan Reîsü’l-küttâb Arif Efendizâde Mehmed Raif Beyefendi merhûmun imzâ ve hateminihâviye işbu bir kıt‘a mübâya‘a hücceti nâtıka olduğu üzere yedinde müstakillen mülkü ve ba‘de vefâtihî benimle vasîleri olduğum sagīrân-ı mezbûrâna mevrûs olmağla ben âlât-ı gedik-i mezkûru bi’l-asâle ve bi’l-vesâye hâlâ askerî kassâmı olan İstanbul pâyelülerinden Çarşambavîzâde fazîletlü es-Seyyid Mehmed Said Efendi hazretleri ile kethüdâ-yı mûmâ-ileyhin mühürleriyle memhûr işbu bir kıt‘a ilmühaber mantûkunca münâdî yediyle sûk-ı sultânî ve mecma‘-ı nâs olan mahallerde lede’l-müzâyede ve gıbbe inkıtâ‘ı’r-rağbe el-yevm semen-i misli idüğü cerîdede mazbûtü’l-esâmî bî-garaz sikât-ı müslimînin alâ tarîki’ş-şehâde ihbârlarıyla zâhir ve mütehakkık olan dokuz bin guruşa tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mezbûr Mehmed Raşid Ağa’ya bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm dokuz bin guruşu tamâmen bana def‘ u teslîm ben dahi yedinden bi’l-asâle ve bi’l-vesâye tamâmen ahz u kabz ve müteveffâ-yı mezbûrun defter-i kassâmına idhâl eyledim ba‘de’l-yevm âlât-ı gedik-i mezkûrda benimle sagīrân-ı merkūmânın aslâ ve kat‘â alâka ve medhalimiz kalmayıp mezbûr Mehmed Raşid Ağa’nın mülk-i müşterâsı ve hakk-ı sırfı olmuşdur dedikde gıbbe’t-tasdîk mezbûr Mehmed Raşid Ağa meclis-i şer‘-i hatîrde bâ‘isetü’l-kitâb mezbûre Hürmüz Hanım mahzarında ikrâr-ı tâm ve takrîr-i kelâm edip ben dahi ber-minvâl-i muharrer ânifen şirâen mâlik olduğum âlât-ı gedik-i mezkûru tarafeynden bi’l-îcâb ve’l-kabûl bâtten ve sahîhan bi-safkatin vâhidetin mezbûre Hürmüz Hanım’a kezâlik dokuz bin guruş semen-i makbûza bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl edip fîmâ-ba’d âlât-ı gedik-i mezkûr mezbûre Hürmüz Hanım’ın mülk-i müşterâsı ve hakk-ı sırfı olup benim aslâ ve kat‘â alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi 27 Cumâdelûlâ sene 1279<br><br>Şuhûdü’l-hâl: Şekerci Feyzullah Ağa b. ( ), Muhzır Şakir Ağa b. ( ), Muhzır el-Hâc Salih Ağa b. ( ), Muhzır Mustafa Ağa b. ( ), Muhzır Süleyman Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35838"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35840"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>