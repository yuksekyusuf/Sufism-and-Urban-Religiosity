﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 398<br>Hüküm no: 482<br>Orijinal metin no: [90a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Mehmed Çelebi’nin Sinan Bey aleyhindeki alacak iddiasından men olunması</b><br><br>Vilâyet-i Anadolu’da kasaba-i İznikmid’de vâki‘ Arnavudzâde demekle ma‘rûf fırında habbâz olan Mehmed Çelebi b. Hasan meclis-i şer‘-i şerîf-i enverde işbu râfi‘ü’l-kitâb Sinan Bey b. Mustafa mahzarında üzerine da‘vâ ve takrîr-i kelâm edip mezbûr Sinan Bey târîh-i kitâbdan yedi ay mukaddem beynimizde ma‘lûm bir bıçağımı üç bin akçeye bey‘ ve teslîm ve beynimizde ma‘lûm bir donluk çukamı îdâ‘ ve teslîm, mezbûr Sinan Bey dahi iştirâ ve istîdâ‘ ve kabz etmiş idi, suâl olunup semen-i mezbûr ile sâlifü’z-zikr çukanın mezbûr Sinan Bey’den alıverilmesi murâdımdır dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyine beyyine taleb olundukda ityân-ı beyyineden izhâr-ı acz edip istihlâf etmeğin müdde‘î-i mezbûrdan bir donluk çukasını istîdâ‘ ve kabz etmeyip kıbelinde hakkı olmadığına ve bir bıçağını dahi üç bin akçeye iştirâ ve kabz etmediğine mezbûr Sinan Bey’e yemîn teklîf olundukda ol dahi alâ-vefki’l-mesûl yemîn billâhi te‘âlâ etmeğin mûcebince müdde‘î-i mezbûr bilâ-beyyine vech-i mübeyyen [üzere] mu‘ârazadan men‘ olunup mâ-vaka‘a bi’t-taleb ketb olundu.<br><br>Fî 4 min-Şehri Ramazani’l-mübârek sene 1081.<br><br>Şuhûdü’l-hâl: Mustafa Çelebi b. Ahmed, Mehmed Ağa b. Abdullah, Abdi Çelebi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=2799"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2801"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>