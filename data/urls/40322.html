﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 117<br>Hüküm no: 43<br>Orijinal metin no: [8a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karagöz Mehmed Paşa’nın Bergos’taki çiftliğini yüz bin akçeye satın alan Hüseyin Ağa b. Ali ile Karagöz Paşa’nın varisleri arasında çıkan anlaşmazlıkta otuz bin akçe üzerine sulh oldukları</b><br><br>Dâru’l-hilâfeti’l-aliyye Kostantıniyye el-mahmiyye’de Karabaş mahallesinde sâkin olup bundan akdem mağdûben katl olunan merhûm Karagöz Mehmed Paşa’nın verâseti zevce-i metrûkesi fahrü’l-muhadderât Fâtıma Hânım bt. el-vezîru’l-a‘zam ve’d-düstûru’l-ekrem Nişancı Mustafa Paşa’ya ve babası Ramazan Çelebi’ye ve sulbî sagīr oğlu Mustafa Bey’e ve sulbiye sagīre kızı Âişe Hânım’a münhasıra olduğu şer‘an zâhir ve müte‘ayyin oldukdan sonra sagīre-i mezbûre Âişe Hânım’ın tesviye-i umûruna kıbel-i şerî‘at-i mergūbeden mansûb vasîsi olan mûmâ-ileyh Mustafa Paşa hazretleri tarafından husûs-ı âti’l-beyânı ikrâra vekîl olup vekâleti hasm-ı câhid-i şer‘î mahzarında mefhareyi’l-akrân Ahmed Ağa b. Ali ve Ahmed b. Mehmed nâm kimesneler şehâdetleri [ile] şer‘an sâbite olan Mustafa Ağa b. Abdullah nâm kimesne vekâleten ve sagīr-i mezbûr Mustafa Bey’in dahi tesviye-i umûruna kıbel-i şer‘den mansûb vasîsi olan Mustafa Efendi b. Ahmed vesâyeten meclis-i şer‘-i şerîf-i şâmihu’l-imâd ve mahfil-i dîn-i münîf-i râsihu’l-evtâdda işbu bâ‘isü’l-vesîka Hüseyin Ağa b. Ali mahzarında herbiri ikrâr-ı tâm ve takrîr-i kelâm edip müteveffâ-yı mezbûr Karagöz Mehmed Paşa’nın mülkü olup Vilâyet-i Rumeli’nde Burgos kazâsında vâki‘ müteveffâ-yı mezbûra intimâ ile tahdîd ve tavsîfden müstağnî muhavvata-i dâhiliyyesi fevkānî büyût-ı adîdeli ve üç anbarı ve muhavvata-i hâriciyyesi kezâlik fevkānî ve tahtânî müte‘addide büyûtu ve bir samanlığı ve iki ahırı müştemil çiftlik ta‘bîr olunur mülk menzili ve menzil-i mezbûr dâhilinde mevcûd dokuz nefer gulâm ve câriyeleri ve ma‘lûmü’l-aded devâb ve mevâşî ve sâir hayvanât ve zirâat olunmuş hubûbât ve der-anbar olan mahsûlât ve bir kıt‘a ma‘lûmü’l-hudûd mülk çayırı ve sair âlât-ı zirâat ve esbâb-ı harâseti ba‘de vefâtihî irsen sagīrân-ı mezbûrân ile merkūmân Ramazan Çelebi ve Fâtıma Hânım’a intikāl edip lâkin müteveffâ-yı mezbûrun menkūlâtı şey-i kalîl olup muhallefâtından edâsına hükm-i şer‘î lâhık olan düyûn-ı müsbetesine vefâ etmemekle zarûret-i deyni için bey‘ olunup semeninden düyûnu edâ olunmak lâzım gelmeğin çiftlik-i mezbûr ba‘de’l-müzâyede ve inkıtâ‘u rağabâti’n-nâs merkūm Hüseyin Ağa üzerinde yüz bin fıddî râyic fi’l-vakt akçede karâr edip ziyâde ile tâlib-i âhar zuhûr etmemekle zikrolunan çiftliği ve çayırı bi-cümleti’t-tevâbi‘ ve’l-levâhık meblağ-ı mezbûr yüz bin akçeye mezbûrân Fâtıma ve Ramazan asâleten ve sagīrân-ı mezbûrânın vasîleri müvekkil-i müşârun-ileyh hazretleri vesâyeten mezbûr Hüseyin Ağa’ya bey‘ ve semeni ile merhûm-ı mezbûrun bazı düyûnu edâ ve îfâ eyledikden sonra zikrolunan çiftlik ve çayır semen-i mislinden noksân-ı fâhiş ile bey‘ olunup ve müteveffâ-yı mezbûrun tereke ve menkūlâtı düyûnuna vefâ ederken bey‘ olunmuşdur deyu bundan akdem sagīr-i mezbûr Mustafa Bey’in vasîsi olmağla vesâyeten ve paşa-yı mûmâ-ileyh dahi kezâlik sagīre-i merkūme Âişe Hânım’ın vasîsi olmağla vesâyeten mezbûr Hüseyin Ağa’dan da‘vâ ve taleb eylediğimizde beynimizde münâza‘ât-ı kesîre vâkı‘a olmuşidi el-hâletü hâzihî beynimize muslihûn tavassut edip beni ve paşa-yı mûmâ-ileyhi vesâyeten mezbûr Hüseyin Ağa ile otuz bin fıddî râyic fi’l-vakt akçe üzerine sulh eylediklerinde sulh olmak her vechile sagīrân-ı mezbûrân haklarında evlâ ve enfa‘ olmağın biz dahi herbirimiz sulh-ı mezbûru kabûl ve bedel-i sulh olan meblağ-ı mezbûr otuz bin akçeyi tamâmen mezbûr Hüseyin Ağa yedinden ahz u kabz eyledik ba‘de’l-yevm mezbûr Hüseyin Ağa ile zikri mürûr eden çiftlik ve çayıra müte‘allika bi-vechin mine’l-vücûh da‘vâ ve nizâ‘ımız kalmadı eğer ba‘de’l-yevm husûs-ı mezbûra müte‘allika da‘vâ bizden mersûm Hüseyin Ağa üzerine sudûr ve zuhûr ederse lede’l-hükkâm mesmû‘a olmaya dediklerinde vekîl-i mezbûr Mustafa ile vasiyy-i mezbûr Mustafa Efendi’nin vech-i muharrer üzere sudûr eden kelimâtı mezbûr Hüseyin Ağa vicâhen tasdîk ve şifâhen tahkīk etmeğin meblağ-ı mezbûr yüz otuz bin akçe zikri mürûr eden çiftlik ve çayırın yevm-i bey‘de semen-i misli olduğu zeyl-i kitâbda muharrerü’l-esâmi olan Müslimînden mefhari’l-akrân Halil Ağa b. Mehmed ve Ahmed Ağa b. İbrahim ve Mustafa Ağa b. Ali nâm kimesneler ihbârları ile lede’ş-şer‘i’l-mutahhar zâhir ve mütehakkık olmağın mâ-vaka‘a bi’t-taleb ketb olundu.<br><br>Fi’l-yevmi’l-âşir min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Umdetü’l-emâcid ve’l-a‘yân Mustafa Ağa kethüdâ-yı paşa-yı mûmâ-ileyh, Ahmed Ağa b. İbrahim, Halil Ağa b. Mehmed, Mustafa Ağa b. Abdullah, Arnavud Hüseyin Ağa el-cündi, Silahdâr Hasan Ağa b. Abdullah, Ramazan Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=40321"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40323"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o905"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>