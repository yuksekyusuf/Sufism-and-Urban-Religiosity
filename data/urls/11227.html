﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 550<br>Hüküm no: 684<br>Orijinal metin no: [91b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Beşe’nin kasap Hıristo’dan aldığı etlerin parasını ödemesi</b><br><br>Mahmiye-i İslâmbol hısnı ebvâbından Yedikulekapısı hâricinde mütemekkin kasab ustalarından Hıristo v. Panayot nâm zimmî yazıcı miyânında Abdullah Efendi mübâşeretiyle Davudpaşa Mahkemesi’nde meclis-i şer‘e ihzâr etdirdiği yine tâife-i mezbûre kanadârlarından Osman Beşe b. Ahmed nâm kimesne mahzarında mezbûr Osman Beşe mukaddemâ bi’d-defa‘ât yedimden ve mâlımdan iştirâ ve kabz ve âhara bey‘ eylediği vezn ve fiyâtı beynimizde ma‘lûm lahm-ı ganem semeninden ba‘de külli’l-hesâb bin beş yüz guruş alacak hakkımın beş yüz guruşunu bundan akdem mezbûr Osman Beşe <<bana deyni olduğunu>> yedinden ahz ü kabz edip bin guruş zimmetinde bâkī alacak hakkım kalıp hattâ meblağ-ı bâkī-i mezbûr bin guruş hâlâ zimmetinde bana deyni olduğunu işbu târih-i i‘lâm günü mahmiye-i mezbûrede Kādıasker Câmi‘-i şerîfi kurbünde kâin hâlâ kasabbaşı ser-bevvâbîn-i dergâh-ı âlî Mehmed Ağa’nın konağında huzûr-ı Müslimînde ikrâr ve işhâd dahi etmekle meblağ-ı bâkī-i mezbûr bin guruşu mezbûr Osman Beşe’den hâlâ taleb ederim deyü ba‘de’d-da‘vâ ve’l-istintâk mezbûr Osman Beşe dahi cevâbında fi’l-hakīka müdde‘î-i merkūm Hıristo zimmî yedinden bi’d-defa‘ât lahm-ı ganem iştirâsını ikrâr lâkin müdde‘î-i merkūm ile hesâbımızı rü’yet etmemiş idi deyü ikrâr-ı meşrûhunu inkâr etmeğin müdde‘î-i merkūm Hıristo zimmî ber-vech-i muharrer müdde‘âsını lede’t-tezkiye adâletleri zâhir olan kasab kethudâsı el-Hâc Mehmed b. Mustafa ve yiğitbaşıları Derviş Mehmed b. Ali nâm kimesneler şehâdetleriyle bi’l-muvâcehe vech-i şer‘î üzere isbât etmeğin mûcebince meblağ-ı bâkī-i mezbûr bin guruşu müdde‘î-i merkūm Hıristo zimmîye edâ ve teslîme mezbûr Osman Beşe’ye tenbîh olunduğu ba‘de’t-tescîl bi’l-iltimâs huzûr-ı âlîlerine.<br><br>Fî 24 min-Ra sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11226"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11228"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b550"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>