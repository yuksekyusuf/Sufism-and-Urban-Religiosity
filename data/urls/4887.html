﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 534<br>Hüküm no: 608<br>Orijinal metin no: [89a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva bt. Ömer’in talebiyle boşandığı kocası Süleyman b. Ahmed’in ödemesi şartıyla küçük kızları Ayşe’ye nafaka tayin edildiği</b><br><br>Mahmiye-i İstanbul’da Edirnekapısı kurbünde Hadice Sultan Mahallesi'nde sâkine zâtı ta‘rîf-i şer‘î ile mu‘arrefe olan işbu râfi‘atü’l-kitâb Havvâ bt. Ömer nâm hatun mahfil-i kazâda zevc-i sâbıkı Süleyman b. Ahmed nâm kimesne mahzarında takrîr-i kelâm ve tâ‘bir ani’l-merâm edip zevcim mezbûrun firâşından hâsıla ve benden mütevellide bi-hakkı’l-hıdâne hacr u terbiyemde olan işbu sadriye sagīre kızım Âişe’nin nafaka ve kisveye eşedd-i ihtiyâcı olmağla babası mezbûr üzerine kıbel-i şer‘den kadr-i <<kifâye>> ma‘rûf nafaka ve kisve-bahâ farz ve takdîr olunmak matlûbumdur dedikde gıbbe’t-tasdîkı’l-mer‘î hâkim-i muvakki‘-ı sadr-ı kitâb tûbâ-lehû ve hüsnü-meâb hazretleri tarafeynin rızâlarıyla sagīre-i mezbûre için babası merkūm üzerine târih-i kitâbdan beher yevm birer para farz ve takdîr edip meblağ-ı mefrûz-ı mezkûru sagīre-i mezbûrenin nafaka ve kisve ve sâir levâzımına harc u sarfa ve lede’l-iktizâ istidâneye ve inde’z-zafer mezbûr Süleyman üzerine rücû‘a mezbûre Havvâ’ya izin vermeğin mâ-vaka‘a bi’t-taleb ketb olundu.<br><br>Fî 11 min-Şa‘bâni’l-mu‘azzam sene 1121<br><br>Şuhûdü’l-hâl: Mehmed Beşe b. Mustafa, Mustafa b. Ali, Mehmed b. İbrahim, Mustafa b. Şa‘ban, Ali b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4886"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4888"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b534"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>