﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 174<br>Hüküm no: 269<br>Orijinal metin no: [121-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Mustafa’nın Sinan Bey’den satın aldığı evi Sinan Bey’in tekrar sattığı; Mehmed b. Mustafa’nın ödediği parayı geriye alıp davadan feragat ettiği</b><br><br>Havâss-ı aliyye kazâsına tâbi‘ Hasköy mahallâtından Turşucu mahallesinde sâkin Mehmed b. Mustafa meclis-i şer‘de râfi‘u’l-vesîka Ömer b. Mehmed mahzarında ikrâr ve takrîr-i kelâm edip bundan akdem mahalle-i mezbûre sâkinlerinden olup işbu hazır bi’l-meclis Sinan Bey b. Abdullah el-bevvâbü’s-sultânî nâm kimesne silk-i mülk-i sahîhinde münselik emlâkinden mahalle-i mezbûrede vâki‘ iki tarafı Mehmed b. Muslihiddin mülkü ve bir tarafı Muslı b. Veli mülkü ve bir tarafı tarîk-i âm ile mahdûd üç bâb fevkānî oda ve tahta-pûş [122] ve kilâr ve kenîfi müştemil mülk menzilini bana on bin nakd-i râyic fi’l-vakt akçeye bey‘ ve teslîm ben dahi vech-i muharrer üzere iştirâ ve kabûl ve kabz eyleyip semeni olan meblağ-ı mezbûrdan bin akçesini kendüye def‘ ve teslîm edip bâkī dokuz bin akçeyi vermezden mukaddem menzil-i mahdûd-ı mezkûru merkūm Ömer’e mârrü’z-zikr on bin akçeye bey‘-ı kat‘î ile bey‘ edip ol dahi iştirâ ve kabûl ve kabz eyleyip semeni olan meblağ-ı mezbûru merkūm Sinan Bey müşteri-i mezbûr Ömer yedinden ahz ü kabz edip menzil-i mezkûr mülk-i müşterâsı olmağla ben dahi menzil-i mezkûru merkūm Sinan Bey’den mezbûr Ömer’den mukaddem bana bey‘ eyledin deyü da‘vâ sadedinde iken beynimize muslihûn tavassut etmekle beni menzil-i mezkûr da‘vâsından fâriğa eylediklerinde mukaddemâ merkūm Sinan Bey’e verdiğim akçeyi yedinden ahz ü kabz eyleyip min-ba‘d menzil-i mahdûd-ı mezkûrda alâka ve medhalim yokdur, merkūm Sinan Bey’in merkūm Ömer’e bey‘ini bi’l-muvâcehe tasdîk eyledim, menzil-i mezkûr merkūm Ömer Bey’in mülk-i müşterâsı olmuşdur, keyfe mâ yeşâ’ mutasarrıf olsun dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-şehri Receb li-sene ihdâ ve semânîn ve elf.<br><br>Şuhûdü’l-hâl: Muharrem Çelebi [b.] Şa‘ban, Mustafa Çelebi [b.] Dilaver, Mehmed [b.] Siyavuş, Süleyman [b.] Abdullah, Ali b. Abdullah, İbrahim b. Halil, Aydın [b.] Mehmed</p>          <br><a title="Önceki sayfa" style="text-decoration:none" href="./ayrmetin.php?idno=23182"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23184"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o204"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>