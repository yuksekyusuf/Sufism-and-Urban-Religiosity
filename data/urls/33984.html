﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 204<br>Hüküm no: 77<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul İhtisab mukataasının bir yıllığına mültezim Mehmed Hamdullah’a verildiği</b><br><br>İhtisâb fermânı.<br><br>Akzâ kuzâti’l-Müslimîn evlâ vülâti’l-muvahhidîn ma‘deni’l-fazli ve’l-yakīn râfi‘u a‘lâmi’ş-şerî‘ati ve’d-dîn vâris-i ulûmi’l-enbiyâ- ve’l-mürselîn el-muhtassu bi-mezîd-i inâyeti’l-Meliki’l-Mu‘în Mevlânâ İstanbul kādısı zîdet fezâiluhû tevkī‘-i refî‘-i hümâyûn vâsıl olıcak ma‘lûm ola ki bâ-hatt-ı hümâyûn-ı şevket-makrûnum Darbhâne-i âmirem tarafından zabt ve idâre olunan mukāta‘ât-ı mîrîyemden ihtisâb-ı İstanbul ve tevâbi‘i mukāta‘asının sülüs hissesi Darbhâne-i âmiremde ve diğer sülüsân hissesi müşterekleri uhdesinde olup ötedenberü yed-i vâhidden zabt ve idâre oluna gelmekden nâşi mukāta‘a-i mezbûreyi işbu bin iki yüz kırk bir senesi Martı ibtidâsından sene-i merkūme Şubat’ı gāyetine değin bir sene-i kâmile yed-i vâhidden zabt ü rabt ve idâre eylemek üzere deruhde ve iltizâmına tâlib ve râgıb olan hâlâ mültezimi kıdvetü’l-emâcid ve’l-a‘yân Mehmed Hamdullah Bey zîde mecdühûya bâ-irâde-i seniyyem sâbıkı üzere ma‘a mâl ve kalemiye ve harc-ı aklâm ve fâiz-i mukāta‘a-i mezkûre cem‘an otuz sekiz bin guruş bedel-i iltizâm ile deruhde ve ilzâm ve ibkā olunup mûmâ-ileyh dahi iltizâm ve kabûl-birle bedel-i iltizâmı olan meblağ-ı mezbûru vakt ü zamânıyla edâ ve teslîm eylemek üzere Darbhâne-i âmirem hazînesine memhûr deyn temessükü vermeğin ber-minvâl-i muharrer mukāta‘a-i mezkûreyi sene-i merkūmeye mahsûben yed-i vâhidden zabt ü rabt ve idâre ve vâki‘ olan mahsûlât ve âidât ve rüsûmât kānûn-ı kadîm ve olageldiği üzere cem‘ ve tahsîl ve ahz u kabz eyleyip taraf-ı âhardan müdâhale ve ta‘arruz olunmamak üzere yed-i vâhidden zabtını hâvî emr-i şerîfim i‘tâsını mu‘teberân-ı ricâl-i Devlet-i aliyyemden hâlâ Darbhâne-i âmirem nâzırı iftihârü’l-ümerâ ve’l-ekâbir es-Seyyid Mehmed Esad dâme ulüvvühu memhûr temessüküyle inhâ etmeğin imdi mûcebince amel olunmak fermânım olmuşdur. Buyurdum ki hükm-i şerîfim vardıkda bu bâbda sâdır olan emrim üzere amel edip dahi sen ki mevlânâ-yı <<mevlânâ-yı>> mûmâ-ileyhsin nâzır-ı mûmâ-ileyhin verdiği temessük mûcebince mukāta‘a-i mezkûreyi sene-i merkūmeye mahsûben mîr-i mûmâ-ileyh tarafından yed-i vâhidden zabt ü rabt ve idâre ve vâki‘ olan mahsûlât ve âidât ve rüsûmâtın kānûn-ı kadîm ve olageldiği <<gibi>> vechile cem‘ ve tahsîl ve ahz u kabz ettirip hilâf-ı temessük ve mugāyir-i emr-i âlişânım taraf-ı âhardan müdâhale ve ta‘arruz ettirilmemesi husûsuna mezîd ihtimâm ve dikkat eyleyesin. Şöyle bilesin alâmet-i şerîfe i‘timâd kılasın.<br><br>Fî 12 Ca sene [1]241.<br><br>Be-makām-ı Kostantıniyyeti’l-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=33983"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33985"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>