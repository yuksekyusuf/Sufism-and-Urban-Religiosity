﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 713<br>Hüküm no: 570<br>Orijinal metin no: [132b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hasan Ağa’nın hanımı Bağıcinan’ın terekeden alacağını talep ettiği</b><br><br>Kezâlik mezbûre Bağıcinan bt. Abdullah meclis-i ma‘kūd-ı mezbûrda sagīr-i mezbûrun tesviye-i umûruna vasiyy-i muhtârı olan mezbûr Hüseyin Ağa mahzarında üzerine da‘vâ ve takrîr-i kelâm edip zevcem müteveffâ-yı mezbûr Hasan Ağa târîh-i kitâbdan otuz sene mukaddem tezevvüc murâd eyledikde beş bin sağ akçe mehr-i müeccel tesmiyesiyle huzûr-ı Müslimînde beni tezevvüc ve kabûl edip ve kıymetleri beynimizde ilm-i şer‘î ile ma‘lûm eşyâ-i mütenevvi‘a bahâsından yüz guruş dahi hakkım olup hattâ hâl-i kemâl-i sıhhatinde fevtinden bir ay mukaddem ciheteyn-i mezbûreteynden zimmetinde bana reddi vâcib deyni olduğunu huzûr-ı Müslimînde ikrâr ve işhâd dahi edip kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘iye-i mezbûreden müdde‘âsına beyyine taleb olundukda udûl-ı Müslimînden mahmiye-i mezbûrede Ayasofya-i kebîr mahallesinden İbrahim b. Muharrem ve Üsküdar’da Vâlide Sultan mahallesinden Mehmed Ağa b. Hasan li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müteveffâ-yı mezbûr Macar Hasan Ağa b. Abdullah hâl-i kemâl-i sıhhatinde fevtinden bir ay mukaddem ciheteyn-i mezbûreteynden müdde‘iye-i mezbûra zimmetimde reddi vâcib beş bin sağ akçe mehr-i müeccel ile eşyâ-i mütenevvi‘a semenlerinden dahi yüz guruş deynim vardır deyü huzûrumuzda ikrâr ve bizi işhâd eyledi, biz bu husûsa ilâ-âhirihî.<br><br>Hurrire fi’t-târîhi’l-mezbûr li-seneti’l-merkūme.<br><br>Şâhidûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=37513"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37515"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0713"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1112"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>