﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 168<br>Hüküm no: 83<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Efendi b. Hasan’ın evini ölmeden önce karısı Hatice bt. Habib’e hibe etmesi sebebiyle diğer varislerin ev hissesi taleplerinin reddedildiği</b><br><br>Galata a‘mâlinden Kasımpaşaˈdabiˈl-fi‘il Câmi‘-i Kebîr imâmı Ahmed Efendi b. Hasan vefât edip verâseti zevce-i metrûkesi Hadîce bt. Habib ile sulbiye kebîre kızı ve sagīre kızları Emetullahˈa ve Fatma ve Havvaˈya münhasıra olduğu şer‘an mütehakkıka oldukdan sonra mezbûre Hadîce tarafından husûs-ı âtiˈl-beyâna da‘vâya vekîl olup nehc-i şer‘î üzre vekâleti sâbite olan bâ‘is-i hâzeˈl-kitâb İsmail b. Ali meclis-i şer‘-i hatîr-ilâzımüˈt-tevkīrde mezbûretân Fatma ve Havva nâm sagīrlerin tesviye emirlerine kıbel-i şer‘den mansûb vasîleri olan Şeyhî Mehmed Efendi b. Ramazan mahzarında biˈl-vekâle da‘vâ ve takrîr-i kelâm edip mezbûr Ahmed Efendi silk-i mülk-i sahîhinde münselik olup Cihangir mahallesinde vâki‘ etrâf-ı erba‘ası Ömer Yazıcı ve Kara Yazıcı İbrahim ve müvekkile-i mezbûrenin mülk-i müşterâsı tarîk-i âmma müntehî bir beyt-i süflî ve bir sofaya ve müşterek su kuyusunu müştemil menzilini hâl-i hayatında ve kemâl-i akl u sıhhatinde zevcesi müvekkile-i mezbûre Hadiceˈye hîbe ve teslîm ol dahi ittihâb ve kabz ve mukābele-i hibe-i mezbûrede merkūme Hadîce dahi emlâkinden bir çift küpe ve bir çift habbe altın bilezik ve bir sîm ön kuşak on ayaklı saçbağısını zevc-i vâhib-i mezbûr Ahmed Efendi yedine ivaz olmak üzre def‘ ve teslîm oldu eşyâ-yı mezkûre bi-vech-i meşrûh ahz u kabz edip mezbûr müvekkilem merkūmenin mülk-i mevhûb-ı mu‘avvazı olmuş iken hâlâ vâhib-i mezbûr fevt olmağla vasî-i mezkûr menzil-i mezbûru muhallefâtına idhâl murâd eder suâl olunup def‘ olunmak matlûbumdur dedikde gıbbeˈs-suâl ve akībeˈl-inkâr ve isre-talebiˈl-beyyine udûl-ı Müslimînˈden Küçük Piyalepaşa Câmii müezzini Ali Çelebi b. İbrahim ve Câmi‘-i Kebîr mahallesi sükkânından Ömer Çelebi b. Veli nâm kimesneler li-ecliˈş-şehâde meclis-i şer‘a hâzırân istişhâd olunduklarında fiˈl-hakīka müteveffâ-yı mezbûr Ahmed Efendi hâl-i hayatında ve kemâl-i akl u sıhhatinde silk-i mülkünde olup zikri sebk eden menzil-i mahdûdu zevcesi müvekkile-i mezkûre Hadîce Hatunˈa hîbe ve teslîm ve mezbûre Hadîce dahi ba‘deˈl-ittihâb veˈt-tesellüm emlâkinden bir çift küpe ve bir çift habbe altın bilezik ve bir sîm ön kuşak ve on ayaklı saçbağısını hîbe ve mezbûreye ivaz olmak üzre vâhib-i mezbûr Ahmed Efendi yedine def‘ ve teslîm ol dahi eşyâ-yı merkūmeyi vech-i meşrûh üzre ahz u kabz eyledi biz bu husûsa şâhidiz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyet-i şerâ’itiˈl-kabûl şehâdetleri makbûle olmağın mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fî-evâil-i Saferiˈl-hayr li-sene erba‘a ve semânîn ve elf.<br><br>Şuhûdüˈl-hâl: Ömer Efendi b. ( ) el-imâm, Hüseyin Beşe b. Mehmed, Süleyman Çelebi b. Hüseyin, Mehmed Çelebi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21146"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21148"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1008"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>