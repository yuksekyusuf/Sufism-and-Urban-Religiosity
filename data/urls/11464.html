﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 201<br>Hüküm no: 133<br>Orijinal metin no: [49b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zahide Hatun bt. Abdullah’ın vakfettiği evin oturma hakkının Nesli bt. Abdi’ye ait olduğu</b><br><br>Dârü’s-saltanati’s-seniyye-i Kostantıniyye el-mahmiyede Medîne-i Münevvere -sallallâhu alâ-münevvirihâ- Vakfı’na bi’l-fi‘il mütevellî olan fahrü’l-eşbâh Hasan Bey b. Mehmed nâm bevvâbü’s-sultânî meclis-i şer‘-i şerîf-i nebevîye işbu hâfızatü’l-kitâb Nesli bt. Abdi nâm hatunu ihzâr ve mahzarında takrîr-i da‘vâ edip mahmiye-i mezbûre mahallâtından Mesihpaşa mahallesinde vâki‘ üç beyt-i ulvîyi ve iki beyt-i süflîyi ve sofateyni ve iki serdâbı ve bir ahırı ve kenîfi ve bi’r-i mâyı müştemil olup etrâf-ı selâsesi tarîk-i âm ile ve taraf-ı râbi‘i el-Hâc Bayram Çelebi Mescidi ile mahdûd olan menzili bundan esbak Zahide Hatun bt. Abdullah evvelâ kendi nefsine ba‘de vefâtihâ evlâdına neslen ba‘de neslin ve ba‘de’l-inkırâz Medîne-i Münevvere’ye vakfetmiştir. Hâlâ mesfûre Zahide’nin evlâdı munkatı‘ olmuşdur. Merkūme Nesli ben evlâd-ı vâkıfdanım deyu menzil-i mezbûru bi-gayrı vech-i şer‘î tasarruf eder mesfûre Nesli’ye suâl olunup menzil-i merkūmdan ihrâc olunmasın taleb ederim dedikde gıbbe’s-suâl merkūme Nesli cevâbında ben <<evlâ>> ve vâkıfe-i mezbûre Zahide’nin bundan akdem vefât eden [-kızı] Aynî’nin kızıyım ve benim dahi Âişe nâm kızım ve kızımın oğlu Mehmed var cümlemiz evlâd-ı vâkıfdanız ve menzil-i merkūm elli beş yıldan ziyâdedir ki evlâdiyyet üzere taht-ı tasarrufumdadır dedikde mütevellî-i mezbûr Hasan Bey hâl minvâl-i meşrûh üzere idiğine münkir olacak merkūme Nesli’den sıdk-ı makāline mutâbık beyyine taleb olundukda ahâlî-i mahalleden fahrü’l-kitâb Ahmed Efendi b. Mehmed ve Mahmud Halîfe b. Hoca el-müezzin ve Şa‘ban Bey b. Abdullah ve Mustafa Bey el-Çerkesî ve Mehmed b. Mustafa el-Çerkesî ve Durmuş Ağa b. Abdullah ez-zevvâku’s-sultânî ve Ahmed Efendi el-müderris nâm kimesneler li-ecli’ş-şehâde meclis-i şer‘-i şerîfe hâzırûn olup gıbbe’l-istişhâd fi’l-vâki‘ merkūme Nesli vâkıfe-i mezbûre Zahide’nin bundan akdem vefât eden kızı Aynî’nin kızıdır ve kendinin dahi Âişe nâm kızı vardır ve mezbûre Âişe’nin dahi oğlu Mehmed vardır bu cümlesi evlâd-ı vâkıfedendir ve menzil-i merkūm mezbûre Nesli’nin vâlidesi müteveffât-ı mezbûre Aynî’nin elli beş yıldan ziyâdedir ki taht-ı tasarruflarında[dır] hâl minvâl-i merkūm üzere idiğine cümlemiz şâhidleriz şehâdet dahi ederiz dediklerinde ba‘de’t-ta‘dîl şehâdetleri hayyiz-i kabûlde vâki‘ olup mâ-vaka‘a bi’t-taleb ketb olundu.<br><br>Tahrîren fî-evâili şehri Şa‘bâni’l-mu‘azzam li-sene selâse ve ışrîn ve elf.<br><br>Şühûdü’l-hâl: Fahrü’s-sâlikîn eş-Şeyh Mehmed Efendi b. Mehmed, Fazlı Efendi b. Eyüb el-müderris, Ali Efendi b. Musa el-müsta‘id, Osman Efendi b. ( ) el-imâm, Ali Çelebi b. Mustafa, Süleyman Bey b. Abdullah, Mehmed Bey b. Receb, Şa‘ban Efendi el-müderris, Mahmud Çelebi b. Ali, el-Hâc Mahmud b. Kabil, Ramazan b. Yusuf, Abdürrahim Efendi el-imâm, Hasan Çelebi b. Abdullah, İbrahim Efendi b. ( ) el-mülâzım, Sinan Efendi b. ( ) el-müderris, Mehmed Efendi b. ( ) el-müderris, Muslihiddin Efendi b. ( ) el-kādî, Hüseyin Dede b. ( ), Mehmed Efendi b. ( ) el-kādî, Mehmed Efendi b. ( ) es-sahhâf, Mustafa Çelebi b. Ahmed ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=11463"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11465"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b201"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o777"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>