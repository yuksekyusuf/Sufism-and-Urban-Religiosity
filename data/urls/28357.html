﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 268<br>Hüküm no: 332<br>Orijinal metin no: [70a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yapağıcı İsak v. Simon Allof’un yapağı üreticileri aleyhine açtığı davayı geri çektiği</b><br><br>Yapağıcı tâifesinden olup mahmiye-i İstanbul’da Molla Aşkî mahallesinde sâkin İsak v. Simon Allof nâm Yahudi meclis-i şer‘-i şerîf-i enverde kasaba-i Kasımpaşa’da vâkı‘ debbâğhâne ustalarından işbu bâ‘isü’l-vesîka el-Hâc Mehmed b. el-Hâc Ahmed b. Ali ve Ahmed Çelebi b. Verrâk ve Ali b. Ahmed ve Aşur b. Oruc ve Mehmed Çelebi b. Hüseyin ve Mehmed Çelebi b. el-Hâc Mehmed ve Yusuf b. Abdülkerim ve el-Hâc Ömer bin Mahmud ve Mehmed b. Ecir nâm kimesneler mahzarında ikrâr-ı tâm ve takrîr-i kelâm edip bundan akdem merkūmundan sizin kârhânenizde hâsıl olan yapağı kadîmden bana bey‘ edegelmişiniz âhara bey‘ etmen deyü husûs-ı mezbûru da‘vâ ve âhara bey‘ etmelerine mâni‘ ve müzâhim olmuşdum. El-hâletü hâzihî ben da‘vâ-yı mezbûreden fâriğ olup ba‘de’l-yevm merkūmun metâ‘-ı mezbûrelerini her kime dilerlerse bey‘ ü şirâ edip min ba‘d vechen mine’l-vücûh merkūmunla da‘vâ ve nizâ‘ım yokdur ve âhara bey‘ ü şirâlarına mâni‘ ve müzâhim olmamağa ve dahl ü ta‘arruz kılmamağa ta‘ahhüd ve iltizâm eyledim eğer fî mâ ba‘d husûs-ı mezbûra müte‘allıka da‘vâ ve nizâ‘ım sudûr ederse lede’l-hükkâm mesmû‘a ve makbûle olmasın dedikde gıbbe’t-tasdîki’l-mu‘teber mâ-vaka‘a bi’t-taleb ketb olundu.<br><br>Fi’l-yevmi’s-sâmin min şehri Rebî‘ülevvel li-sene mi’e ve elf.<br><br>Şuhûdü’l-hâl: İbrahim Çelebi b. Ahmed, el-Hâc Mehmed Çelebi b. İdris, el-Hâc Mehmed b. Pîrî, Ebûbekir b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28356"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28358"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o330"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>