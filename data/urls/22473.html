﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 214<br>Hüküm no: 277<br>Orijinal metin no: [26a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Demirci Mehmed Beşe’nin yirmi dokuz sene önce ölen babasının terekesiyle alakalı annesi Hatice bt. Mehmed aleyhine açtığı miras davasının meşru olmadığı</b><br><br>Derûn-ı arzuhâlde mezkûrü’l-ism Demirci Mehmed Beşe b. Ali nâm kimesne Galata Bâb Mahkemesi’nde meclis-i şer‘de vâlidesi sâhibe-i arzuhâl mu‘arrefetü’z-zât Hadice bt. Mehmed nâm hatun muvâcehesinde Galata’da Emekyemez Mahallesi’nde vâki‘ iki tarafdan vâlidem mezbûre Hadice’nin âhar menzilleri ve iki tarafdan tarîk-i âm ile mahdûde müştemilât-ı ma‘lûmeyi hâvî bir bâb mülk menzil babam mezbûr Demirci Ali b. Mehmed nâm kimesnenin müstakillen yedinde mülkü iken târih-i i‘lâmdan yirmi dokuz sene mukaddem vefât edip menzil-i mahdûd-ı mezkûr sekiz sehm i‘tibârıyla yedi sehm-i şâyi‘i bana ve bir sehm zevce-i metrûkesi vâlidem mezbûre Hadice Hatun’a mevrûs olmuş iken vâlidem mezbûre menzil-i mahdûd-ı mezkûru yirmi dokuz seneden beri şirâen mülkü olmak üzere müstakilleten zabt u tasarruf etmekle yedi sehm hissemden kasr-ı yedine tenbîh olunmak matlûbumdur deyü da‘vâ ettikde ol dahi cevâbında menzil-i mezkûra şirâen mülkü olmak üzere müstakillen vaz‘-ı yedini ikrâr müteveffâ-i mezbûrun mülkü olduğunu inkârından mâ‘adâ müdde‘î-i mezbûr Mehmed Beşe fevt-i mezkûreden beri vâlidesi mezbûre Hadice Hatun ile bir beldede sâkinler olup bu müddetde bilâ-özr-i şer‘î sükūt ve terk-i da‘vâ eylediğini mukırr u mu‘terif olmağla bu makūle bilâ-özr-i şer‘î terk olunan da‘vânın bilâ-emr-i âlî istimâ‘ı memnû‘ olmağın müdde‘î-i mezbûr bilâ-emr-i âlî da‘vâ-yı mezkûresiyle vâlidesi mezbûre Hadice Hatun’a bî-vech mu‘ârazadan men‘ olunduğu mübâşirleri es-Seyyid Mustafa Çavuş kulları [yediyle] huzûr-ı âlîlerine i‘lâm olundu.<br><br>Fî 29 Ca sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22472"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22474"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o479"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>