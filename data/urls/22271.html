﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 112<br>Hüküm no: 75<br>Orijinal metin no: [7a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Magdeline bt. Yorgi’nin doğramacı dükkanı gediğindeki hissesini tek başına zapt ettiği iddiasıyla kardeşi Foti aleyhine açtığı davada altmış guruşa sulh olduğu</b><br><br>Mübârek rikāb-ı kamer-tâb-ı mülûkâneye takdîm olunan işbu arzuhâl derûnunda isimleri mersûm Dimitri v. Yorgi zimmî ile li-ebeveyn kız karındaşı şahsı mu‘arrefe Magdeline Nasrâniye Çarşamba günü Dîvân-ı âlîlerinde ba‘dehû Galata Mahkemesi’nde ma‘kūd meclis-i şer‘-i münîrde li-ebeveyn âhar karındaşları sâhib-i arzuhâl Foti zimmî muvâcehesinde Galata’da Kemankeş Karamustafapaşa Mahallesi’nde kâin bir kıt‘a doğramacı dükkânı derûnunda mevcûd beyne’l-hiref gedik tâ‘bir olunur bâ-defter-i müfredât âlât-ı lâzıme-i ma‘lûme babamız mersûm Yorgi zimmînin ile’l-helâk yedinde mülkü iken ba‘de helâkihî beş sehm i‘tibârıyla bize mevrûs olmağla karındaşım mersûm Foti zimmî âlât-ı merkūmeyi müstakillen zabt etmekle üç sehm hissemizi karındaşımız mersûmdan taleb ederiz deyü da‘vâ eylediklerinden ol dahi cevâbında âlât-ı mezkûre babaları mersûmun ile’l-helâk yedinde mülkü olup ba‘de helâkihî beş sehm i‘tibârıyla kendilere mevrûs olduğunu ikrâr edip lâkin karındaşlarım müdde‘iyân-ı mersûmân bundan akdem âlât-ı mezkûrede irsen mâlik oldukları üç sehm hisse-i mezkûrelerini üç yüz guruş semen-i makbûza bi-safkatin vâhidetin bana bâtten ve sahîhan bey‘ ve temlîk ve teslîm ben dahi iştirâ ve tesellüm ve kabûl edip hattâ işbu yedimde olan bir kıt‘a i‘lâm-ı şer‘î mantûkunca iki yüz on beş senesi Şa‘bânı’nın on altıncı günü Galata’da Askerî Kassâmı bulunan müderrisîn-i kirâmdan es-Seyyid Süleyman Efendi huzûrunda karındaşlarım müdde‘iyân-ı mersûmândan mersûm Dimitri asâleten ve mesfûre Magdeline Nasrâniye’nin zevci gāib ani’l-meclis Hıristo zimmî dahi vekâleten âlât-ı mezkûrede i‘tibâr-ı merkūm üzere üç sehm hisselerini üç yüz guruşa bâtten ve sahîhan bey‘ ve teslîm eylediklerini herbiri asâleten ve vekâleten ikrâr u i‘tirâf etmişler idi deyü mazmûnu takrîr-i meşrûhuna mutâbık mûmâ-ileyhin hatemini hâvî bir kıt‘a i‘lâm-ı mezkûru ibrâzıyla ba‘de’d-def‘ ve’s-suâl mersûm Dimitri def‘-i mezkûru bi-tamâmihî ikrâr u i‘tirâf etmekle mûcebince bî-vech-i şer‘î mu‘ârazadan ba‘de’l-men‘ ve mersûme Magdeline Nasrâniye def‘-i mezkûru külliyyen inkâr etmeğin beyâna ba‘de’l-havâle dâfi‘-i mersûm Foti zimmî def‘-i mezkûruna ikāmet-i beyyine esnâsında beynlerine muslihûn tavassut edip mesfûre Magdeline Nasrâniye tasaddî eylediği da‘vâ-yı mezkûresinden karındaşı mersûm Foti zimmî ile altmış guruş bedel-i makbûza sulh olup husûs-ı mezkûra ve babası hâlik-i mersûmun bi’l-cümle terekesine müte‘allika âmme-i de‘âvîden karındaşı mersûm Foti zimmî ile altmış guruş bedel-i makbûza sulh olup husûs-ı mezkûra ve babası hâlik-i mersûmun bi’l-cümle terekesine müte‘allika âmme-i de‘âvîden karındaşı mesfûr Foti zimmînin zimmetini ibrâ ve iskāt ol dahi ber-vech-i muharrer sulh ve ibrâyı kabûl-birle kat‘-ı münâza‘a eyledikleri tescîl ve huzûr-ı âlîlerine i‘lâm olundu.<br><br>Fî 13 Safer sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22270"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22272"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>