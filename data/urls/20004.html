﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 151<br>Hüküm no: 162<br>Orijinal metin no: [56b-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mümine bt. Murad’ın vefât eden kocasında mehr-i müeccel alacağının sabit olduğu</b><br><br>Osman Bey b. Abdullah ve Ferhad Beşe b. Abdullah nâm kimesneler, hâl-i hayâtında mahmiye-i Galata müzâfâtından İstinye kasabası mahallâtından Kürkçübaşı mahallesinde sâkin iken bundan akdem Azak kasabasında vefât eden Pîr İlyas lakablı Mustafa Beşe er-Râcilin Âişe bt. Mustafa nâm sagīre kızına kıbel-i şer‘den mansûb vasî olan Osman Efendi b. el-Hâc Pîrî nâm âti’z-zikri münkir hasm-ı câhid mahzarında, merhûm-i mezbûrun zevcesi olan hâmiletü hâze’l-kitâb Mümine bt. Murad’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, merhûm-i merkūm Mustafa Beşe, hâl-i hayâtı ve sıhhatinde bizim yanımızda ve katımızda, üzerinde ve zimmetinde lehine şâhidlik yapılan mezbûre Mümine hâtunun, nikâhında ta‘ahhüd ettiği râyicü’l-vakt yirmi dört bin akçe mehr-i müeccel alacağı olduğunu ikrâr etmişdi. Müdde‘iye-i mezbûreye, meblağ-ı merkūmu kısmen ya da tamâmen müteveffâ-yı mesfûrdan almadığına, hibe etmediğine, zimmetini ibrâ etmediğine ve bi vechin mine’l-vücûh ıskāt etmediğine dâir yemîn verilmesinden sonra, şehâdetleri ba‘de’t-ta‘dîli’ş-şer‘î ve’t-tezkiyyeti’ş-şer‘iyye inde’ş-şer‘ makbûl ve mu‘teber olmağın hâkim şehâdetleri mûcebince meblağ-ı mezbûrun muhallefât-ı merkūmdan müdde‘iye-i mezbûreye edâsına hükm etti. Cerâ zâlike ve hurrire fi’l-yevmi’t-tâsi‘ min Zilka‘de sene selâse ve ışrîn ve elf.<br><br><br>Şuhûdü’l-hâl: Mehmed Ağa b. Nasuh, Mehmed Bey b. Abdurrahman, Hüseyin Bey b. Abdullah, Mehmed Çelebi b. Mehmed, Ali Bey b. Abdullah, Ali Çelebi b. ( ) ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20003"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20005"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o206"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>