﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 145<br>Hüküm no: 154<br>Orijinal metin no: [16b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Zabye bt. Harez’in Kadı Alâaddin Efendi Vakfı’na bey‘ bi’l-istiğlâl sûretiyle sattığı evini borcunu ödeyerek geri alması</b><br><br>Mahmiye-i İstanbul’da vâki‘ merhûm Kadı Alâaddin Efendi vakfına bi’l-fi‘il mütevellî olan Sefer Çelebi b. Bâli meclis-i şer‘-i şerîfde, Cebealikapısı kurbunda vâki‘ Seferikoz mahallesi sâkinelerinden sâhibetü’l-kitâb Zabye bt. Harez nâm nasrâniyye tarafından tasdîk-i âtîye vekîl olup, mezbûru mu‘arrefe-i şer‘iyye ile ârifeyn olan Derviş Çelebi b. Emrullah ve Piyâle b. Abdullah şehâdetleri ile hasm-ı câhid mahzarında vekâleti sâbite olan Yanaki v. Harez nâm zimmî mahzarında ikrâr ve takrîr-i kelâm edip, bundan esbak müvekkile-i merkūme Zabye vakf-ı mezbûr mâlından yirmi iki bin akçe alıp kabz edip, mukābelesinde mahalle-i merkūmede vâki‘ bir tarafı Andriye v. Hazbe mülküne ve bir tarafı sicin ve bir tarafı tarîk-i âm ve taraf-ı râbi‘i Kokona v. Mihal mülküne müntehî olan mülk menzilini bi tarîki’l-istiğlâl taraf-ı vakfa bey‘ edip, ba‘de’t-tahliyyeti’ş-şer‘iyye yılda üç bin üç yüz akçe ücret ile istîcâr etmişdi. El-hâletü hâzihî meblağ-ı merkūm yirmi iki bin akçe asl-ı mâlı ve târih-i kitâba gelinceye bir yıl iki aylık ücret-i menzil evvelâ üç bin sekiz yüz elli akçeyi mezbûre Zabye yedinden bi’t-tamâm alıp, tevliyyetim hasebiyle vakf için kabz edip asl-ı mâl-ı mezbûr ve ücret-i menzil-i mezkûrdan zimmeti berî olup, beynimizde cârî olan akd-i icâremi fesh eyledim dedikde, mütevellî-i mezbûru ikrâr-ı meşrûhunda mezbûr Yanaki vekâlet-i mahkiyesi hasebiyle vicâhen tasdîk ve şifâhen tahkīk etmeğin, mâ hüve’l-vâki‘ gıbbe’t-taleb ketb olundu ve tahrîr ve yed-i tâlibine def‘ ve teslîm olundu. Tahrîren fi’l-yevmi’l-hâmis ve’l-ışrîn min şehri Rebî‘ilevvel li sene seb‘a ve ışrîn ve elf.<br><br><br>Şuhûdü’l-hâl: Fahrü’l-cüyûş Abdi Çavuş, Bayezid b. Abdi, Hüseyin b. Seyyid Ahmed, Mehmed b. Bayram, Ali b. Abdullah, Davud b. Hızır, Piyâle b. Abdülmennân, el-Hâc Mehmed b. İsmail ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24258"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24260"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>