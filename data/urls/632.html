﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 312<br>Hüküm no: 449<br>Orijinal metin no: [66a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Mehmed’in Hasan b. Yusuf’a olan borcunu Receb’e havale ettiği</b><br><br>Esirci tâifesinden Hasan b. Yusuf mahfil-i kazâda işbu bâ‘isü’l-kitâb Şeyh Mehmed b. Abdülmelik mahzarında üzerine da‘vâ edip mezbûr Şeyh Mehmed’e târîh-i kitâbdan bir sene mukaddem evsâfı beynimizde ma‘lûme Rusiyyetü’l-asl Şahbaz nâm çengi câriyemi yüz otuz iki guruşa bey‘ ve teslîm ol dahi iştirâ ve tesellüm eyledikden sonra semeni olan meblağ-ı mezbûrdan yirmi guruş kıymetli bir re’s bargîrini ahz u kabz edip bâkī kalan yüz on iki guruş hakkımı taleb ederim, suâl olunsun dedikde gıbbe’s-suâl mezbûr Şeyh Mehmed cevâbında fi’l-vâki‘ müdde‘î-i merkūma vech-i muharrer üzere iştirâ eylediğim câriye bahâsından <<gāib ani’l-meclis>> yüz on iki guruş deynim olup lâkin zikrolunan câriye bahâsından gāib ani’l-meclis Şeyh Mehmed’e yüz guruş hakkım olup ve yine gāib ani’l-meclis Receb nâm kimesnede dahi on iki guruş hakkım olup cem‘an yüz on iki guruşu üçümüzün rızâsıyla havâle-i sahîha-i şer‘iyye ile havâle, merkūm Hasan [66b] dahi ol vechile havâleyi kabûl edip zimmetim berî olmuşdur deyicek gıbbe’l-inkâr mezbûr Şeyh Mehmed’den takrîrine muvâfık beyyine taleb olundukda udûl-i Müslimînden es-Seyyid Mehmed Çelebi b. es-Seyyid Hamza ve el-Hâc İbrahim b. Kasım nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Şeyh Mehmed yüz on iki guruş deynini gāibân-ı merkūmândan bizim huzûrumuzda merkūm Hasan’a havâle-i sahîha-i şer‘iyye ile havâle edip ol dahi havaleyi kabûl eyledi, biz bu husûsa şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye müdde‘î-i mezbûr talebiyle şâhidân-ı mezbûrân şehâdetlerinde kâzib olmadıklarına yemîn teklîf olundukda hasebi’l-mesûl half bi’llâhi te‘âlâ eylediklerinde şehâdetleri makbûle olmağın mûcebince müdde‘î-i mezbûr bî-vech ta‘arruzdan men‘ olunup mâ-hüve’l-vâki‘ bi’t-taleb ketb ü sebt olundu.<br><br>Fi’l-yevmi’l-âşir min-Şevvâli’l-mükerrem li-sene erba‘a ve sittin ve elf.<br><br>Şuhûdü’l-hâl: İbrahim Çelebi b. Davud, Ahmed Çelebi b. Hüseyin, Mehmed Çelebi b. Hüseyin, Mehmed b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=631"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=633"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>