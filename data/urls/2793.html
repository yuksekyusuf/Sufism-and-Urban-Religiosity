﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 389<br>Hüküm no: 475<br>Orijinal metin no: [88a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gemici Mustafa’nın gemi inşasında çalışan işçilerle ücret hususunda anlaştıkları</b><br><br>Sefîne reislerinden râfi‘ü’l-kitâb el-Hâc Mustafa b. Mehmed nâm kimesne tarafından husûs-ı âti’l-beyâna vekîl olduğu bi-mâ-hüve tarîkı’s-sübût şer‘an sâbit olan es-Seyyid el-Hâc Mehmed b. es-Seyyid Abdullah nâm kimesne meclis-i şer‘-i şerîfde gemici tâifesinden el-Hâc Mehmed b. İsa ve Ahmed b. Mahmud ve Ali b. Ahmed ve diğer Ali b. Mansur ve diğer Ahmed b. Mehmed ve el-Hâc Kasım b. Mehmed ve Mansur b. Mehmed ve Yunus b. Hasan ve Mehmed b. Abdurrahman ve Mehmed b. Ali nâm kimesneler ile Nikola v. Yasef nâm zimmî mahzarlarında takrîr-i kelâm ve ta‘bîr ani’l-merâm edip müvekkilim mezbûr el-Hâc Mustafa bundan akdem vilâyet-i Anadolu’da ve medîne-i İznikmid iskelesinde bir sefîne binâsına mübâşeret edip kara çad oldukdan sonra târîh-i kitâbdan altı ay mukaddem sefîne-i mezbûrenin binâsı tamâm olunca karada hizmet edip ba‘dehû sefîneyi deryâya yüzdürüp Mısır’a varınca sefînede yoldaş olup hizmet etmek üzere Hacı Mehmed’i yirmi bir esedî guruşa ve mezbûr Ahmed’i on iki esedî guruşa ve mezbûr Ali’yi yirmi esedî guruşa ve mezbûr diğer Ali’yi yirmi iki esedî guruşa ve mezbûr diğer Ahmed’i yirmi esedî guruşa ve mezbûr el-Hâc Kasım’ı yirmi beş esedî guruşa ve mezbûr Mansur’u on üç esedî guruşa ve mezbûr Yunus’u yirmi esedî guruşa ve mezbûr Mehmed’i yirmi bir esedî guruşa ve mezbûr diğer Mehmed’i yirmi iki esedî guruşa ve mezbûr diğer Mehmed b. Ali’yi yirmi dört esedî guruşa ve mezbûr Nikola’yı yirmi esedî guruşa bi’l-vekâle ben istîcâr ve mezbûrlardan her biri dahi vech-i muharrer üzere nefislerini îcâr edip sefîne-i mezbûrenin binâsı tamâm olunca altı ay karada hizmet edip sefîne-i mezbûreyi deryâya yüzdürdüklerinden sonra biz ancak sefîneyi yüzdürünce nefislerimizi îcâr etmiş idik deyü sonra gitmekden imtinâ‘ edip icâre-i mezbûre fâside olmağla her biri ecr-i mislini taleb etdiklerinde ba‘de’n-nizâ‘ muslihûn tavassut edip beynimizde mezbûr el-Hâc Mehmed ile yedi esedî guruş, mezbûr Ahmed ile sekiz esedî guruş ve mezbûr Ali ile yedi esedî guruş ve mezbûr diğer Ali ile yedi buçuk esedî guruş ve mezbûr diğer Ahmed ile yedi esedî guruş ve mezbûr Hacı Kasım ile sekiz buçuk esedî guruş ve mezbûr Mansur ile beş esedî guruş ve mezbûr Yunus ile yedi esedî guruş ve mezbûr Mehmed ile yedi esedî guruş ve mezbûr diğer Mehmed ile yedi buçuk esedî guruş ve mezbûr diğer Mehmed b. Ali ile sekiz buçuk esedî guruş ve mezbûr Nikola ile yedi esedî guruş üzerine inşâ-i akd-i sulh etdiklerinde mezbûrûndan her biri dahi sulh-ı mezbûru kabûl etmişlerdir, suâl olunup takrîrleri tahrîr olunmak matlûbumdur dedikde, gıbbe’s-suâl ücret-i mezbûre da‘vâsından mezbûr el-Hâc Mehmed yedi esedî guruş ve mezbûr Ahmed sekiz esedî guruş ve mezbûr Ali yedi esedî guruş ve mezbûr diğer Ali yedi buçuk esedî guruş ve mezbûr diğer Ahmed yedi esedî guruş ve mezbûr Hacı Kasım sekiz buçuk esedî guruş ve mezbûr Mansur beş esedî guruş ve mezbûr Yunus yedi esedî guruş ve mezbûr Mehmed yedi esedî guruş ve mezbûr diğer Mehmed yedi buçuk esedî guruş ve mezbûr diğer Mehmed yedi buçuk esedî guruş ve mezbûr diğer Mehmed b. Ali sekiz buçuk esedî guruş ve mezbûr Nikola Yedi esedî guruş üzerine inşâ-i akd-i sulh olduklarını ikrâr u i‘tirâf etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Mehmed Çelebi b. Abdullah kethüdâ-yı muhzırân, Mehmed b. Ramazan, Gazanfer Bey b. Tevekkel, Mustafa Çelebi b. el-Hâc Ahmed, İbrahim Çelebi b. Ahmed, Mehmed b. Mahmud, Şükrullah b. Mustafa, Veli b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=2792"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2794"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b389"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>