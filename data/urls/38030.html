﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 295<br>Hüküm no: 225<br>Orijinal metin no: [52a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anaştaş’ın ölmüş olan David’de alacağı olduğu</b><br><br>Kezâlik akd-i meclis-i şer‘-i şerîf ettikde han-ı mezkûrda mütemekkin hâmilü’s-sifr Anaştaş v. Panayot nâm Nasrânî meclis-i ma‘kūd-ı mezkûrda hâlik-i mesfûrun anası olmağla terekesine bi’l-verâse vâzı‘atü’l-yed olan Cevherya bt. Yorgi tarafından husûs-ı âti’l-beyanda bâ-hüccet-i şer‘iyye vekîli ve mesfûre Cevherya’nın kebîr oğlu Palaşa v. Kohi nâm Nasrânî muvâcehesinde üzerine da‘vâ ve takrîr-i kelâm edip hâlik-i mesfûr David v. Kohi v. Yorgi zimmetinde bir buçuk senede kürkçülük ücretinden yüz yirmi guruş hakkım olup hattâ hâlik-i mesfûr helâkinden kırk gün mukaddem meblağ-ı merkūm cihet-i mezkûreden zimmetinde bana vâcibü’l-edâ deyni olduğunu Nasârâ muvâcehesinde ikrâr ve işhâd edip kable’l-edâ helâk olmağla terekesinden taleb ederim, suâl olunup alıverilmesi matlûbumdur dedikde gıbbe’s-suâl ve’l-inkâr müdde‘î-i mesfûrdan müdde‘âsına beyyine taleb olundukda udûl-i Nasârâdan olup han-ı mezkûrda mütemekkin Nikola v. Dimitri ve Yorgi v. Hürmüz nâm Nasrânîler li-ecli’ş-şehâde meclis-i ma‘kūd-ı mezkûra hâzırân olup istişhâd olunduklarında fi’l-hakīka hâlik-i mesfûr David v. Kohi v. Yorgi hayâtında helâkinden kırk gün mukaddem işbu müdde‘î-i mesfûr Anaştaş Nasrâniye zimmetinde bir buçuk senede kürkçülük ücretinden yüz yirmi guruş vâcibü’l-edâ deyni olduğunu muvâcehemizde ikrâr ve bizi işhâd eyledi, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’l-mu‘teber mûcebiyle ba‘de’l-hükm vâki‘ hâli ilâ-âhırihî.<br><br>Fi’t-târîhi’l-mezbûr seneti’l-mezbûre.<br><br>Şuhûdü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=38029"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38031"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b295"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>