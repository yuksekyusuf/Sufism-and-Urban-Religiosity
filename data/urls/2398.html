﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 119<br>Hüküm no: 80<br>Orijinal metin no: [17a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bali b. Ramazan’ın kızı Râbia’nın Âmine Hatun’da kalan alacağını terekeden tahsili</b><br><br>Efendi hazretleri imzâsıyladır.<br><br>Mahrûse-i Galata muzâfâtından kasaba-i Beşiktaş’da Yenimahalle’de sâkin iken bundan akdem vefât eden Bali b. Ramazan’ın verâseti sulbiye kızı Râbia nâm hatuna münhasıra olduğu şer‘an sâbit oldukdan sonra mezbûre Râbia meclis-i şer‘-i şerîfde mahrûse-i Galata muzâfâtından Tophane’de Çukurcuma mahallesi ahâlîsinden iken bundan akdem vefât eden Emine bt. el-Hâc Hızır nâm hatunun veresesinden tereke-i vâfiyesin kabz eden zevci el-Hâc Mehmed b. Abdullah nâm kimesne mahzarında üzerine da‘vâ ve takrîr-i kelâm edip müteveffâ-yı mezbûr Bali’nin cihet-i deyn-i şer‘îden müteveffât-ı mezbûre Emine zimmetinde yüz yirmi Riyâlî guruş hakkı olup hattâ müteveffât-ı mezbûre Emine mezbûr Bali’nin vefâtından sonra bin altmış üç Şevvâli’nin altıncı günü Mahmudpaşa Mahkemesi’nde nâibü’ş-şer‘ olan ( ) Efendi huzûrunda benim muvâcehemde ikrâr dahi edip hüccet olundukdan sonra mezbûre Emine hacc-ı şerîfe gidip on iki sene âhar diyârda meks edip ba‘dehû gelip ben dahi habîre olmamış idim. Hâlâ habîre olmağla suâl olunup meblağ-ı mezbûru tereke-i vâfiyesinden bana edâya mezbûr el-Hâc Mehmed’e tenbîh olunmak matlûbumdur deyü mazmûnu min-külli’l-vücûh takrîr-i meşrûhunu nâtıka sicil sûretini ibrâz edicek, gıbbe’s-suâl mezbûr el-Hâc Mehmed müteveffât-ı mezbûre sene-i mezbûrede hacc-ı şerîfe gidip on iki sene âhar diyârda meks etdiğini ikrâr lâkin deyn-i mezbûru inkâr edicek müdde‘iye-i mezbûreden müdde‘âsını mübeyyine beyyine taleb olundukda zeyl-i hüccet-i mezbûrede isimleri terkîm olunan Müslimînden Ömer b. Ramazan ve Mustafa Çelebi b. Hasan nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffât-ı mezbûre Emine bin altmış üç senesi Şevvâli’nin altıncı günü mahkeme-i mezbûrede müteveffâ-yı mezbûr Bali’ye cihet-i deyn-i şer‘îden zimmetinde vâcibü’l-edâ yüz yirmi riyâlî guruş deyn olduğunu bizim huzûrumuzda müdde‘iye-i mezbûre Râbia muvâcehesinde ikrâr etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olup ve mezbûr el-Hâc Mehmed ikrâr dahi edip müdde‘iye-i mezbûre tahlîf-i şer‘î ile tahlîf olundukdan sonra mûcebince meblağ-ı mezbûr yüz yirmi riyâlî guruşu müteveffâ-yı mezbûre Emine’nin tereke-i vâfiyesinden müdde‘iye-i mezbûreye edâya mezbûr el-Hâc Mehmed’e tenbîh olunmağın mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Zahrü’l-akrân Derviş Ağa kethüdâ-yı hazret efendi, fahrü’l-eşbâh Mehmed Ağa ser-muhzırân, Mehmed Çelebi b. Abdullah, Mehmed Çelebi b. Sefer, Osman Çavuş b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2397"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2399"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>