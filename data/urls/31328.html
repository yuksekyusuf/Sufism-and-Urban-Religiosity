﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 487<br>Hüküm no: 574<br>Orijinal metin no: [85a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan Abdülhamid Han vakfından icareli bir bab kasap dükkânı gediğinin Seyyid Mustafa b. Hasan’ın vefâtıyla, Seyyid İbrahim ve Seyyid Ahmed’e devredildiği</b><br><br>Yenicâmi’de kasab gediği mübâya‘a<br><br>Ma‘rûz<br><br>Hüdâvendigâr-ı sâbık cennet-mekân firdevs-âşiyân Sultan Abdülhamid Hân aleyhi’r-rahmeti ve’l-Gufrân evkāf-ı şerîfesi mülhakātından Yedikule hâricinde kâin on aded ganem selhhânelerinden birinci selhhâneye merbût kasab dükkânlarından İstanbul’da Yenicâmi havlusunda vâki‘ bir bâb kasab dükkânı derûnunda mevcûde beyne’l-hıref gedik tâ‘bir olunur âlât-ı lâzıme-i ma‘lûmeye vakf-ı müşârun-ileyh mütevellîsi temessüküyle mutasarrıf olan kasab ustalarından es-Seyyid Mustafa b. el-Hâc Hasan bilâ-veled fevt olup gedik-i mezkûr cânib-i vakfa aid olduğu ihbâr olunmağla âlât-ı lâzıme-i mezkûreyi ber-vech-i âtî istîcâra tâlibler kasab esnâfından istihkākları nümâyân olan bâ‘isü’l-i‘lâm kendi nefsinden asîl ve es-Seyyid Ahmed b. Hüseyin b. Ahmed nâm kimesne tarafından husûs-ı âtîde vekîl olduğu Kethüdâ İsmail b. Mehmed ve Halil b. Ömer şehâdetleriyle sâbit olan es-Seyyid İbrahim b. es-Seyyid Ali meclis-i şer‘-i münîrde ekliletü’l-muhassanât tâcu’l-mestûrât zâtü’l-aliyy ve’s-sa‘adât Devletlü İsmetlü Vâlide Sultan aleyhi’ş-şân hazretlerinin kethüdâ-yı vâlaşânları ve vakf-ı müşârun-ileyhin kāimmakām-ı mütevellîsi Semahatlü Atûfetlü Yusuf Ağa hazretleri taraflarından umûr-ı vakfı rü’yete vekîl-i müsecceli Halil Efendi b. Ahmed mahzarında hâssa kasabbaşısı İzzetlü Mustafa Ağa tarafından mürsel kethüdâ-yı merkūm İsmail vesâir mazbûtü’l-esâmî kasab ustaları hâzır oldukları hâlde bi’l-asâle ve bi’l-vekâle takrîr-i kelâm edip kāimmakām-ı mütevellî-i mûmâ-ileyh taraflarından umûr-ı vakfı rü’yete vekîl-i müsecceli mezbûr Halil Efendi gedik tâ‘bir olunan âlât-ı lâzıme-i mezkûreyi müteveffâ-i merkūmun mahlûlünden sûk-ı Sultanîde ba‘de’l-müzâyede ve inkita‘ı’r-rağbe el-yevm mu‘accele-i mümâsili olduğu bi’l-ihbâr mütehakkık olan sekiz yüz guruş mu‘accele ile taraf-ı vakf-ı müşârun-ileyhden kāimmakāmlığı hasebiyle benimle müvekkilim mezbûr es-Seyyid Ahmed’e ale’l-iştirâki’s-seviyy îcâr ve teslîm etmeleriyle biz dahi ber-vech-i muharrer ma‘an istîcâr ve tesellüm ve kabûl ve mu‘accele-i merkūm sekiz yüz guruşu taraf-ı vakf için vekîl-i mezbûra teslîm ve umûr-ı vakf-ı müşârun-ileyhe sarfla istihlâke emr etmemizle ol dahi kabz ve umûr-ı vakfa sarfla ba‘de’l-istihlâk mu‘accele-i müstehleke-i merkūmenin adem-i istîfâsına ve bi’l-cümle husûs-ı merkūma müte‘allika âmme-i de‘avîden taraf-ı vakfı ve kāimmakām-ı mütevellî-i mûmâ-ileyh ile vekîl-i mezbûrun zimmetlerini kabûlü hâvi bi’l-asâle ve bi’l-vekâle ibrâ ve iskāt eyledim dediğini kāimmakām-ı mütevellî vekîl-i mezbûr tasdîk etmeğin sâlifü’l-beyân gedik tâ‘bir olunan âlât-ı lâzıme-i müteveffâ-i merkūmun mahlûlünden vech-i meşrûh üzere merkūmân es-Seyyid İbrahim ve es-Seyyid Ahmed’e ale’l-iştirâki’s-seviyy îcâr olunduğunu müş‘ir bi’l-münâsafa zabt ve tasarrufları için taraf-ı vakf-ı müşârun-ileyhden temessük i‘tâ buyrulmak bâbında istid‘â eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-23 min-Şevvâl sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31327"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31329"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b487"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>