﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 208<br>Hüküm no: 224<br>Orijinal metin no: [62b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa’nın kızlarının evlerini satarak Hayreddin Çavuş mahallesi avarız vakfına olan borçlarını ödedikleri</b><br><br>Medîne-i Üsküdar’da Hayreddin Çavuş mahallesi sâkinelerinden Âişe ve Fâtıma bintey Mustafa b. Abdullah nâm hatunlar taraflarından ber-vech-i âtî bey‘ ve kabz-ı semene ve semeninden zikri âtî vakfa olan deynlerini edâya ve fazla kalırsa îsâle küllemâ azeltüke fe-ente vekîlî mazmûnu üzere azl ü in‘izâlden masûne vekâlet-i devriye ile vekîlleri olduğu zât-ı mezbûretânı bi’l-ma‘rifeti’ş-şer‘iyye ârifân Ali Efendi b. Ebubekir ve Hasan Çelebi b. Halil nâm kimesneler şehâdetleriyle mahzar-ı hasm-ı câhidde şer‘an sâbit ve sübût-ı vekâletine hükm-i şer‘î lâhık olan eş-Şeyh İbrahim Efendi b. Halil nâm kimesne meclis-i şer‘-i şerîf-i enverde işbu râfi‘atü’l-vesîka Râbia bt. el-Hâc Osman nâm hatun mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkiletân-ı mezbûretânın silk-i mülklerinde münselik emlâklerinden olup mahalle-i mezbûrede vâki‘ iki tarafdan Duhânî Memiş mülkü ve bir tarafdan tarîk-i hâs ve bir tarafdan tarîk-i âm ile mahdûd üç bâb fevkānî oda ve iki sofa ve bi’r-i mâ ve kenîfi ve bir mikdâr bahçeyi müştemil mülk menzil hâssa münâdilerinden hâzır bi’l-meclis Baba Ali b. Ali lisânıyla bir buçuk seneden mütecâviz sûk-ı sultânîde ve mecma‘-ı nâs olan mahallerde nidâ ve mezâd olunup rağabât-ı nâs bi’l-külliye münkatı‘a oldukdan sonra mezbûre Râbia Hatun üzerinde iki yüz yirmi bir guruş semende karâr ve ziyâde ile tâlib-i âhar zuhûr etmeyip semen-i merkūm menzil-i mezkûrun el-yevm semen-i misli olduğu zeyl-i vesîkada muharrerü’l-esâmî Müslimîn ihbârlarıyla lede’ş-şer‘i’l-enver mütehakkık oldukdan sonra menzil-i mahdûd-ı mezkûr mahalle-i mezbûre bedel-i avârız vakfının nukūd-ı mevkūfesine bi’l-fi‘il mütevellî olan İmâm Mustafa Efendi b. Abdullah nâm kimesneye yüz elli üç guruş deynleri mukābelesinde bi-tarîkı’l-istiğlâl rehin olmağla menzil-i mezkûru rehniyetden ba‘de’l-fek tarafeynden îcâb ve kabûlü hâvî bey‘-i bâtt-ı sahîh-i şer‘î ile semen-i merkūm iki yüz yirmi bir guruşa mezbûre Râbia Hatun’a bi’l-vekâle bey‘ ü temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm iki yüz yirmi bir guruşu bi’l-vekâle tamâmen alıp kabz eyledim ba‘de’l-yevm menzil-i mahdûd-ı mezkûrda müvekkilân-ı mezbûretânın kat‘â alâka ve medhalleri kalmayıp mezbûre Râbia Hatun’un mülk-i müşterâsı ve hakk-ı sırfı olmuşdur keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis ve’l-ışrîn min-şehri Rebî‘i’l-evvel li-seneti ihdâ ve hamsîn ve mi’ete ve elf.<br><br>[63a] Şuhûdü’l-hâl: el-Hâc Ömer b. Receb, Mehmed Beşe b. Mansur, Hasan Odabaşı b. Receb, el-Hâc Mehmed b. Ali, Hasan Ağa b. Hüseyin, es-Seyyid Mehmed Çelebi b. Hüseyin, Mehmed Çelebi b. Hasan, İsmail Ağa b. Osman, Molla Mustafa Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=52533"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52535"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o276"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>