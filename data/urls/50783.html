﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 56 Numaralı Sicil (H.990-991/M. 1582-1583)<br>cilt: 9,&nbsp;sayfa: 174<br>Hüküm no: 350<br>Orijinal metin no: [56a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Süleyman’dan kalan vakıf evin karısı Fâtıma’ya müzayede ile satıldığı</b><br><br>Oldur ki Mahalle-i Ma‘mûre zâbiti olup ve vâki‘ olan beytü’l-mâli Vâlide Sultân -dâmet ismetuhâ- hazretlerinin imâret-i âmireleri evkāfının mütevellîsi Bâli Bey -dâme mecduhû- tarafından vekâleten zabt eden Ahmed Subaşı b. Mustafa mahfil-i kazâda bâ‘isetü’s-sicil Fâtıma bt. Abdullah mahzarında takrîr-i kelâm edip bundan akdem vefât eden Süleyman nâm sipâhinin zevcesinden gayrı vâris-i ma‘rûfu olmayıp muhallefâtından olup mahalle-i mezbûrede vâki‘ bir cânibi Hüseyin ve bir cânibi Yusuf mülkleriyle ve tarîk-i âm ile mahdûd içinde kuyusuyla ve eşcâr-ı müsmire ve gayr-ı müsmiresiyle bi cemî‘i’l-hudûd ve kâffeti’l-hukūk bir ocaklı ev sûk-ı sultânîde mirâren ve kirâren bey‘-i men-yezîd olunup işbu mezkûre Fâtıma üzerinde üç bin beş yüz akçede karâr edip müşterî-i âhar olmamağın vech-i meşrûh üzre mezbûreye satıp mîrî için meblağ-ı merkūmu bi’t-tamâm alıp kabz edip teslîm-i mebî‘ kılıp mezbûre dahi minvâl-i meşrûh üzre iştirâ edip min ba‘d mülk-i müşterâsıdır nice murâd [eyler] ise mutasarrıfe ola dedikde [56b] müteveffâ-i mezbûrun zevcesi Fâtıma bt. Abdullah nâm hâtun dahi bi’l-mukābele bey‘-i merkūma râzıye olup kabûlü olmağın mukarrun-lehâ’l-mezbûre mukırr-ı mezkûru ve mukırra-i mezbûreyi vicâhen tasdîk edip sıhhat-i bey‘e hükm olunduğu bi’t-taleb kayd-ı sicil olundu. Tahrîren fî evâhiri Şa‘bâni’l-mu‘azzam sene 991.<br><br><br>Şuhûdü’l-hâl: Nebi Sofu b. Mirza, Mustafa b. Nebi, Mehmed b. Nebi, Aşçı Ahmed b. Abdullah, Cafer b. Abdullah Vardiyan, Cebeci Hacı Haydar b. Abdullah, Hüseyin b. Abdullah Kaldırımcı, İskender b. Abdullah. </p>          <br><a title="Önceki sayfa" style="text-decoration:none" href="./ayrmetin.php?idno=50782"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50784"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk056&bsm=usk056b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk056&bsm=usk056o247"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>