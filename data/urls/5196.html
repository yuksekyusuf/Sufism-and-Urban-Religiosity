﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 281<br>Hüküm no: 272<br>Orijinal metin no: [58b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İdam edilen Dergâh-ı âlî cebecileri serdengeçtilerinden el-Hâc Hüseyin Ağa’nın evinin anne ve babası tarafından satılarak bedelinin Beytülmalci Yusuf Ağa’ya teslim edildiği</b><br><br>Cebeciler beytülmâlcisi hüccetidir.<br><br>Dergâh-ı âlî cebecileri serdengeçdilerinden olup Mahmiye-i İstanbul’da Akşıkpaşa Mahallesi’nde sâkin iken bundan akdem katîlen fevt olan el-Hâc Hüseyin Ağa b. Hasan b. Receb’in verâseti babası mezbûr Hasan ile vâlidesi Âişe bt. Himmet nâm hatuna münhasıra olduğu lede’ş-şer‘ zâhir ve mütehakkık oldukdan sonra mezbûrân Hasan ve zevcesi Âişe Hatun meclis-i şer‘-i hatîr-i lâzımü’t-tevkīrde hâlâ Dergâh-ı âlî cebecileri ocağında beytülmâlcı olan bâ‘isü’l-kitâb Yusuf Ağa b. Mehmed mahzarında her biri bi’l-verâse ikrâr ve takrîr-i kelâm edip oğlumuz maktûl-i mezbûr el-Hâc Hüseyin Ağa hâl-i sıhhatinde mahmiye-i mezbûrede Davudpaşa Mahallesi’nde vâki‘ ma‘lûmü’l-hudûd büyût-ı adîdeyi müştemil bir kıt‘a mülk menzili bizim için mâlı ile iştirâ ve kabz ettikden sonra oğlumuz mezbûr el-Hâc Hüseyin Ağa bâ-fermân-ı âlî katl ve emvâli mîrî için mütâlebe olunmağla biz dahi menzil-i mezbûru bin iki yüz guruş semen-i makbûza âhara bey‘ ve teslîm ve semenini ba‘de’l-ahz mîrî için hâlâ ocağ-ı mezbûr beytülmâlcisi mezbûr Yusuf Ağa, hâlâ cebecibaşı iftihârü’l-emâcid ve’l-erkân izzetlü Abdullah Ağa’ya teslîm etmek üzere yedine def‘ ve teslîm eylediğimizde ol dahi meblağ-ı mezkûr bin iki yüz guruşu ağa-yı müşârun-ileyh tarafına teslîm etmek üzere yedimizden ahz u kabz edip meblağ-ı mezkûra müte‘allika âmme-i da‘vâdan mezbûr Yusuf Ağa’nın zimmetini ibrâ-i âm ile ibrâ ve iskāt eyledik gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-selhi Cumâdelâhire sene [1]143.<br><br>Şuhûdü’l-hâl: Kollukçu Ahmed Beşe b. Hüseyin, Kollukçu Ali Beşe b. Süleyman, Osman b. İbrahim, İsmail Ağa b. Abdullah, Ahmed Ağa b. Hüseyin, Salih Beşe b. Süleyman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=5195"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5197"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o706"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>