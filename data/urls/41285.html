﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 171<br>Hüküm no: 136<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Abdullah ile karısı Fâtıma bt. Muslı’nın boşandıkları</b><br><br>Mahmiye-i İstanbul’da Eğrikapı dâhilinde sâkin İbrahim b. Abdullah nâm kimesne meclis-i şer‘de zâtını ma‘rifet-i şer‘iye ile ârifân Mehmed b. Ahmed ve Ahmed b. Abdullah ta‘rîfleriyle mu‘arrefe olan işbu bâ‘isetü’l-kitâb Fâtıma bt. Muslı nâm hatun mahzarında üzerine da‘vâ ve takrîr-i kelâm edip mezbûre Fâtıma zevce-i menkûham iken yüz yirmi günden beri benimle mu‘âşeret-i zevciyetden imtinâ‘ eder suâl olunup mu‘âşeret etmek üzre mezbûreye tenbîh olunmak matlûbumdur dedikde gıbbe’s-suâl mezbûre Fâtıma cevâbında fi’l-hakīka ben mezbûr İbrahim’in zevce-i menkûhası olup nice eyyâm beynimizde zevciyet kāime idi lâkin târih-i kitâbdan yüz yirmi gün mukaddem esvâbımı <<âhara>> âhar menzile nakledip beni tatlîk eyle zimmetinde ma‘kūdün-aleyh olan iki bin akçe mehrim mutâlebesinden zimmetin berî olsun dediğimde ol dahi irâdetin elinde olsun deyip ben-dahi ol ân nefsimi murâd edip bu vechile mezbûr İbrahim’den mutallaka olmuşumdur deyü def‘le mukābele edicek gıbbe’l-istintâk mezbûr İbrahim cevâbında fi’l-hakīka târih-i mezbûrda mezkûre Fâtıma esvâbını âhar mahalle ba‘de’n-nakl beni tatlîk eyle dedikde kendi dahi irâdetin elinde olsun deyip merkūme Fâtıma dahi ol ân nefsini irâde etmekle kendiden mutallaka olduğunu bi’t-tav‘i’s-sâf ikrâr ve i‘tirâf etmeğin mûcebiyle mezbûre Fâtıma’ya bî-vech mu‘ârazadan mezbûr İbrahim men‘ olunup işbu vesîka bi’t-taleb ketb ü terkīm olundu.<br><br>Fî 28 mine’l-Muharremi’l-harâm sene 1091.<br><br>Şuhûdü’l-hâl: es-Seyyid Mehmed Çelebi b. Mehmed, Hasan b. Ali, Abdurrahman b. Mehmed, es-Seyyid Kasım b. Mehmed, Mehmed Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=41284"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41286"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o466"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>