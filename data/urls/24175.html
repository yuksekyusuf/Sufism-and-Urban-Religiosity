﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 98<br>Hüküm no: 70<br>Orijinal metin no: [7a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yeniçerilerden Davud Beşe’nin âzâd edilmiş câriyeyi kendisine satan Mihmân Hâtun’dan parasını alması</b><br><br><<Dergâh-ı âlî yeniçerilerinden Kurd Beşe b. Abdullah mahfil-i kazâda mahmiye-i İstanbul’da Ali Paşa mahallesi sâkinlerinden Mihmân Hâtun bt. Ömer mahzarında takrîr-i da‘vâ edip, bundan akdem mezbûre Mihmân orta boyla kara yağız açık kaşlı kara elâ gözlü Çerkeziyye Sâliha bt. Abdullah nâm câriyeyi mülk olmak üzre yirmi dört bin akçeye bana bey‘ edip, ben dahi Fâtıma bt. Yusuf’a bey‘ edip, Fâtıma dahi Mustafa b. Mehmed’e bey‘ edip, ol dahi Hızır Beşe b. Abdullah’a bey‘ edip, ol dahi Ayşe bt. Abdullah’a bey‘ edip yedinde iken merkūme Sâliha Sabiha nâm hâtunun mu‘takası olduğu hâkim-i şer‘ huzûrunda şuhûd-ı udûl ile isbât edip hükm-i hâkim ile sebîli tahliyye olunmağın, mezbûre Ayşe Hâtun Hızır Beşe’ye, mezbûr dahi mersûm Mustafa’ya, mezbûr dahi merkūme Fâtıma Hâtun’a, ol dahi bana mürâca‘at edip def‘ eylediği semeni tamamen benden ahz etmeğin, hâlâ ben dahi câriye-i merkūmenin semeni için mezbûre Mihmân Hâtun’a teslîm eylediğim yirmi dört bin akçemi taleb ederim dedikde, gıbbe’s-suâl mezbûre Mihmân Hâtun cevâbında fi’l-hakīka merkūme Kurd Beşe’ye evsâf-ı merkūme ile mevsûfe bir câriyeyi semen-i merkūm ile bey‘ ve semeni kabz eyledim idi. Ve lâkin vech-i sâbık üzre merkūme Ayşe Hâtun yedinde iken isbât-ı hürriyet edip sebîli tahliyye olunan câriye bi aynihâ benim merkūm Kurd Beşe’ye bey‘ ettiğim câriye idiği ma‘lûmum değildir deyicek, müdde‘î-i mezbûrdan da‘vâsına muvâfık beyyine taleb olundukda, udûl-i Müslimînden Ali b. Abdullah nâm kimesne ve nisâ tâ’ifesinden Teslîme bt. Ali ve Huri bt. Ali nâm hâtunlar mahfil-i kazâya li ecli’ş-şehâde hâzırûn olup, gıbbe’l-istişhâd fi’l-vâki‘ vech-i sâbık üzre mezbûre Mihmân Hâtun müdde‘î-i mezbûra bey‘ edip, ol dahi mezkûre Fâtıma Hâtun’a bey‘ edip, ol dahi merkūm Mustafa’ya bey‘ edip, ol dahi mersûm Hızır Beşe’ye bey‘ edip, ol dahi mesfûre Ayşe Hâtun’a bey‘ edip mezbûre Ayşe Hâtun yedinde iken ber vech-i muharrer isbât-ı hürriyet edip hükm-i hâkim-i şer‘î ile sebîli tahliyye olunan mezbûre Sâliha bi aynihâ müdde‘î-i mezbûr Kurd Beşe’nin mezbûre Mihmân Hâtun’dan semen-i merkūm ile iştirâ eylediği câriyedir, biz bu husûsa şâhidleriz şehâdet dahi ederiz deyû edâ-i şehâdet-i şer‘iyye ettiklerinde, ba‘de’t-ta‘dîl ve’t-tezkiye şehâdetleri makbûle olup mûcebiyle semen-i merkūmun edâsıyla hükm olunup, mâ vaka‘a ketb olundu. Hurrire fî 29 Safer sene [10] 27.<br><br><br>Şuhûdü’l-hâl: Hamza b. Mustafa, Murad b. Mehmed, Ali b. Abdullah, Mehmed b. Mustafa, Abdülcelîl b. Hüdâverdi, Mehmed b. İlyas ve gayruhüm.>></p>          <br><a title="Önceki sayfa" style="text-decoration:none" href="./ayrmetin.php?idno=24174"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24176"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>