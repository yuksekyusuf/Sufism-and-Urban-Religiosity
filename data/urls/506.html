﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 236<br>Hüküm no: 323<br>Orijinal metin no: [48a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Reis’in evini damadına sattığı</b><br><br>Galata kazâsı muzâfâtından kasaba-i Kasımpaşa’da el-Hâc Hüsrev Mahallesi’nde sâkin Mehmed Reis b. Hüseyin mahfil-i kazâda dâmâdı işbu hâmilü’l-kitâb Himmet Beşe b. Murad mahzarında ikrâr-ı tâm ve takrîr-i kelâm edip silk-i mülkümde muntazam olup mahalle-i mezbûrede bir tarafı Kasab Receb mülkü ve bir tarafı Na‘lçacı Mustafa mülkü ve bir tarafı Kiçi Kara Hasan mülkü ve bir tarafı tarîk-i âm ile mahdûd bir bâb fevkānî ve bir bâb tahtânî odaları ve tahta-pûşu muhavvata-i zât-ı eşcâr-ı müsmireyi müştemil mülk menzilimi cümle tevâbi‘ ve levâhıkı ve kâffe-i menâfi‘ ve levâhık ile dâmâdım mezbûr Himmet Beşe’ye on beş bin nakd râyic fi’l-vakt akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm edip ol dahi menzil-i mezbûru minvâl-i muharrer üzere iştirâ ve kabûl ve kabz ve tesellüm eyledikden sonra semeni olan meblağ-ı mezbûr on beş bin akçeyi bi’t-tamam ve’l-kemâl ahz u kabz eyledim, ba‘de’l-yevm menzil-i mezbûrda benim alâka ve medhalim kalmayıp dâmâdım mezbûr Himmet Beşe’nin mülk-i müşterâsı olmuşdur, keyfe mâ yeşâ’ ve yehtâr mutasarrıf olsun dedikde mukırr-ı mezbûr Mehmed Reis ikrâr-ı meşrûhunda el-mukarru lehü’l-merkūm Himmet vicâhen tasdîk şifâhen tahkīk etmeğin gıbbe’t-taleb ketb ü sebt olundu.<br><br>Fi’s-sâdis ve’l-ışrîn min-Cumâdelûlâ li-sene erba‘a ve sittin ve elf.<br><br>Şuhûdü’l-hâl: İbrahim Beşe sarrac-ı sultânî, Mehmed Beşe es-sarrac-ı sultânî, Musa Beşe es-sarrac-ı sultânî, Ali Beşe, Rıdvan b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=505"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=507"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o395"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>