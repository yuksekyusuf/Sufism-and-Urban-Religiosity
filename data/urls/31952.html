﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 553<br>Hüküm no: 544<br>Orijinal metin no: [80a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Süleyman’ın satın aldıktan sonra ayıplı çıkan zenci cariyeyi satıcısı olan Abdullah Ağa’ya iade ettiği onun da aynı cariyeyi ayıplarıyla birlikte dört yüz elli beş kuruşa Esirci Hasan’a sattığı</b><br><br>Zenciye câriye mâddesi<br><br>Ma‘rûz<br><br>Sâhib-i arzuhâl el-Hâc Süleyman b. Ali nâm kimesne meclis-i şer‘-i münîrde derûn-ı arzuhâlde mezkûrü’l-ism Abdullah Ağa b. el-Hâc Abdullah muvâcehesinde esirci tâifesinden Hasan b. Veliyüddin nâm kimesne hâzır olduğu hâlde târih-i i‘lâmdan üç buçuk ay mukaddem esirci-i hâzır-ı merkūm vesâtetiyle cemî‘ uyûbdan sâlime olmak üzere mezbûre Abdullah Ağa’dan dört yüz seksen beş guruş semen-i medfû‘ ve makbûza iştirâ ve kabz eylediğim işbu hâzıratü bi’l-meclis orta boylu açık kaşlı zenciyyetü’l-asl bir re’s cariyenin yedi aylık hamli olduğu zâhir ve ol-vechile mu‘ayyebe ve ayb-i mezkûr şirâ târihinden kadîm ve beyne’t-tüccâr noksân-ı semen îcâb eder uyûbdan olmağla redd-i semen ve kabz-ı mebî‘ olunmak matlûbumdur deyü kābile ihbârıyla teveccüh-i husûmet bulundukdan sonra da‘vâ eylediğimde beynimize muslihûn tavassutuyla merkūm Abdullah Ağa ile bi’t-terâzî bey‘-i mezkûru fesh ve ikāle birle câriye-i merkūmeyi merkūm Abdullah Ağa’ya redd ü teslîm ol dahi makbûzu olan semen-i merkūmu bana redd ü teslîm ve herbirimiz ber-vech-i muharrer ahz ü kabz ve istifâ-i hak eyledik dediğini merkūm Abdullah Ağa ba‘de’t-tasdîk ol dahi câriye-i merkūmeyi cemî‘ uyûbuyla hâzır-ı merkūm Esirci Hasan’a dört yüz elli beş guruş semen-i medfû‘ ve makbûza bey‘-i kat‘î ile bey‘ ve teslîm eylediğinde mezbûr Hasan dahi ber-vech-i muharrer iştirâ ve tesellüm ve kabz ü kabûl edip bu vechile kat‘-ı münâza‘a eyledik deyü ikrâr ve tasdîkleri İstanbul Mahkemesi’nden huzûr.<br><br>Fî 26 Receb sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31951"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31953"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b553"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>