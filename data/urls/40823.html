﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 520<br>Hüküm no: 544<br>Orijinal metin no: [79a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma bt. Hasan’ın câriye bedelinden Gömlekçi Fatma bt. Ahmed’den yüz on dört guruş alacağı olduğu</b><br><br>Mahmiye-i İstanbul’da Sofular mahallesi sâkinlerinden Fâtıma bt. Hasan nâm hâtun mahfil-i kazâda gömlekçi diğer Fâtıma bt. Ahmed nâm hâtun mahzarında üzerine da‘vâ ve takrîr-i kelâm edip mezbûre Fâtıma zimmetinde beynimizde ma‘lûme Rusiyyetü’l-asl câriye semeninden yüz altmış riyâlî guruş hakkım olup meblağ-ı mezbûrun doksan yedi guruşunu yedinden ahz u kabz edip bâkī altmış üç riyâlî guruşu dahi hâlâ taleb ederim suâl olunsun dedikde gıbbe’s-suâl mezbûr diğer Fâtıma bt. [Ahmed] cevâbında müdde‘iye-i mezbûreye vech-i muharrer üzere câriye semeninden yüz altmış riyâlî guruş deynim olup meblağ-ı mezbûrun yüz on dört riyâlî guruşu müdde‘iye-i mezbûreye edâ ve teslîm edip bâkī zimmetimde müdde‘iye-i mezbûreye ancak kırk altı guruş deynim vardır deyu ikrâr ve ziyâde on yedi guruşu def‘le mukābile edicek akībe’l-istintâk ve’l-inkâr mezbûre diğer Fâtıma’dan def‘-i mezbûrunu mübeyyine beyyine taleb olundukda ityân-ı beyyineden izhâr-ı acz edip istihlâf etmeğin fi’l-hakīka zikrolunan câriye semeninden kabzına i‘tirâfı olan meblağ-ı mezbûr doksan yedi guruşdan ziyâde on yedi guruş dahi mezbûre diğer Fâtıma yedinden ahz u kabz etmediğine müdde‘iye-i mezbûreye yemîn teklîf olundukda ol dahi hasbe’l-mes’ûl yemîn billâhi te‘âlâ etmeğin mûcibiyle ba‘de’l-hüküm mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Osman Beşe çukadâr, İbrahim Çelebi b. Ömer, Mehmed Çelebi b. Haydar, İsa Bey b. Ahmed, Salih Çelebi el-mukayyid ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40822"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40824"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b520"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o834"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>