﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 91<br>Hüküm no: 51<br>Orijinal metin no: [14b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Hüseyin’in Biga’daki tımarını vekâleten zabteden ve alacaklısı olduğu Ebubekir Ağa b. Ahmed ile yüz yirmi guruş karşılığında ibralaştıkları</b><br><br>Sulh<br><br>Mahmiye-i İstanbul’da Sultân Ahmed Câmi‘-i şerîfi kurbünde Türbe zukāğında sâkin es-Seyyid Mustafa b. Hüseyin nâm kimesne meclis-i şer‘-i enverde bâ‘is-i hâzihi’l-vesîka es-Seyyid Ebûbekir Ağa b. es-Seyyid Ahmed nâm kimesne tarafından husûs-ı âti’l-beyânda ber-vech-i câ’î sulh ve ibrâya vekîl olduğu es-Seyyid Osman Ağa b. Mehmed ve Ahmed b. Ali nâm kimesneler şehâdetleriyle şer‘an sâbit ve mütehakkık olan umdetü’l-müderrisîni’l-kirâm sa‘âdetlü Şekerzâde es-Seyyid Feyzullah Efendi b. es-Seyyid Mehmed Efendi mahzarında ikrâr-ı tâm ve takrîr-i kelâm edip bundan akdem Biga sancağında vâki‘ Güvercinlik’de Ceyyit nâm karye ve gayrıdan bâ-berât-ı âlî-şân mutasarrıf olduğum tımarımı müvekkil-i mezbûr es-Seyyid Ebûbekir Ağa izin ve tevkîlim ile altı sene zabt ve sinîn-i mezkûrede hâsıl a‘şâr-ı şer‘iyyesi semenlerinden makbûzu olan dört yüz kırk guruş ile bi’d-defa‘ât yedimden istikrâz ve kabz eylediği yedi yüz seksen yedi guruş ve müddet-i ma‘lûmede kendüye eylediğim hizmetimin ecr-i misli olan beş yüz guruş ki, müvekkil-i mezbûrun zimmetinde cem‘an bin yedi yüz yirmi yedi guruş hakkım olup meblağ-ı mecmû‘-ı mezkûru bundan akdem müvekkil-i merkūm es-Seyyid Ebûbekir Ağa’dan taleb ve da‘vâ eylediğimde, beynimizde münâza‘ât-ı kesîre ve muhâsemât-ı şedîde cereyân etmişidi. El-hâletü-hâzihî beynimize muslihûn tavassut edip da‘vâ-yı mezkûremden beni vekîl-i mûmâ-ileyh es-Seyyid Feyzullah Efendi ile yüz yirmi guruş üzerine ber-nehc-i şer‘î sulh eylediklerinde, ben-dahi ber-vech-i muharrer sulh-i mezkûru kabûl ve bedel-i sulh olan meblağ-ı mezbûr yüz yirmi guruşu vekîl-i mûmâ-ileyh es-Seyyid Feyzullah Efendi işbu meclis-i şer‘de bana def‘ ü teslîm eylediğinde, ben dahi yedinden tamamen tesellüm ve ahz ü kabz edip mâ‘adâsı olan bin altı yüz yedi guruş mutâlebesine ve bi’l-cümle husûs-ı mezkûra ve hukūk-ı sâireye müte‘allika târih-i vesîkaya gelince ma‘lûmen ve mechûlen âmme-i de‘âvî ve mutâlebât ve kâffe-i eymân ve muhâsamâtdan ben müvekkil-i mezbûr es-Seyyid Ebûbekir Ağa’nın zimmetini ibrâ-i âmm-ı kātı‘ü’n-nizâ‘ ile ibrâ ve ıskāt eylediğimde, mûmâ-ileyh es-Seyyid Feyzullah Efendi dahi bedel-i sulh olmak üzere bana medfû‘u olan meblağ-ı mezbûr yüz yirmi guruşa müte‘allika âmme-i da‘vâdan bi’l-vekâle benim zimmetimi ibrâ-i <<ve ıskāt>> âm ile ibrâ ve ıskāt edip ve her birimiz âharın ibrâsını kabûl eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurreti Şa‘bân sene [1]193.<br><br>Şuhûdü’l-hâl: Mahtûmîzâde Abdurrahman Efendi, Mustafa b. Mehmed, Molla Ali b. Mehmed, Ali Efendi b. Hüseyin, Ahmed b. Ömer.</p>          <br><a title="Önceki sayfa" style="text-decoration:none" href="./ayrmetin.php?idno=30252"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30254"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>