﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 702<br>Hüküm no: 506<br>Orijinal metin no: [118b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meryem bt. Mehmed’in, babasından kendisine intikal edip kardeşi merhum Mehmed Çelebi’ye sattığı mülk hissesinden alacağını varislerinden vekili aracılığıyla talep ettiği</b><br><br>İşbu râfi‘atüˈl-vesîka Meryem bt. el-Hâc Mehmed nâm hatun tarafından husûs-ı âtiˈl-beyâna vekîl olup zât-ı mezbûreyi ma‘rifet-i şer‘iye ile ârifân olan İsmail Çelebi b. Cafer ve Abdülkadir Çelebi b. Yusuf şehâdetleriyle şer‘an vekâleti sâbite olan li-ebeveyn karındaşı Mehmed b. el-Hâc Mehmed meclis-i şer‘de mahmiye-i Galataˈya tâbi‘ kasaba-i Kasımpaşaˈda Kadı Mehmed Efendi mahallesinde sâkin iken bundan akdem vefât eden Mehmed Çelebi b. el-Hâc Mehmedˈin sulbî oğlu Mustafa ve sagīre kızı Rukiyeˈnin tesviye-i emirlerine kıbel-i şer‘den mansûb vasîleri olmağla terekesine biˈl-vesâye vâzi‘atüˈl-yed olan ceddeleri Meryem bt. Mustafa [nâm] hatunun vekîl-i müsecceli olan Ahmed Ağa b. Ali mahzarında biˈl-vekâle üzerine da‘vâ ve takrîr-i kelâm edip müvekkilem mezbûre Meryem müteveffâ-yı mezbûr Mehmed Çelebiˈnin li-ebeveyn kız karındaşı olup babaları mezkûr el-Hâc Mehmed vefât eyledikde mecmû‘-ı terekesini beyneˈl-Müslimîn hesâb ve kitâb olundukda müvekkilem mezbûrenin hissesine ta‘yîn olunan emlâk ve menkūlü otuz altı bin akçeye takvîm olundukdan sonra müvekkilem mezbûre zikrolunan emlâk ve menkūlü meblağ-ı mezbûru otuz altı bin akçeye müteveffâ-yı mezbûr Mehmed Çelebiˈye bey‘ ve ol dahi ba‘deˈl-iştirâ meblağ-ı mezbûru müvekkilem edâ etmezden mukaddem fevt olup hâl-i hayatında meblağ-ı mezbûru merkūme müvekkilem zimmetinde vech-i muharrer üzere deyni olduğunu huzûr-ı Müslimînˈde ikrâr ve işhâd dahi etmekle hâlâ vasî-i mezbûrdan taleb ederim vekîl-i mezbûra suâl olunsun dedikde gıbbeˈs-suâl veˈl-inkâr ve [ba‘de-]talebüˈl-beyyine udûl-ı Müslimînˈden el-Hâc Mehmed b. Musa ve Osman Çelebi b. Habib li-ecliˈş-şehâde meclis-i şer‘a hâzırân olup istişhâd olundukda fiˈl-vâki‘ müteveffâ-yı mezbûr hayatında kız karındaşım mezbûre Meryemˈin vech-i muharrer üzere biˈl-irsiˈş-şer‘î mevrûs emlâk ve menkūlü semenlerinden meblağ-ı mezbûr otuz altı bin akçe hakkı hâlâ zimmetimde deynimdir deyü huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra mezbûre Meryem marîz olup meclis-i şer‘a huzûru müte‘azzir olmağın tahlîf içün kıbel-i şer‘den Mevlânâ Ömer Efendi irsâl olunup ol dahi mezbûre Meryemˈe varıp aleˈl-vechiˈl-meşrû‘ tahlîf ettiği mahâllinde tahrîr ve ba‘dehû meclis-i şer‘a gelip alâ vukû‘ihî inhâ ettikden sonra mûcebiyle hüküm birle mâ vaka‘a biˈt-taleb ketb olundu.<br><br>Fî-gurre-i Rebî‘iˈl-evvel li-sene hamse ve semânîn ve elf.<br><br>Şuhûdüˈl-hâl: İsmail Çelebi b. Mustafa, Hasan Çelebi b. Receb, Nasuh Odabaşı b. Abdullah, İbrahim Beşe b. Ali, Mehmed Çelebi b. Ali, Hasan Çelebi b. İshak</p>          <br><a title="Önceki sayfa" style="text-decoration:none" href="./ayrmetin.php?idno=21569"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21571"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b702"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o909"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>