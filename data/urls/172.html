﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 141<br>Hüküm no: 171<br>Orijinal metin no: [39a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fazlullah Paşa Evkafından Pendik ve tevabii mukataasının iltizamının Kayserili Mehmed Ağa ve Ömer Yazıcı’dan alınarak Halil Efendi’ye verildiği</b><br><br><<Vech-i tahrîr-i hurûf budur ki<br><br>Evlâdiyet ve meşrûtiyet üzere mütevellîsi olan Gekbûze kasabasında vâki‘ ceddim merhûm Gāzî <<sultân>> Fazlullah Paşa evkāfından Adalar nâhiyesine tâbi‘ Pendik ve tevâbi‘i mukāta‘ası işbu bin yüz seksen dört senesi Martı ibtidâsından sene-i mezbûr Şubat’ı gāyetine gelinceye değin bir sene zabt u rabt eylemek üzere nısf hisse içün Kartal sâkinlerinden Kayseriyeli Mehmed Ağa ve Ömer Yazıcı nâm kimesneler[e] temessük verilmişdir lâkin mezbûrlar re‘âyâyı ve vakfı tasarruf edüp iki def‘a olmak üzere derûnlarına ihtilâl düşürüp nizâmları muhtel olmağla merkūmların yedlerine verilen temessüke amel olunmamak üzere işbu dârende-i temessük umdetü’t-tahrîr ve’l-kalem kayınpederim Halil Efendi -zîde kadruhû-ya ber-vech-i emânet der-uhde ve iltizâm olunup ol dahi iltizâm ve kabûl etmeğin imdi mukāta‘ât-ı mezbûr mefrûzü’l-kalem ve maktû‘i’l-kıdem min-külli’l-vücûh serbestiyet [üzere] olup a‘şâr-ı şer‘iye ve rüsûm-ı örfiye ve cürm ü cinâyet ve bâd-ı hevâ ve mâl-ı gāib ve mâl-ı mefkūd yava ve kaçgun ve resm-i arûsâne ve resm-i ispençe ve resm-i ...? ve resm-i iskele ve beytülmal-ı âmme ve hâssa ve tapu-yı zemîn ve kul ve câriye ve müjdegāne ve sâire cüz’î ve küllî mahsûlât ve rüsûmât bi’l-cümle her ne ise vakf-ı şerîf içün mûmâ-ileyh ber-vech-i emânet ahz ü kabz eyleye ve siz ki re‘âyâ-yı vakıfsız mûmâ-ileyhi üzerlerinize voyvoda ve zâbit bilüp şer‘-i şerîf ve kānûn-ı münîf üzere sözünden tecâvüz eylemeyüp mukāta‘a-i mezbûrda olan umûrda merci‘ini kendüye eylemek üzere bir sene ber-vech-i emânet zabt u rabt eylemek üzere mûmâ-ileyh kayınpederim Halil Efendi yedine zabtı’çün işbu temessük mukaddem ve mu’ahhar târîhiyle merkūm Kayseriyeli Mehmed ve Ömer Yazıcı yedlerinde temessük zuhûr eder ise temessük-i mezkûra amel ve i‘tibâr olunmaya işbu temessük mûmâ-ileyh kayınpederim Halil Efendi’ye ber-vech-i emânet bir sene zabtı’çün işbu temessük i‘tâ olundu tarafımızdan ve taraf-ı âhardan hiç bir ferd dahl ü ta‘arruz etmeye ve’s-selâm.<br><br>Fî 22 Zilka‘de sene [1]184<br><br>El-Mütevellî-i karye-i mezbûr İbrahim Ağa>></p>          <br><a title="Önceki sayfa" style="text-decoration:none" href="./ayrmetin.php?idno=171"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=173"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o150"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>