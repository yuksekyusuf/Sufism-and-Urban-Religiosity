﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 257<br>Hüküm no: 247<br>Orijinal metin no: [45b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Bakkal Kosti ile ortağının borçlarının satılan dükkân hissesinden ödendiği</b><br><br>Defter-i guremâ<br><br>Âsitâne-i seniyye’de vâki‘ bakkāl tâifesinden olup bundan akdem hâlik olan Kosti v. Yanaki v. Yamandi zimmînin verâseti zevce-i metrûkesi Kadinko bt. Kosta Nasrâniye ile sulbiye kebîre kızları Katrine ve Eleniko ve Eftime Nasrâniyeler ve sulbî kebîr oğulları Todori ve Dimitri zimmîlere münhasıra olduğu mütehakkık oldukdan sonra hâlik-i mersûmun düyûnu terekesinden ezyed ve hâlik-i mesfûrun hayatında şerîki Yorgi v. diğer Yanaki zimmî dahi ma‘an medyûn olmağla hâlik-i mersûmun sağlığında yedinde mülkü ve ba‘de helâkihi veresesi mersûmûna mevrûs olup İstanbul hısnı ebvâbından Zindan Kapısı hâricinde Tuzcular sûkunda köşede kâin Hacı Osman dükkânı denmekle arîf bir bâb bakkāl dükkânı ve dükkân-ı mezkûra merbût sâlifü’z-zikr Zindan Kapısı dâhilinde Buğdaycılar sokağında vâki‘ Attâr Hüseyin Ağa mağazası denmekle meşhûr bir kıt‘a mağaza derûnlarında mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehmden cem‘an iki yüz kırk sehm i‘tibârıyla her birinden yirmişer sehmden kırk sehm hisse-i irsiyelerinden verese-i mesfûrûn ve otuz dörder sehmden altmış sekiz sehm hissesinden şerîk-i mesfûr Yorgi zimmî keff-i yed eylediklerinden sonra hisse-i mezkûreler guremâ vasîsi nasb olunan ibn-i mersûm Todori zimmî ma‘rifeti ve ma‘rifet-i şer‘le lede’l-müzâyede ve gıbbe inkıtâ‘i’r-rağbe bâ-hüccet-i şer‘iyye âhara bey‘ olundukdan sonra kabz olunan semenleri hâlik-i mersûm ile şerîk-i mesfûr Yorgi zimmînin ashâb-ı düyûnu beynlerinde alâ-vechi’l-garâme tevzî‘ ve taksîm olunduğu defteridir ki ber-vech-i âtî zikr u beyân olunur.<br><br>Fi’l-yevmi’t-tâsi‘ aşer min-Muharremi’l-harâm li-sene seb‘a ve erba‘în ve mi’eteyn ve elf.<br><br>Guruş Sernâme-i defterde muharrer âlât-ı gediğin âhara bey‘ olunan hisse-i mezkûrelerden kabz olunan semeni 5900 Hisse-i mezkûreler bâ-hüccet âhara merhûn olmağla li-ecli’l-fek ve’t-tahlîs te’diye olunan 500 Sahhu’l-bâkī 5400<br><br>Balkapanı tüccârından Hüseyin Ağa b. Abdurrahman Asl-ı mâl: 2065 guruş Mine’l-guremâ: 781 guruş, 1 para, 1 akçe Balkapanı tüccârından el-Hâc Mehmed Ağa b. el-Hâc Hüseyin Asl-ı mâl: 1440 guruş Mine’l-guremâ: 544,5 guruş, 5 para, 2 akçe Tuzcu el-Hâc Halil Ağa b. Salih Asl-ı mâl: 489 guruş Mine’l-guremâ: 184,5 guruş, 18 para Pirinç tüccârından Ahmed Reşid Efendi b. el-Hâc Selim Asl-ı mâl: 6300 guruş Mine’l-guremâ: 2382,5 guruş, 12 para, 2 akçe Re[v]gan-ı zeyt tüccârı el-Hâc Ali Ağa b. Osman Asl-ı mâl: 1837 guruş Mine’l-guremâ: 694,5 guruş, 11 para, 2 akçe Tüccârdan Kasab dâmâdı el-Hâc Mustafa Ağa b. el-Hâc Mehmed Asl-ı mâl: 300 guruş Mine’l-guremâ: 113 guruş, 18 para, 2 akçe Tuzcu Osman Ağa b. İbrahim Asl-ı mâl: 50 guruş Mine’l-guremâ: 18,5 guruş, 16 para, 1 akçe Tuzcu İsmail Ağa b. İbrahim Asl-ı mâl: 82 guruş Mine’l-guremâ: 31 guruş, 1 akçe Kuruyemişçi es-Seyyid Mehmed Ağa b. Ahmed Asl-ı mâl: 145 guruş Mine’l-guremâ: 54,5 guruş, 13 para, 2 akçe Derviş Ağa b. Abdullah Asl-ı mâl: 62 guruş Mine’l-guremâ: 23 guruş, 17 para, 2 akçe Mehmed İzzet Ağa b. Abdullah Asl-ı mâl: 40,5 guruş Mine’l-guremâ: 15 guruş, 10 para Revgan-ı sâdeci Dimitri v. Panayot zimmî Asl-ı mâl: 980 guruş Mine’l-guremâ: 370 guruş, 26 para, 1 akçe Zeyt yağcı Dimitri v. Atam zimmî Asl-ı mâl: 300 guruş Mine’l-guremâ: 113 guruş, 18 para, 2 akçe Odunkapılı Mehmed b. Mustafa Asl-ı mâl: 187 guruş Mine’l-guremâ: 70 guruş, 29 para<br><br>Bâlâda isimleri mezkûr ashâb-ı düyûndan her biri alâ-vechi’l-garâme hisselerini ahz u kabz eylediklerinden sonra tereke-i hâlik-i mersûmu verese-i mesfûrûn ile şerîk-i mersûm Yorgi zimmînin zimmetlerini onlar dahi ashâb-ı düyûn-ı merkūmûnun zimmetlerini her biri kabûlü hâvî iskāt eyledikleri işbu mahalle şerh verildi.<br><br>Hurrire bi-ma‘rifeti Mülâhıkzâde Server el-Kādı bi-Dârü’l-hilâfeti’l-aliyye el-fakīru ileyhi azze-şânühû</p>          <br><a title="Önceki sayfa" style="text-decoration:none" href="./ayrmetin.php?idno=34424"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34426"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b257"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>