﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 195<br>Hüküm no: 169<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havlucu İzmirlioğlu Agop’un bogasici gediğini rehin göstererek Ayşe Hatun’dan borç aldığı</b><br><br>Bogasici rehni<br><br>Âsitâne-i aliyye’de vâki’ havlucu tâ‘ifesinden İzmirlioğlu Agop v. Manuk nâm zimmî meclis-i şer‘-i hatîrde mahmiye-i mezbûrede Şehremini kurbünde Ereğli mahallesinde sâkine bâ‘isetü’l-vesîka zâtı mu‘arrefe Âişe Hatun bt. Abdullah mahzarında ikrâr-ı tâm ve takrîr-i kelâm edip merkūme Âişe Hatun işbu târîh-i kitâb günü mâlından bana iki bin guruş ikrâz ve teslîm ben dahi <<iktirâ>> yedinden iktirâz ve kabz ve umûruma sarfla istihlâk etmemle meblağ-ı mezkûr ile semeni târîh-i mezkûrdan iki sene tamâmına değin müeccel ve mev‘ûd yine mezbûre Âişe Hatun’un mâlından ve yedinden iştirâ ve kabz eylediğim bir aded hilâlî sâ‘at semeninden dahi dört yüz seksen guruş ki cem‘an iki bin dört yüz seksen guruş merkūme Âişe Hatun’a zimmetimde sahîhan edâsı vâcib deynim olup deyn-i mecmû‘-ı mezkûrum mukābelesinde bâ-hüccet-i şer‘iye yedimde mülküm olan mahmiye-i mezbûrede Çarşı-yı kebîr’de Büyükzağferân Han’ı derûnunda tabaka-i süflâda sağ tarafda vâki’ ma‘lûmü’l-hudûd bir bâb bogasici odası derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmemi rehin vaz‘ ve yedine teslîm eylediğimde ol dahi ber-minvâl-i muharrer irtihân ve tesellüm ve kabûl eyledikden sonra gedik-i mezkûru merkūme Âişe Hatun li-ecli’l-i‘mâl bana i‘âre ve teslîm ve ben dahi isti‘âre ve kabz etmemle ol vechile yedimde <<âriyeten>> emâneten mahfûzdur dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 8 M sene 1247<br><br>Şuhûdü’l-hâl: Kethüdâ-i muhzırân Hafız İsmail Ağa, Odacı Hüseyin Çelebi, Muhzır Mahmud Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=34346"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34348"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b195"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>