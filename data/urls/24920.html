﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 119<br>Hüküm no: 33<br>Orijinal metin no: [3b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe b. Osman’ın alacak hususunda İsmail Beşe b. İskender ile sulh olduğu</b><br><br>Dergâh-ı âlî yeniçerilerinin on beşinci cemâ‘atine mahsûs oda ahâlîsinden Mustafa Beşe b. Osman meclis-i şer‘-i hatîrde işbu râfi‘u’l-kitâb İsmail Beşe b. İskender muvâcehesinde ikrâr ve takrîr-i kelâm edip mezbûr İsmail Beşe zimmetinde cihet-i deyn-i şer‘îden yüz yirmi kıt‘a riyâlî guruş hakkım olup meblağ-ı mezbûrun elli yedi guruşunu mezbûrun yedinden mukaddemâ ahz u kabz edip hâlâ meblağ-ı bâkī altmış üç guruşu mezbûrdan taleb eylediğimde ol dahi benim ancak altmış guruş deynim olup elli dokuz guruşunu teslîm edip ancak bir guruş bâkī kalmışdır deyü meblağ-ı bâkī[yi] inkâr etmekle beynimizde münâza‘ât-ı kesîre vâkı‘a olmuş idi el-hâletü hâzihî tavassut-ı muslihûn ile meblağ-ı bâkī altmış üç guruş da‘vâsından mezbûr İsmail Beşe benimle kırk kıt‘a riyâlî guruş üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûr kırk guruşu mezbûr İsmail Beşe’nin yedinden bi’t-tamam ve’l-kemâl ahz u kabz edip mâ‘adâ da‘vâsından mezbûr İsmail Beşe’nin zimmetini ibrâ ve ıskāt eyledim dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Recebi’l-ferd li-sene isneyn ve seb‘în ve elf.<br><br>Şuhûdu’l-hâl: Ahmed Çelebi b. Yusuf, Mehmed b. Ramazan, Hasan Çelebi b. Mehmed, Şükrullah b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=24919"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24921"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1063"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>