﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 557<br>Hüküm no: 653<br>Orijinal metin no: [79b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ebubekir’in mehir ve nafaka hususunda boşandığı kocası Mehmed Bey b. Abdullah’ın zimmetini ibra ettiği</b><br><br>İbrâ.<br><br>Mahmiye-i Edirne’de Selçuk mahallesi sâkinelerinden Âişe bt. Ebûbekir nâm hatun tarafından husûs-ı âti’l-beyânı da‘vâ ve taleb ve lâzım gelirse sulh ve ibrâya vekîl olup vekâleti bimâ-hüve nehcü’s-sübût şer‘an vekâleti sâbite olan Mehmed Çelebi b. Abdullah nâm bevvâb-ı sultanî meclis-i şer‘de müvekkile-i mezbûrenin zevc-i mutallıkı işbu râfi‘u’l-kitâb Mehmed Bey b. Abdullah mahzarında bi’l-vekâle ikrâr ve takrîr-i kelâm edip mezbûr Mehmed Bey müvekkilem mezbûrenin bundan akdem zevci olup talâk-ı bâyin ile tatlîk eylediğinde zimmetinde mütekarrir ve ma‘kūdün-aleyh olan bin akçe mehr-i mü’eccel ve tatlîk etmezden mukaddem yevmî altışar akçe nafaka-i mefrûzasından izni ile müctemi‘ olan bin sekiz yüz akçeyi vekâletim hasebiyle mezbûr Mehmed Bey’den da‘vâ ve taleb eylediğimde beynimizde münâza‘ât-ı kesîre vâkı‘a olmuşdu el-hâletü hâzihî beynimize muslihûn ve Müslimûn tavassut edip beş yüz nakd-i râyic fî’l-vakt akçeye sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr beş yüz akçeyi müvekkilem için mezbûr Mehmed Bey yedinden tamamen alıp kabz eyledim ba‘de’l-yevm husûs-ı mezbûra müte‘allik kalîl ve kesîr da‘vâdan mezbûr Mehmed Bey’i vekâleti hasebiyle ibrâ ve ıskāt eyledim dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-işrîn min-Şevvali’l-mükerrem li-sene isneteyn ve seb‘în ve elf.<br><br>Şuhûdü’l-hâl: Abdülbaki Çelebi b. Mehmed, Zülfikar Bey b. İsmail, Mustafa b. Ali, Abdi Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b557"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o987"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>