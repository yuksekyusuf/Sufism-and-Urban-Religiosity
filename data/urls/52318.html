﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 49<br>Hüküm no: 8<br>Orijinal metin no: [3b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Bey’in boşadığı karısının yanında bulunan kızı Zeyneb için nafaka ödemesi</b><br><br>Medîne-i Üsküdar’da Reis mahallesinde sâkin ve zâtı İsmail b. Abdullah ve Mehmed b. Ahmed nâm kimesneler ta‘rîfleriyle mu‘arrefe olan işbu râfi‘atü’l-vesîka Rukiye bt. Mehmed nâm hatun meclis-i şer‘-i hatîrde zevc-i sâbıkı Osman Bey b. Abdünnebi nâm kimesne mahzarında bast-ı kelâm ve ifâde-i merâm edip mezbûr Osman bundan akdem zevcim iken beynimizde hüsn-i mu‘âşeretimiz olmamağla ben hul‘a tâlibe olup mehr-i müeccelimden ve nafaka-i iddet ve me’ûnet-i süknam üzerlerine ve mezbûrun firâşından hâsıla bi-hakkı’l-hıdâne hâlâ hacr u terbiyemde olan sagīre kızım Zeyneb’i dahi dokuz yaşına değin mâlımdan infâk ve iksâ etmek üzere mezbûr Osman Bey ile muhâla‘a olmuşidim lâkin ben hâlâ mu‘sire ve fakīre olduğum ecilden sagīre-i mezbûreyi infâka kudretimiz olmayıp ve sagīre-i mezbûrenin dahi mâlı olmamağla sagīre-i mezbûrenin nafakaya eşedd-i ihtiyâcı olmağın sagīre-i mezbûrenin nafakasi’çün babası mezbûr üzerine kıbel-i şer‘den kadr-ı kifâye meblağ farz ve takdîr olunmak bi’l-hıdâne matlûbumdur dedikde fi’l-hakīka hâl mezbûre Rukiye’nin takrîr-i meşrûhu üzere olduğu zeyl-i vesîkada muharrerü’l-esâmî Müslimîn ihbârlarıyla zâhir olduğundan mâ‘adâ merkūm Osman Bey dahi ikrâr ve i‘tirâf etmekle hâkim-i muvakkı‘-ı sadr-ı kitâb tûbâ lehû ve hüsnü-meâb efendi hazretleri dahi ber-vech-i muharrer <<hul‘>> sagīre-i mezbûre için takrîr-i nafaka olunmak meşrû‘ olduğu kütüb-i mu‘teberâtda mastûr olmağla târîh-i kitâbdan külle yevm babası merkūm üzerine altışar akçe takdîr edip <<mezbûr>> sagīre-i mezbûreye harc [ü] sarfa ve lede’l-hâce istidâneye [ve] hîn-i zaferde babası Osman Bey üzerine rücû‘a mezbûre Rukiye Hatun’a izin vermeğin mâ hüve’l-vâki‘ bi’t-taleb ketb olundu.<br><br>Sene 1150<br><br>Şuhûdü’l-hâl: Mustafa Bey b. Ramazan, Osman Bey b. ( ), Veli Bey b. Mehmed, Hasan Bey b. Ramazan, İsa Bey b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=52317"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52319"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b049"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o335"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>