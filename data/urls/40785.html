﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 493<br>Hüküm no: 506<br>Orijinal metin no: [74a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha Hatun bt. Muslihiddin ile oğlu Hasan Ağa’nın mülk evlerini Fodula Kâtibi Ahmed Efendi’ye hibe ettikleri</b><br><br>Dâru’l-hilâfeti’l-aliyye Kostantıniyye el-mahmiyye’de vâki‘ Harrât Kemal mahallesi ayânından olup Dergâh-ı âlî dâme mahfûfen bi’l-me‘âlî yeniçerileri ağalığından ma‘zûlen vefât eden Kara Hasan Ağazâde demekle ma‘rûf olan merhûm Hüseyin Ağa’nın verâseti zevce-i menkûhası umdetü’l-muhadderât Sâliha Hâtun bt. el-merhûm Muslihiddin Ağa ile sulbî oğlu olup sinn ü cüssesinin bülûğa tahammülü ve bülûğuna i‘tirâfı olan mefharü’l-emâsil Hasan Ağa’ya münhasıra olduğu ve tereke-i müteveffâ-yı mezbûr sekiz sehimden i‘tibâr olunup sihâm-ı merkūmenin sümünü zevcesi mûmâ-ileyhâ Sâliha Hâtun’a ve seb‘a-i esmânı oğlu merkūm Hasan Ağa’ya isâbet eylediği şer‘an mütehakkık oldukdan sonra husûs-ı âti’l-beyânın mahallinde tahrîri için savb-ı şer‘-i nebevîden bi-iltimâs irsâl olunan mevlânâ Mehmed Efendi b. Veli Efendi müteveffâ-yı mezbûrun mahalle-i mezbûrede hayâtında sâkin olduğu menzile varıp zeyl-i kitâbda mastûru’l-esâmi olan udûl-i Müslimîn ve sikāt-ı muvahhidîn huzûrunda akd-i meclis-i şer‘-i hatîr etdikde müteveffâ-yı mezbûrun atîkātından olan Bedehşan bt. Abdullah ve İsmihan bt. Abdullah nâm hâtunlar ta‘rîfi ile mu‘arrefe olan mezkûre Sâliha Hâtun tarafından menzil-i âti’l-beyânda olan sümün hisse-i şâyi‘asını hibe ve teslîme vekîl olup vekâleti müteveffâ-yı mezkûrun etbâ‘ından olmağla merkūmenin zâtını ma‘rifet-i şer‘iyye ile ârifân olan Hasan Efendi b. Abdülmennân ve Mustafa Beşe b. Abdullah şehâdetleriyle şer‘an sâbite olan mefharü’l-emâsil Mehmed Çelebi b. Ömer vekâleten ve mûmâ-ileyh Hasan Ağa asâleten meclis-i ma‘kūd-ı mezbûrda ile’l-vefât müteveffâ-yı mezkûrun mülkü olup ba‘de vefâtihî terekesinden olmağla irs-i şer‘ ile sümünü müvekkile-i mezbûre Sâliha Hâtun’a ve seb‘a-i esmânı mezkûr Hasan Ağa[’ya] intikāl etmekle zikri âtî hibenin sudûruna değin silk-i mülk-i sahîhlerinde münselik olup mahalle-i mezbûrede vâki‘ bir tarafdan Beyzâde Efendi veresesi mülklerine ve bir tarafdan Dâru’s-sa‘âde Ağası Vakfı olan odalara ve bir tarafdan Hamamcı Ömer veresesi mülklerine ve bir tarafdan tarîk-ı âmma müntehî olup muhavvata-i dâhiliyyesi iki bâb fevkānî odaları ve bir orta sofayı ve matbahı ve bir su kuyusunu ve kenîfi ve muhavvata-i hâriciyyesi bir fevkānî odayı ve iki bâb tahtânî odaları ve bir sofayı ve ahırı ve kenîfi müştemil olan cemî‘ mülk menzili kâffe-i hukūk ve merâfıkı ve âmme-i tevâbi‘ ve levâhıkı ile müteveffâ-yı mezbûrun etbâ‘ından olup hâlâ fodula kâtibi olan umdetü erbâbi’t-tahrîr ve’l-kalem zübdetü ashâbi’t-takrîr ve’r-rakam sâhibü hâze’l-kitâb Ahmed Efendi b. Abdülvehhab’a fâriğan ani’ş-şevâgil hibe-i sahîh-i şer‘iyye ile hibe ve temlîk ve teslîm eylediklerinde mezkûr Ahmed Efendi dahi menzil-i mezbûru meclis-i hibede ittihâb ve kabûl ve tesellüm edip cemî‘ menzil-i mahdûd-ı mezkûr merkūm Ahmed Efendi’nin mülk-i mevhûbu ve hakk-ı sırfı oldukda vâki‘ hâli mevlânâ-yı mezbûr mahallinde tahrîr ve ba‘dehû meclis-i şer‘-i hatîre gelip vukū‘u üzere ihbâr ve takrîr edicek mâ-hüve’l-vâki‘ bi’t-taleb ketb ve imlâ olunup merkūm Ahmed Efendi yedine def‘ ve i‘tâ olundu cerâ zâlike ve hurrire<br><br>Fi’l-yevmi’s-sâdis min-Zilhicceti’ş-şerîfe li-sene 1067.<br><br>Şühûdü’l-hâl: Umdetü erbâbi’t-tahrîr ve’l-kalem Abdulbâki Efendi b. Müstedam kāimmakām efendi-i yeniçeriyân-ı Dergâh-ı âlî hâlâ, Mefharü’l-eimme Seyfullah Efendi b. Osman imâm-ı mahalle-i mezbûr, Umdetü’l-müderrisîni’l-kirâm Mustafa Efendi b. Seyfullah, es-Seyyid Mahmud Halîfe b. es-Seyyid Musa el-müezzin, Mefharü’l-akrân Mehmed Ağa b. Ali, el-Hâc Ahmed Beşe b. Ali saracbaşı, Mefharü’l-kitâb Ali Efendi b. Hasan, Kullukçu Mehmed Beşe b. Abdullah, Kullukçu Hüseyin Beşe b. Abdullah, Ömer b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=40784"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40786"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b493"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o839"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>