﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 290<br>Hüküm no: 322<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Eznavar v. Malkon’un, tütüncü dükkânını Hafize ve Zeyneb Hatun’a teslim etmesi gerektiği</b><br><br>Tütüncü gediği<br><br>Ma‘rûz<br><br>Mahrûse-i Galata’ya muzâfe kasaba-i Beşiktaş’da Sinan Paşa türbesi ittisâlinde kâin ma‘lûmü’l-hudûd bir bâb mülk dükkânın nısf hisse-i şâyi‘asına mâlik olan sâhib-i arzuhâl Salih Efendi b. Feyzullah kendi nefsinden asâleten ve rub‘una mâlike kız karındaşı Hafize Hatun tarafından husûs-ı âtîde vekîl olduğu zâtını ârifân Ahmed b. Osman ve Mustafa Çavuş b. Yahya şehâdetleriyle sâbit olmağla vekâleten ve rub‘-ı âharına mâlike Şerîfe Zeyneb bt. Hasan nâm hatunun zevci ve tarafından husûs-ı âtîde vekîl olduğu kezâlik zâtını ârifân şâhidân-ı mezbûrân şehâdetleriyle sâbit olan Veliyüddin vekâleten Çarşamba günü arz odasında huzûr-ı hazret-i kāimmakām-ı âli-makāmda ma‘kūd meclis-i şer‘-i enverde İstanbul’da İbrahim Paşa Hamamı kurbünde Mimar Ayas Mahallesinde sâkine Şerîfe Nimetullah bt. el-Hâc Hasan tarafından husûs-ı âtîde vekîl olduğum İbrahim Ağa b. el-Hâc Osman ve İzzet Efendi b. Mehmed şehâdetleriyle sâbit olan İbrahim Efendi b. Ahmed nâm kimesne ile Tütüncü Aznavar v. Malkon nâm zimmî muvâcehesinde ber-vech-i muharrer mâlik olduğumuz dükkân-ı mezkûrda mersûm Aznavar zimmî müşâhereten müstecirimiz olup târih-i i‘lâm-ı şehrî gāyetinde fesh-i akd-i îcâr etmemizle dükkân-ı mezkûru ba‘de’t-tahliyye bize teslîme mersûm Aznavar zimmîye ve dükkân ve dükkân-ı mezbûrda attâr gediğim vardır deyü dükkân-ı mezbûru mülkiyet üzere zabtımıza müvekkile-i mezbûre Nimetullah Hatun bi-gayr-ı hakkın müdâhale etmekle müdâhale etmemek üzere müvekkil-i merkūma tenbîh olunmak murâdımdır deyü bi’l-asâle ve bi’l-vekâle da‘vâ ettiklerinde mesfûr Aznavar zimmî dükkân-ı mezkûr ber-vech-i muharrer mülkleri olup vech-i meşrûh üzere müşâhereten müsteciri olduğunu ikrâr ve vekîl-i merkūm İbrahim Efendi dahi tasdîk ettikden sonra vekîl-i merkūm İbrahim Efendi dükkân-ı mezkûrun derûnunda attâr kethüdâsı defterinde mastûr attâr gediği olup ve gedik-i mezkûra müvekkile-i merkūme Nimetullah Hatun’un irsen ve şirâen yedinde mülkü olmağla hatta ber-vech-i muharrer attâr gediği olduğunu müvekkile-i mezbûrenin yedinde olan iki kıt‘a i‘lâm nâtık olduğu üzere attâr esnâfı ihbâr eylediklerine binâen dükkân-ı mezkûru müvekkilem merkūme Nimetullah Hatun zabt murâd eder deyü da‘vâ eylediği gedik bâ-fermân-ı âlî ma‘dûd ve mu‘teber gediklerden olmadığı hâmiş-i arzuhâlde mastûr derkenâr nâtık ve vekîl-i mersûm Aznavar zimmî tasdîk edip lâkin mücerred esnâf-ı mezkûr defterinde mastûr olduğuna binâen dükkân-ı mezkûru müvekkilem merkūm zabt etmek üzere cebr olunsun deyü vekîl-i mezbûrun îrâd eylediği kelâmına ber-mûceb-i fetvâ-yı şerîfe iltifât olunmamağla mûcebiyle dükkân-ı mezkûru ba‘de’t-tahliyye asîl-i merkūm Salih Efendi ve müvekkiletân-ı mezbûretân Hafize ve Zeyneb Hatun’a teslîme mersûm Aznavar zimmîye ve fîmâ ba‘d dükkân-ı mezbûra bi-gayr-ı vech müdâhale etmemek üzere müvekkile-i merkūmeye izâfetle vekîl-i merkūma tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-7 min-M sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31075"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31077"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>