﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 248<br>Hüküm no: 251<br>Orijinal metin no: [49a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Ali b. Mehmed’in Riyazi Mehmed Efendi’den alacak davasının reddedildiği</b><br><br>Kuds-i şerif sükkânından eş-Şeyh Ali b. Mehmed mahfil-i şer‘-i hatîrde bundan akdem Kuds-i şerif kādısı olup hâlâ Mısır kādısı olan kıdvetü’l-ulemâi’l-kirâm Riyazi Mehmed Efendi b. el-Mevlâ el-merhûm Mustafa Efendi mahzarında üzerine da‘vâ edip bundan akdem müşârun-ileyh Mehmed Efendi Kuds-i şerif kādısı iken Kuds-i şerif’de vâki‘ hazret-i Davud nebi -aleyhi’s-selâm- Evkāfı tevliyeti bana verilip yedime berât-ı âlîşân verilmeğin berâtımı sicille kayd edip zabt etdirmek için bi-gayr-i vechin benden yüz kâmil guruş ve yüz müd buğday ve yüz müd arpa ve yine Kudüs-i şerif’de vâki‘ meşrûtiyyet üzere mütevellîsi olduğum Abdülkādir Hariri Vakfı’nın keşfi ve vakfiyesi imzâsı için ve bir arz için otuz bir guruşu dahi alıp kabz eyledi cümlesini istirdâd ederin suâl olunsun dedikde gıbbe’s-suâl müşârun-ileyh Mehmed Efendi husûs-ı mezbûrun cümlesini inkâr edip müdde‘î-i mezbûrdan müdde‘âsına mutâbık beyyine taleb olundukda ityân-ı beyyineye kudretim yokdur deyip yemîn verilmesin taleb eyledikde müşârun-ileyh Mehmed Efendi dahi müdde‘î-i mezbûrdan vech-i muharrer üzere bi’z-zât ve bi’l-vâsıta bi’d-defe‘ât yüz otuz bir guruş ve yüz müdd buğday ve yüz müd arpa alıp kabz etmediğine yemîn billâhi’l-aliyyi’l-a‘lâ etmeğin mezbûr eş-Şeyh Ali da‘vâ-yı meşrûhasından men‘ olunup mâ vaka‘a bi’t-taleb ketb olundu.<br><br>Hurrire fî-evâhiri Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Fahrü’l-kuzât Süleyman Efendi, Fahrü’l-müderrisîn Mehmed Efendi b. el-merhûm Süleyman Efendi, Fahrü’l-müderrisîn mevlânâ Ünsi Abdüllatif Efendi, Mevlânâ İlmiye Efendi b. Mahmud Çavuş, Mevlana Veli Efendi, İbrahim b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39542"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39544"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>