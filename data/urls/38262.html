﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 51<br>Hüküm no: 26<br>Orijinal metin no: [4b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İran tüccarından Feyzullah Ağa’ya olan borcunu ödemesi hususunda Mehmed Eşref Ağa’ya tenbih olunması</b><br><br>Ma‘rûz,<br><br>İran Devleti teba‘asından ve tüccârdan bâ‘isü’l-i‘lâm Feyzullah Ağa b. Mahmud devlet-i müşârün-ileyhâ sefîri tarafından mürsel kapuçukadârı Abdullah Ağa b. Abdi hâzır olduğu hâlde mahfil-i şer‘iyyâtda İstanbul’da Atpazarı’nda sâkin Mûytâb esnâfından Mehmed Eşref Ağa b. Ali nâm kimesne muvâcehesinde mezbûr Mehmed Eşref Ağa zimmetinde işbu târîh-i i‘lâmdan iki buçuk ay mukaddem malımdan ve yedimden iştirâ ve kabz eylediği Kızanlık çulu ta‘bîr olunur aded ve fiâtı beynimizde ma‘lûm çul semeninden gayrı-ez teslîmât sahhü’l-bâkī yüz doksan guruş alacak hakkım olmağla meblağ-ı mezkûr yüz doksan guruşu mezbûr Mehmed Eşref Ağa’dan hâlâ taleb ederim deyü tasaddî eylediğim da‘vâ-i mezkûremden mezbûr Mehmed Eşref Ağa ile an inkâr kat‘â li’n-nizâ‘ yüz guruş üzerine sulh olduğumda ol dahi sulh-ı mezbûru ba‘de’l-kabûl bedel-i sulh-ı mezkûr yüz guruşdan mâ‘adâ ziyâde müdde‘âma ve bi’l-cümle husûs-ı mezkûra müte‘allıka da‘vâdan ben mezbûr Mehmed Eşref Ağa’nın zimmetini, ol dahi kezâlik husûs-ı mezkûra müte‘allıka da‘vâdan benim zimmetimi tarafeynden her birimiz ibrâ-i sahîh-i şer‘î ile kabûlü hâvî ibrâ ve iskāt eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr yüz guruşu müdde‘î-i mezbûr Feyzullah Ağa’ya edâ ve teslîme mezbûr Mehmed Eşref Ağa’ya tenbîh olunduğu tescîl ve mübâşirleri Bâb-ı zabtiye neferâtından İbrahim Edhem Ağa kulları yediyle huzûr-ı [âlîlerine i‘lâm olundu].<br><br>Fî 15 B sene [12]73.<br><br>Akif</p>          <br><a title="Önceki sayfa" style="text-decoration:none" href="./ayrmetin.php?idno=38261"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38263"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b051"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o192"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>