﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 127<br>Hüküm no: 116<br>Orijinal metin no: [24b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Acem tüccarından Mıgırdıç v. Kurt’un Fahri bt. Mehmed’deki alacağının tahsil edilmesini istemesi</b><br><br>Acem tüccârından işbu bâ‘isü’l-vesîka Mıgırdıç v. Kurt mahfil-i kazâ-i lâzımü’r-rızâda Fahri bt. Mehmed nâm hatun mahzarında üzerine da‘vâ ve takrîr-i kelâm edip mezbûre Fahri zimmetinde yedimden iştirâ ve kabz eylediği beynimizde ilm-i şer‘î ile ma‘lûm Acem metâ‘ı bahâsından elli beş guruş hakkım olup taleb eylediğimde bana edâdan imtinâ‘ eder, suâl olunup alıverilmesi matlûbumdur dedikde gıbbe’s-suâl mezbûre Fahri cevâbında fi’l-hakīka müdde‘î-i mezbûra cihet-i mezkûreden elli beş guruş deynim olup lâkin meblağ-ı mezbûrun otuz guruşunu hâzıra bi’l-meclis Ümmügülsüm ve on guruşunu Kerime bt. Mehmed yediyle ve on guruşunu dahi kendim edâ ve teslîm etmişdim deyü beş guruş deyni olduğunu ikrâr elli guruşu def‘le mukābele edicek, gıbbe’l-istintâk ve’l-inkâr mezbûre Fahri’den def‘-i meşrûhuna beyyine taleb olundukda ityân-ı beyyineden izhâr-ı acz ve istihlâf edicek, fi’l-hakīka meblağ-ı mezbûrun otuz guruşunu mezbûre Ümmügülsüm ve on guruşunu merkūme Kerime ve on guruşunu dahi mezkûre Fahri’den ahz u kabz etmediğine merkūm Mıgırdıç’a yemîn teklîf olundukda ol dahi hasbe’l-mes’ûl yemîn billâhillezî enzele’l-İncîle alâ İsa -aleyhisselâm- etmeğin mûcebince [25a] ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer mine’l-Muharremi’l-harâm li-sene mi’e ve elf.<br><br>Şuhûdü’l-hâl: İbrahim Çelebi b. Ahmed, Mehmed b. Ahmed, Ali Beşe b. Bâli, Ebûbekir [b.] Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28140"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28142"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>