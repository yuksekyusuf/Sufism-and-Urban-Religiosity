﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 187<br>Hüküm no: 174<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe adlı cariyenin Müslüman olduğu anlaşıldığından Sabetay adlı Yahudiye satışından vazgeçildiği</b><br><br>Esirci tâifesinden şerîkler olan Ahmed Beşe b. Mustafa b. Ali ve Çakır Mehmed b. Abdülkerîm b. Abdullah nâm kimesneler ile Ayvaz v. Yorgi v. Yani nâm zimmî taraflarından bey‘-i câi’z-zikri fesh ve ikāleye vekîlleri olduğu Hasan Ağa b. İskender ve Mustafa Beşe b. Ahmed nâm kimesneler şehâdetleriyle mahzar-ı hasm-ı münker-i şer‘îde şer‘an sâbit ve vekâletine hükm-i şer‘î lâhik olan Ömer Beşe b. Hasan meclis-i şer‘de işbu hâmilü’r-rakīm Sabetay v. Avram nâm Yahûdi muvâcehesinde bi’l-vekâle ikrâr ve takrîr-i kelâm edip müvekkillerim mezbûrûn Ahmed Beşe ve Çakır Mehmed ve Ayvaz târih-i kitâbdan altı ay mukaddem iştirâken mülkleri olan işbu orta boylu açık kaşlı sarı elâ gözlü Âişe nâm câriyelerini kâfire olmak üzere merkūm Sabetay’a iki yüz doksan guruş semen-i medfû‘ ve makbûza bey‘ u teslîm eylemişler imiş lâkin mevsûfe-i merkūme Âişe’nin Müslim olduğu şer‘an zâhir ve mütebeyyin olmağın ben dahi vekâlet-i mahkiyem hasebiyle taleben li’l-ecr ve’s-sevâb merkūm Sabetay ile akd-i mezbûru beynimizde bi’r-rızâ fesh ve ikāle eylediğimizden sonra her birimiz bi’l-asâle ve bi’l-vekâle def‘-i semen ve kabz-ı mebî‘ eyledik dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis ve’l-ışrîn min-şehr-i Ramazâni’l-mübârek sene 1137.<br><br>Şuhûdü’l-hâl: İbrahim Çelebi b. Muharrem, Halil Çelebi b. Mustafa, İbrahim b. Mustafa, Mustafa b. Ahmed, Mehmed b. Ahmed, Ali b. Abdullah. </p>          <br><a title="Önceki sayfa" style="text-decoration:none" href="./ayrmetin.php?idno=21912"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21914"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o457"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>