﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 86<br>Hüküm no: 46<br>Orijinal metin no: [25-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kamer bt. Yahya’nın vefat eden kocası Bâli b. Ahmed’de kalan mehir alacağının ödenmesi</b><br><br>Havâss-ı aliyye kazâsına tâbi‘ Hasköy mahallâtından Keçeciler mahallesinde sâkin iken bundan akdem fevt olan Bâli b. Ahmed’in zevce-i metrûkesi Kamer bt. Yahya nâm hâtun meclis-i şer‘-i hatîr-i lâzımü’t-tevkīrde merhûm-ı mezbûrun sulbî kebîr oğlu Yahya mahzarında üzerine takrîr-i da‘vâ edip zevcem merhûm-ı mezbûr zimmetinde mehr-i müeccelden on iki bin akçe hakkım bâkī kalıp vermede te‘allül eder suâl olunup alıverilmesin taleb ederim dedikde, gıbbe’s-suâl mezbûr Yahya mikdârü’l-mezbûr akçe mehr-i müecceli olunduğunu inkâr edicek müdde‘iye-i mezbûreden da‘vâsına mutâbık beyyine taleb olundukda udûl-i müslimînden olup Mahmiye-i İstanbul’da Çırakçı Hasan mahallesi sükkânından Rıdvan b. Ali ve Hasan b. Abdullah nâm kimesneler li ecli’ş-şehâde meclis-i şer‘a hâzırân olup fi’l-hakīka bizim huzûrumuzda mezbûre Kamer mezbûr-ı merkūm Bâli’ye on iki bin akçe mehr-i müeccel ile nikâh olundu biz bu husûsa şâhidleriz şehâdet dahi ederiz deyû edâ-i şehâdet-i şer‘iyye ettiklerinde, ba‘de’t-ta‘dîl ve’t-tezkiye şehâdetleri makbûle oldukdan sonra gıbbe’l-istihlâf mezbûre Kamer’e meblağ-ı mezbûru merhûm-ı merkūm Bâli’den almadığına yemîn billâhi’l-aliyyi’l-azîm ettikden sonra meblağ-ı mezbûru mezbûre Kamer’e edâya merkūm Yahya’ya [tenbîh olundukda mâ vaka‘a] [26] bi’t-taleb ketb olundu. Tahrîren fî evâili Şa‘bâni’l-mu‘azzam li sene ihdâ ve erba‘în ve elf.<br><br><br>Şuhûdü’l-hâl: Ömer Bey b. Mustafa es-Serrâc, Mustafa Halîfe b. Surûrî el-İmâm, Mehmed b. İbrahim el-Müezzin, Hamza b. İsmail, Ali b. Abdullah. </p>          <br><a title="Önceki sayfa" style="text-decoration:none" href="./ayrmetin.php?idno=23273"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23275"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>