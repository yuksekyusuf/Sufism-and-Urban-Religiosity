﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 608<br>Hüküm no: 635<br>Orijinal metin no: [97b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Abdürrahim’in Kefeli İbrahim Bey b. Mahmud’dan beş yüz guruş alacağı olduğu</b><br><br>Mahmiye-i İstanbul’da ( ) mahallesi sükkânından olup sa‘âdetlü Kaya Sultan hazretlerinin kethüdâları olan iftihârü’l-emâcid ve’l-ekârim câmi‘u’l-mehâmid ve’l-mekârim Ahmed Ağa b. Abdürrahim tarafından husûs-ı âtîye vekîl olup vekâleti bi-mâ-hüve nehcü’s-sübût şer‘an sâbite olan umdetü’l-a‘yân İbrahim Ağa b. Ali meclis-i şer‘-i hatîrde Kefeli İbrahim Bey b. Mahmud nâm cündi mahzarında üzerine takrîr-i da‘vâ edip müvekkilim mezbûr Ahmed Ağa’nın cihet-i karz-ı şer‘îden mezbûr İbrahim Bey zimmetinde beş yüz kıt‘a riyâlî guruş hakkı vardır hâlâ meblağ-ı mezbûru vekâletim hasebiyle mezbûr İbrahim Bey’den taleb ederin suâl olunsun dedikde gıbbe’s-suâl mezbûr İbrahim Bey cevâbında müvekkil-i mezbûr İbrahim Ağa’ya cihet-i karzdan zimmetinde beş yüz riyâlî guruş deyni olduğunu tav‘an mu‘terif olmağın mûcebince ba‘de’l-hüküm mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min şehri Rebî‘ülâhir li’s-seneti’l-mezbûre.<br><br>Şühûdü’l-hâl: Şa‘ban Ağa b. ( ), Derviş Çelebi b. ( ), İbrahim Bey b. ( ), Mehmed Bey b. ( ), Muharrem Bey b. ( ), Ali Efendi el-kādî.</p>          <br><a title="Önceki sayfa" style="text-decoration:none" href="./ayrmetin.php?idno=40913"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40915"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b608"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o815"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>