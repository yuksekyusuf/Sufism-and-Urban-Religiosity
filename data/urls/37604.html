﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 815<br>Hüküm no: 660<br>Orijinal metin no: [152a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Naib Mehmed Efendi’nin varislerinin miras davasında zimmet ibraları</b><br><br>Husûs-ı âti’l-beyânın mahallinde ketb ü tahrîri iltimâs olunmağın cânib-i şer‘-i şerîfden Mevlânâ Mehmed Efendi b. Mahmud irsâl olunup ol dahi mahmiye-i İstanbul’da Şeyh Resmi mahallesinde Emine bt. Hüseyin nâm hatunun ücret ile sâkine olduğu menzile varıp zeyl-i vesîkada isimleri mastûr Müslimîn huzûrlarında akd-i meclis-i şer‘-i âlî ettikde mahalle-i mezbûre ahâlîsinden olup Vilâyet-i Rumeli’nde Karasu Yenicesi kazâsı nâibi iken bundan akdem vefât eden Mehmed Efendi b. Ahmed’in verâseti zevce-i menkûha-i metrûkesi mezbûre Emine Hatun ile vâlidesi Sâkine bt. el-Hâc Receb’e ve sagīr oğlu Abdullah’a münhasıra ve tashîh meselesi yirmi dört sehmden olmağla sihâm-ı mezbûrenin üç sehmi zevcesi mezbûre Emine’ye ve dört sehmi vâlidesi merkūme Sâkine’ye ve bâkī on yedi sehmi sagīr-i mezbûra isâbeti tahakkukundan sonra zâtı mahalle-i mezbûre sükkânından Hüseyin Çelebi b. Receb ve Halil Çelebi b. ( ) ta‘rîfleriyle mu‘arrefe olan mezbûre Sâkine Hatun meclis-i ma‘kūd-ı mezkûrda müteveffâ-yı mezbûrun zevce-i menkûha-i metrûkesi ve sagīr-i mezbûrun tesviye-i umûruna kıbel-i şer‘den mansûbe vasiyesi olmağla terekesine vaz‘-ı yed eden hâfizatü’l-kitâb mezbûre Emine Hatun mahzarında ikrâr ve takrîr-i kelâm edip oğlum müteveffâ-yı mezbûrun terekesi tahrîr ve ba‘de ihrâci’l-mesârif ve’d-düyûn ber-mûceb-i defter-i kassâm-ı askerî para üç akçeden olmak üzere taksîm içün bâkī kalan otuz üç bin yüz yirmi beş akçeden tashîh-i mezbûr üzere südüs hisseye isâbet eden beş bin beş yüz yirmi sağ akçeyi terekeden olmak üzere mezbûre Emine Hatun yedinden bi’t-tamâm ve’l-kemâl ahz u kabz eyledim ba‘de’l-yevm müteveffâ-yı mezbûrun zimem-i nâsda olan hukūkundan mâ‘adâ terekesine ve mezbûre Emine’ye oğlum müteveffâ-yı mezbûrun hîbe eylediği Lütfi nâm câriyeye müte‘allık olup hisseme isâbet eden mîrâs da‘vâsından mezbûre Emine Hatun’un zimmetini ibrâ-i âmm-ı katı‘ü’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan Ahmed Çelebi b. Süleyman ve Mehmed Çelebi b. Hüseyin ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fî 22 Cumâdelâhire sene 1110<br><br>Şuhûdü’l-hâl: Ali Efendi b. ( ), Molla Ahmed [b.] Şahin, Mustafa Çelebi b. Osman, el-Hâc Yusuf b. Abdullah, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37603"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37605"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0815"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1093"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>