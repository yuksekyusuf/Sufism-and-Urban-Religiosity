﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 68<br>Hüküm no: 17<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nefise bt. Mustafa’nın, kiracısı Kirkor v. İstefan’ın kira akdini feshettiği</b><br><br>Ma‘rûz<br><br>Sahibe-i arzuhâl mu‘arrefetü’z-zat Nefise bt. el-Hâc Mustafa nâm hatun meclis-i şer‘-i münîrde Sarrâf Kirkor v. İstefan zimmî muvâcehesinde mahmiye-i İstanbul’da Tahmîs ardında Meydâncık nâm mahâlde kâin bâ-temessük-i mütevellî bi’l-icâreteyn mutasarrıfe olduğum bir bâb vakıf dükkânda mersûm Kirkor zimmî müşâhereten müste’cirim olup lâkin dükkân-ı mezkûrun bana lüzûmu olduğundan târih-i i‘lâm şehri gāyetine izâfetle fesh-i akd-i icâre etmemle gāyet-i şehr-i mezkûrda dükkân-ı mezkûru tahliye ve bana teslîme zimmî-i mesfûra tenbîh olunmak murâdımdır deyü da‘vâ ettikde ol dahi cevâbında fi’l-vâki‘ dükkân-ı mezkûr mezbûre Nefise Hatun’un tasarrufunda olup kendi müşâhereten müste’cir olduğunu ikrâr ve tasdîk edip ancak dükkân-ı mezkûr derûnunda benim hem sarrâf ve hem tütüncü gediğim vardır dedikde evvelen dükkân-ı mezkûrun sarrâf gediği kaydı bâ-hatt-ı hümâyûn-ı şevket-makrûn-ı hazret-i zıllullâhî ref‘ ve terkīn olunduğu mefhûm-ı derkenârdan müstebân ve sâniyen mukayyed tütüncü gediği dahi olmadığı tütüncü esnâfının kethudâsı Osman Ağa ve vekîli es-Seyyid Mustafa Ağa ve yazıcısı es-Seyyid Mehmed Nuri Efendi ve yiğitbaşısı Ahmet Çelebi ve sâir lonca ihtiyârlarının meclis-i şer‘-i şerîfde bi’l-muvâcehe ihbârlarıyla nümâyân olmağın bu sûretde dükkân-ı mezkûrun sarrâf gediği mahv olunmuş olduğu ve kalemde mukayyed olmayan tütüncü gediği dahi şer‘an ve kānûnen mu‘teber olmadığı mersûm Kirkor zimmîye tefhîm ve dükkân-ı mezkûrda bir gûne alâkası olmamağla gāyet-i şehr-i mezbûrda tahliye ve mutasarrıfesi müdde‘iyye-i mezbûre Nefise Hatun’a teslîme tenbîh olunduğu İstanbul <<Bâb>> Mahkemesi’nde[n] huzûr.<br><br>Fî 11 M sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33443"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33445"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>