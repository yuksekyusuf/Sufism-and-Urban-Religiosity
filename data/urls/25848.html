﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 794<br>Hüküm no: 961<br>Orijinal metin no: [130a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Çelebi ve İsmail’in Gülzar Hatun Vakfın’dan aldıkları borç karşılığında mülk değirmenlerini vakfa rehin verip bir yıllığına kiraladıkları</b><br><br>Mahmiye-i İstanbul’da Debbağyunus mahallesi sükkânından Ali Çelebi ve İsmail ibney Ahmed nâm karındaşlar meclis-i şer‘-i hatîrde mahmiye-i mezbûrede Çerâğī Hamza mahallesinde vâki‘ Gülzar Hatun nâm sahibetü’l-hayrın nükūd-ı mevkūfesine bi’l-fi‘il mütevellî olan işbu râfi‘u’l-kitâb Receb Bey b. Süleyman nâm kimesne mahzarında her biri tâyi‘an ikrâr ve takrîr-i kelâm edip Vilâyet-i Anadolu’da İznikmid (İzmit) kazâsına tâbi‘ Sığırlık nâm karye deresinde vâki‘ mâ-i cârî ile dâir olup Kasımoğlu Değirmeni demekle ma‘rûf tahdîd ve tavsîfden müstağnî iki göz mülk-i mevrûsumuz olan değirmenleri yirmi akçeye istiğlâl-ı şer‘î tarîki üzere mütevellî-i mezbûr Receb Bey’e bundan akdem bey‘ ve teslîm ol dahi mal-ı vakf-ı mezbûr ile minvâl-i muharrer üzere iştirâ ve tesellüm ve kabûl edip [130b] semen-i mezbûru yedinden tamamen alıp kabz eylediğimden sonra yine zikri sebk eden değirmeni târih-i kitâbdan bir sene tamamına dek ba‘de’t-tahliyeti’ş-şer‘iye [ve’t]-tekābuzi’l-mer‘î üç bin akçe ücret-i mü’eccele ile mütevellî-i mezbûrdan istîcâr ve tesellüm ve kabûl ol dahi minvâl-i muharrer üzere îcâr ve teslîm eyledi dediklerinde mukırrân-ı mezbûrânı kelimât-ı muharrerelerinde mütevellî-i mezbûr Receb Bey bi’l-muvâcehe tasdîk ve bi’l-müşâfehe tahkīk etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: İbrahim Bey b. Mehmed, Abdi Beşe b. Nurullah, Abdülkerim b. Abdi, İbrahim b. Cafer, Abdullah Efendi b. İbrahim, Ali Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25847"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25849"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b794"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o936"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>