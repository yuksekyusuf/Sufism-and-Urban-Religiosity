﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 63<br>Hüküm no: 27<br>Orijinal metin no: [7b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Devrekânî kazasının İnceğiz köyündeki Halil Bey Camii’nin imamet ve hitabet cihetlerinin Seyyid Mehmed’e tevcihi</b><br><br>Ma‘rûz,<br><br>Devrekâni kazâsına tâbi‘ İnceğiz nâm karyede vâki‘ Halil Bey Câmi‘-i şerîfinin vazîfe-i mu‘ayyene ile imâmet ve hitâbet cihetleri es-Seyyid Hâfız Mehmed Emin es-Seyyid Mehmed’in üzerinde olduğu askerî rûznâmçesinden derkenâr olunmağla istid‘â ve derkenâra nazar ve lede’t-terâfu‘ iktizâsı i‘lâm olunmak bâbında sâdır olan fermân-ı âlîlerine imtisâlen mezbûr es-Seyyid Hâfız Mehmed meclis-i şer‘-i münîrde büyükbabası es-Seyyid Mehmed b. Hüseyin nâm kimesne muvâcehesinde takrîr-i kelâm edip ciheteyn-i mezkûreteyn fi’l-asl büyük pederim merkūm es-Seyyid Mehmed’in üzerinde iken kasr-ı yedinden sulbî oğlu babam diğer es-Seyyid Mehmed’e tevcîh olunmuş ve ba‘dehû onun dahi mahlûlünden bana tevcîh buyurulmuş ise de büyük pederim merkūm ciheteyn-i mezkûreteyni ben rızâmla kasr-ı yed etmeyip fakat yedimde olan beratımı oğlum müteveffâ-yı mezbûra li-ecli’l-hıfz emâneten bırakmış idim deyü da‘vâya tesâddîettikde merkūm es-Seyyid Mehmed ceddim olup tatyîb-i hâtırı mültezimim olduğundan ciheteyn-i mezkûreteyni hüsn-i rızâ ve tayyib-i hâtırım ile mezbûr es-Seyyid Mehmed’e kasr-ı yed ve beratımı dahi huzûr-ı şer‘de teslîm etmemle ciheteyn-i mezkûreteyn kasr-ı yedimden ceddim mezbûra tevcîh buyurulmak niyâzımdır deyüp bu vechile bi’t-terâzî kat‘-ı nizâ‘ etmeleriyle bu sûretde ciheteyn-i mezbûreteyn kasr-ı yedden ceddi merkūma tevcîh olunmak bâbında emr [ü] fermân hazret-i veliyyü’l-emrindir.<br><br>Fî 9 S sene [12]48</p>          <br><a title="Önceki sayfa" style="text-decoration:none" href="./ayrmetin.php?idno=743"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=745"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b063"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o202"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>