﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 322<br>Hüküm no: 360<br>Orijinal metin no: [62a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Babe bt. Matyos’un menzil ve müştemilatının bir kısmını ifraz ederek satması</b><br><br>Müfrez Arsa mübâya‘ası, 6000 guruş<br><br>Mahrûse-i Galata hâricinde Tomtom mahallesinde mütemekkine Babe bt. Matyos Nasrâniyenin zevci ve tarafından husûs-ı âti’l-beyânda ikrâra vekîl olduğu şahsını bilir Yani v. Kostanti ve Yani v. Nikola zimmîler şehâdetleriyle sâbit olan neccâr kalfalarından Nikola Kalfa v. Lobizo zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm Marya bt. Lorenco Ermiko? Nasrâniye tarafından kezâlik husûs-ı âtîde tasdîka vekîl-i şer‘îsi İlya v. Nikola zimmî muvâcehesinde bi’l-vekâle ikrâr-ı tam ve takrîr-i kelâm edip müvekkilem zevcem mersûme Babe Nasrâniye müstakılleten yedimde mülküm olan mahalle-i mezbûrede vâki‘ bir tarafdan Yazıcı menzili ve iki tarafdan tarîk-i hâs ve bir tarafdan tarîk-i âm ile mahdûd müştemilât-ı ma‘lûme ve bir mikdâr arsa-i hâliye ve üzerinde mevcûde enkāz ve üç sokak kapısını müştemil mukāta‘alu mülk menzilin ve etrâfından tûlen altı ve arzan on dokuz be-hesâb-ı terbî‘î yüz yirmi zirâ‘ arsa ve üzerinde mevcûde enkāz-ı mevcûde ve bir sokak kapısını ifrâz ve alâmât-ı fâsıla vaz‘ıyla imtiyâz birle tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mersûme Marya Nasrâniye’ye altı bin guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr altı bin guruşu müşteriye-i müvekkile-i mersûme bana def‘ ü teslîm ben dahi yedinden tamamen ve kâmilen ahz ü kabz eyledim fîmâ-ba‘d arsa-i müfreze-i mezkûre bi’l-cümle enkāz-ı mevcûdesiyle mersûme Marya Nasrâniyenin mülk-i müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan mersûme Marya Nasrâniye’nin zimmetini ibrâ ve iskāt eylediğimde ol dahi ber-vech-i muharrer ibrâ-yı mezkûrumu kabûl eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 21 B sene [1]242.<br><br>Şühûdü’l-hâl: Muhzır Emin Çelebi, Muhzır Ali Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38739"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38741"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b322"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o510"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>