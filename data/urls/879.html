﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 158<br>Hüküm no: 162<br>Orijinal metin no: [31a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Antalya Cami‘-i Kebîr mahallesi mescidi vakfına ait ev arsasının el-Hâc Mehmed Durmuş’a ait mülk dükkânla değiştirilmesi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu i‘lâm ve derkenâra nazar olundukda medîne-i Antalya’da Câmi‘-i Kebîr mahallesinde vâki‘ mescid-i şerîfin bâ-berât-ı âlîşân mütevellîsi olan Şeyh Osman Efendi b. el-Hâc Mehmed hâlî mahâllinde meclis-i şer‘a varıp mescid-i mezbûr mahallesinde kâin ma‘lûmü’l-hudûd bir bâb menzil hâl-i imâretde senevî 12 guruşa îcâr olunur ise de bundan akdem vâki‘ olan zelzeleden münhedim ve arsa-i hâliye olup cânib-i vakfa el-ân bir akçe nef‘i ve ta‘mîrine dahi vakf-ı mezkûrun müsâ‘adesi olmamağla istibdâline tâlib ve râgıb olan derûn-ı arzda mezkûrü’l-ism el-Hâc Mehmed Durmuş b. Abdurrahman’ın mülkü olup medîne-i mezbûrede neccâr çarşısında kâin senevî otuz altı guruşa îcâr olunur ma‘lûmü’l-hudûd bir bâb dükkân ile istibdâl murâd eylediklerinde taraf-ı şer‘den kâtib ve ümenâ-i şer‘ ma‘rifetleriyle keşfolundukda mülk olan dükkân vakıf olan menzil arsasıyla istibdâl min-külli’l-vücûh cihet-i vakfa evlâ ve enfa‘ idiği erbâb-ı vukūfdan ve sikāt-ı Müslimînin ihbârlarıyla zâhir ve mütehakkık ol vechile şerâit-i istibdâl mevcûd olduğu beyânıyla ber-vech-i muharrer istibdâle izn-i hümâyûnu müş‘ir bir kıt‘a emr-i celîlü’ş-şân sudûru istid‘â olunduğu meâl-i i‘lâmdan müstebân ve menzil-i mezkûr 12 guruşa îcâr olunduğu ve dükkân-ı mezbûr 36 guruşa îcâr olunduğu kazâ-i mezbûr ahâlîsinden Der-aliyye’de müsâfiren sâkinler talebe-i ulûmdan es-Seyyid Hasan Rıfat Efendi b. Mehmed Ârif ve Mehmed Sâdık b. Osman nâm mevsûku’l-kelim kimesnelerin alâ-tarîkı’ş-şehâde haber vermeleriyle vakf-ı mezbûra evlâ ve enfa‘ olmağın bu sûretde şerâit-i şer‘iyesine ri‘âyet olunmuş olduğundan istibdâli tecvîz eyleyen fukahâ-i zevi’l-ibtihâcın kavilleri üzere mülk olan dükkân-ı mezbûr [vakf] ve vakıf olan arsa-i menzil-i mezkûr mülk olmak için izn-i hümâyûnu nâtık bâlâsı tuğrâ-yı garrâ ile mu‘anven bir kıt‘a emr-i âlî istid‘âlarına müsâ‘ade-i emr-i âlîşân sudûru muvâfık-ı irâde-i seniyyeleri ise ol bâbda emr u fermân hazret-i veliyyü’l-emrindir.<br><br>Sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=878"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=880"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o179"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>