﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 487<br>Hüküm no: 507<br>Orijinal metin no: [124a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Erzurum Cizyedarı Ali Bey’in Ahıska ahalisinden İbrahim’e teslim etmiş olduğu hazine malına karşılık olarak aldığı meblağ ve bir kölesini iade davasında sulh olduğu</b><br><br>Vilâyet-i Anadolu’da Trabzon sancağında Ahıska kasabası ahâlîsinden olup mahmiye-i İstanbul’da Ayasofya-i kebîr kurbünde müsâfiren sâkin İbrahim b. Ali nâm kimesne mahmiye-i mezbûrede meclis-i şer‘de medîne-i Erzurum ahâlîsinden olup mahmiye-i mezbûrede Ayazma kurbünda müsâfiren sâkin râfi‘ü’l-vesîka Ali Bey b. Osman nâm kimesne tarafından husûs-ı âti’l-beyana vekîl olduğu Ömer b. Süleyman ve Mehmed Ağa b. Mustafa nâm kimesneler şehâdetleriyle şer‘an sâbit olan Abdurrahman Ağa b. Veli nâm kimesne mahzarında ikrâr ve takrîr-i kelâm edip müvekkil-i mezbûr Ali Bey bin yüz on beş senesinde Erzurum kefere cizyedârı olmağla mârrü’z-zikr Ahıska kalesi Yeniçeriyân neferâtının bin yüz on dört senesinde müstahak oldukları [124b] dört kıt‘a mevâcibleri olan altı bin iki yüz elli guruşu müvekkil-i mezbûr yedine veriğim üç kıt‘a sebeb-i tahrîr-i hükm ile müvekkil-i mezbûr Ali Bey’in sene-i mezbûrda uhdesinde olan mâl-ı cizyeden bâ-fermân-ı âlî ta‘yîn ve havâle ve meblağ-ı mezbûru ben kabzına memûr olduğuma binâen târîh-i mezkûrde müvekkil-i mezbûr Ali Bey meblağ-ı mezbûru bana teslîm esnâsında bi-tarîkı’r-rüşve ve cebren kendi mâlımdan nakid bin beş yüz guruş ile yüz elli guruş kıymetli cins ve evsâfı beynimizde ma‘lûm bir re‘s gulâmımı ahz u kabz ve istihlâk etmişidi deyü meblağ-ı mezbûr ile gulâm-ı mezbûrûn kıymeti olan yüz elli guruş ki cem‘an bin altı yüz elli guruş müvekkil-i mezbûrdan taleb ve da‘vâ eylediğimde beynimizde münâza‘ât-ı kesîre ve muhâsamât-ı şedîde cereyân etmişidi, el-hâletü hâzihi beynimize muslihûn tavassut edip da‘vâ-i mezkûrumdan beni müvekkil-i mezbûr Ali Bey ile iki yüz guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûrun altmış guruşunu nakden ahz u kabz edip bâkī yüz kırk guruş ile bundan akdem müvekkil-i mezbûrun dâini olan gāib ani’l-meclis Osman Bey üzerine üçümüz bir meclisde hâzır olduğumuz hâlde havâle-i sahîha-i şer‘iyye ile havâle ve her birimiz dahi havâle-i mezkûreyi kabûl eyleyip bu vech üzere bedel-i sulh-ı mezkûru tamâmen ahz u istîfâ edip husûs-ı mezbûra ve târîh-i kitâba gelince sâir beynimizde cereyân eden ahz u i‘tâ ve mu‘âmelât-ı şettâya müte‘allıka da‘vâ ve kâffe-i mutâlebâtdan müvekkil-i mezbûr Ali Bey’in zimmetini ibrâ-i âmm-ı kātı‘ü’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: İsmail Efendi Sandalcızâde, Ömer Çelebi b. Süleyman, Yusuf Çelebi b. Hasan, Ali Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=42036"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42038"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b487"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o569"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>