﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 133<br>Hüküm no: 96<br>Orijinal metin no: [21b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rüstem Efendi b. Hacı İsmail’in sabun tablası gediğini Seyyid Mehmed Arif Ağa b. Seyyid Ömer’e sattığı</b><br><br>Sabun tablası gediği mübâya‘ası aded 1<br><br>Târih-i asl-ı hüccet fî 17 Ra sene [1]235.<br><br>Moravîzâde vakāyi‘ hücceti sicilinde<br><br>Derûn-ı hüccetde ismi mezkûr Rüstem Efendi b. el-Hâc İsmail nâm kimesne meclis-i şer‘-i şerîf-i enverde kezâlik derûn-ı hüccetde mezkûru’l-ism işbu bâ‘isü’l-kitâb es-Seyyid Mehmed Ârif Ağa b. es-Seyyid Ömer nâm kimesne muvâcehesinde ikrâr-ı tam ve takrîr-i kelâm edip derûn-ı hüccetde tasrîh ve beyân kılındığı üzere mahmiye-i İstanbul’da Vâlide Yeni Câmi‘-i şerîfi havlısında mevzû‘ akd-i âti’z-zikrin sudûruna değin yedimde mülk-i müşterâm olan bir kıt‘a sabun tablası ve bir terâzî ma‘a derâhim ve sâir âlât-ı lâzıme-i ma‘lûmemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile yine merkūm es-Seyyid Mehmed Ârif Ağa’ya iki bin guruşa bey‘ ve temlik ve teslîm eylediğimde ol dahi ber-minvâl-i muharrer yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm iki bin beş yüz guruşu bana def‘ ü teslîm eylediğinde ben dahi yedinden tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d zikr olunan tabla ve sâir âlât-ı lâzımede benim kat‘a alâka ve medhalim kalmayup merkūm es-Seyyid Mehmed Ârif Ağa’nın kemâ-fi’s-sâbık emvâl-i müşterâtı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 19 S sene [1]238.<br><br>Şühûdü’l-hâl: Kethudâ es-Seyyid el-Hâc İbrahim Ağa, Yiğitbaşı Molla Hüseyin, Muhzır Molla Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=32993"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32995"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o454"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>