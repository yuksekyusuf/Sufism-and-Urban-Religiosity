﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 139<br>Hüküm no: 96<br>Orijinal metin no: [19b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ereğli Mahallesi’ndeki evde oturan Ali’nin durumunun vakfın şartlarına uymadığı</b><br><br>Tevcîh-i menzil.<br><br>Yu‘melü bimâ-fîhi harrerehü’l-fakīr ileyhi sübhânehû Şeyh Mehmed ufiye anh.<br><br>Tevcîhün vecihün sadara min-ehlihi ilâ-mahallihî zeberehü’l-fakīru ileyh azze şânühu es-Seyyid Abdullah el-kādı bi-asker-i Rumeli ufiye anhü.<br><br>Sadara’t-tevcîh ani’l-abdi’l-fakīr ilâ-birr-i Rabbihi’l-kadîr azze şânühu İbrahim el-kādı bi-medîneti Kostantıniyye el-mahmiyye gufira leh.<br><br>Savâhib-i hayrâtdan Kahraman nâm sâhibetü’l-hayrın süknâsı ulemâ ve sulehâdan süknâya muhtâc olan bir recül-i sâlihe meşrûta vakfı olup mahmiye-i İstanbul’da Şehremini kurbünde Ereğli Mahallesi’nde vâki‘ bir tarafdan Şîrugânzâde Ali Efendi Tekyesi ve iki tarafdan Mehmed Efendi nâm kimesne menzili ve bir tarafdan tarîk-i âm ile mahdûd ma‘lûmü’l-müştemilât vakıf menzile tevcîh-i hükmü’ş-şer‘le mutasarrıf olan Ali nâm şâbb-ı emred ulemâ ve sulehâdan olmadığından gayrı süknâya dahi ihtiyâcı olmadığı ahâlî-i mahalle-i mezbûreden İmâm Mustafa Efendi b. Ahmed ve İbrahim Çelebi b. Halil ve Mehmed Çelebi b. Mahmud ve el-Hâc Mustafa b. Muslu nâm kimesneler ihbârlarıyla müte‘ayyin olmağın mûcebince ba‘de’r-ref‘ hâkim-i muvakki‘-ı sadr-ı kitâb -tûbâ-lehû ve hüsnü meâb- efendi hazretleri süknâ-yı menzil-i mezbûru ulemâ ve sulehâdan süknâya muhtâc olan bâ‘isetü’l-vesîka es-Seyyid İbrahim Efendi b. Abdülgaffar nâm kimesneye kıbel-i şer‘den tevcîh eylemeleriyle mâ-hüve’l-vâki‘ bi’t-taleb ketb olundu.<br><br>Fî 24 Rebî‘ülevvel sene [1]143.<br><br>Şuhûdü’l-hâl: Mahalle-i mezbûre imâmı Mustafa Efendi b. Ahmed, Müezzin Mustafa Halîfe b. Ali, Ahmed Ağa b. Mehmed, Halil Ağa b. Osman, el-Hâc Ahmed Ağa b. Mehmed, Mehmed Çelebi b. İbrahim, Mehmed Çelebi b. Abdullah, Mehmed Ağa b. Mehmed, Mahmud Çelebi b. Mustafa, Mehmed Efendi b. Nurullah.</p>          <br><a title="Önceki sayfa" style="text-decoration:none" href="./ayrmetin.php?idno=5019"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5021"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o744"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>