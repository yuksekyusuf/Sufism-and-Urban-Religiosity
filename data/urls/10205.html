﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 76<br>Hüküm no: 43<br>Orijinal metin no: [14a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veli b. Pîrî’nin evini hanımı Cennet bt. İbrahim’e hibe ettiği Cennet’in de kocasında olan alacağından feragat ettiği</b><br><br>Mahmiye-i Galata muzâfâtından kasaba-i Beşiktaş’da vâki‘ merhûm ve mağfûrun-leh Sultân Süleyman Hân aleyhi’r-rahmetü ve’l-gufrân mahallesinde sâkin Veli b. Pîrî nâm kimesne işbu hâfızü’l-vesîka zevcesi Cennet Hatun bt. İbrahim muvâcehesinde ikrâr u i‘tirâf edüp silk-i mülk-i sahîhimde münselik bir tarafı Hızır Beşe mülkü ve bir tarafı Sero nâm Hatun mülkü ve bir tarafı tarîk-i hâs ve bir tarafı tarîk-i âm ile mahdûd tahtânî iki bâb beyti ve bir sofayı ve muhavvata ve bi’r-i mâ ve kenîfi müştemil mülk-i sarîhimi mezbûre Cennet Hatun’a hibe ve temlîk edüp ol dahi ittihâb ve kabûl ve kabz eyledi dedikde gıbbe’t-tasdîki’ş-şer‘î vicâhen mezbûre Cennet dahi zevcim zimmetinde karz-ı şer‘îden üç bin akçemi ve mehr-i müeccelim olan bin akçe ki cem‘an dört bin akçe hakkımı menzil-i mevhûb-ı mezkûr mukābelesinde ben dahi tefvîz eyledim dedikde ol dahi tefevvüz ve kabûl etmeğin mâ-hüve’l-vâkı‘ bi’t-taleb ketb olundu.<br><br>Fî-evâsıti’l-Muharremi’l-harâm li-sene isneteyn ve sittîn ve elf.<br><br>Şühûdü’l-hâl: Nasûh Efendi b. Mustafa el-İmâm, Ahmed Çelebi b. Nasûh, Mustafa Bey b. Ali, Ali Çelebi b. Nuh, Mustafa b. Ali, Mustafa b. Mehmed, Pîrî b. Ali el-Müezzin ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10204"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10206"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>