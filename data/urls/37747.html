﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 987<br>Hüküm no: 803<br>Orijinal metin no: [183b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Nüzul Kâtibi Hüseyin Efendi’nin kızı Fatıma ile doğacak çocuğuna dedeleri Vezir Siyavuş Paşa’nın vasi tayin edildiği</b><br><br>Mahmiye-i İstanbul’da Kalenderhane mahallesi sükkânından olup işbu sene-i mübârekede hacc-ı şerîfe gider iken medîne-i Mısr-ı Kāhire’de vefât eden Mevkūfât hulefâsından Nüzûl kâtibi Hüseyin Efendi b. Hasan b. Abdullah’ın verâseti zevce-i metrûkesi fahrü’l-muhadderât Hümaşah Hatun bt. Mehmed Bey’e ve sulbiye sagīre kızı Fâtıma’ya ve zevce-i mezbûrenin batnında müstebîn hamle münhasıra olduğu şer‘an sâbit ve mütehakkık oldukdan sonra haml-i mezbûr ile sagīre-i mezbûrenin tesviye-i umûrlarına cânib-i şer‘-i şerîfden bir vasî nasb ü ta‘yîn olunmak lâzım ve mühim olmağın diyânetle ma‘rûf ve istikāmetle mevsûf her vechile vesâyet uhdesinden gelmeğe kādir olduğu lede’ş-şer‘i’l-enver zâhir ve mukarrer olan li-ümmin cedleri umdetü’l-emâcid ve’l-a‘yân mûmâ-ileyh Mehmed Bey b. el-Vezîr el-merhûm Siyavuş Paşa’yı haml-i mezbûr ile sagīre-i mezbûre Fâtıma’nın ahvâlini zabt ve babaları merhûm-ı merkūm Hüseyin Efendi’den müntakil olan emvâllerini hıfz ve sâir tesviye-i umûrlarına hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri vasî nasb ü ta‘yîn ettiklerinde mûmâ-ileyh Mehmed Bey dahi vesâyet-i mezbûreyi kabûl ve merâsimini kemâ hüve hakkuhû edâya ta‘ahhüd ve iltizâm etmeğin mâ-vaka‘a kayd-şüd.<br><br>Fî 18 min-Recebi’l-ferd sene 1110<br><br>Şuhûdü’l-hâl: Fahrü’l-eimmeti’l-kirâm Mustafa Efendi İmâm-ı evvel-i Sultan Bayezid, Fahrü’l-eşbâh Hızır Ağa b. Şa‘bân, Fahrü’l-emâsil Mehmed Ağa b. Mihalzâde, Mehmed Efendi b. Ali, Fahrü’l-emâcid(?) Abdurrahim Bey b. Abdülbaki Bey, Fahrü’l-akrân Abdüllatif Bey b. Abdülbaki Bey, el-Hâc Süleyman Çukadâr, İbrahim Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37746"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37748"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0987"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1059"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>