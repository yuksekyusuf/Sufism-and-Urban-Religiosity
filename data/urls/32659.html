﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 258<br>Hüküm no: 233<br>Orijinal metin no: [46a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa b. Abdulkādir’in, tütüncü gediğini Seyyid Ömer Ağa’ya sattığı</b><br><br>Tütüncü gediği mübâya‘ası<br><br>Mukābele şüd<br><br>sahîhdir<br><br>Ma‘rûz[-ı dâ‘î-i devlet-i aliyyeleridir ki]<br><br>Mahrûse-i Galatasarayı kapıcılarından Mustafa Ağa b. Abdulkādir meclis-i şer‘-i münîrde hâlâ dâmâdı bâ‘isü’l-i‘lâm Ankaralı es-Seyyid Ömer Ağa b. es-Seyyid İbrahim mahzarında esnâf-ı merkūme kethüdâsı vekîli es-Seyyid Mustafa Ağa ve Yiğitbaşı es-Seyyid Abdullah Çelebi ve sâirleri hâzır oldukları hâlde takrîr-i kelâm edüp akd-i âti’z-zikrin sudûruna değin bir kıt‘a sûret mantûkunca müstakillen yedimde mâlım ve mülküm olan İstanbul’da Mercan çarşısında turşucu ittisâlinde vâki‘ ma‘lûmü’l-hudûd bir bâb tütüncü dükkânı derûnunda mevcûde maden kaleminde mukayyed beyne’l-esnâf gedik tâ‘bir olunan âlât-ı lâzıme-i ma‘lûmemi tarafeynden bi’l-îcâb ve’l-kabûl şürût-ı müfsideden ârî bâtten ve sahîhan bi-safkatin vâhidetin üç bin beş yüz guruş semen-i medfû‘ ve makbûza dâmâdım mezbûr es-Seyyid Ömer Ağa’ya bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt etmemizle ba‘de’l-yevm âlât-ı lâzıme-i merkūmede benim kat‘â alâka ve medhalim kalmayup dâmâdım mezbûr es-Seyyid Ömer Ağa’nın mülk-i müşterâsı olmuşdur deyü eylediği takrîr-i meşrûhunu mezbûr es-Seyyid Ömer Ağa ba‘de’t-tasdîk mezbûr es-Seyyid Ömer Ağa âlât-ı lâzıme-i mezkûrenin kaleminde merkūm Kapıcı Mustafa Ağa üzerine olan kayd-ı atîki ref‘ ve terkīn ve kendi ismine kayd ile yedine müceddeden sûret i‘tâsı istid‘âsında olmağın istid‘âsı üzere âlât-ı lâzıme-i mezkûrenin merkūm Kapıcı Mustafa Ağa üzerinde olan kaydı ref‘ ve terkīn ve dâmâdı müşteri-i mezbûr es-Seyyid Ömer Ağa ismine kayd ile sûret i‘tâsı iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 25 Ca sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32658"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32660"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>