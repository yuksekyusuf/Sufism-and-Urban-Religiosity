﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 463<br>Hüküm no: 467<br>Orijinal metin no: [68a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Buğdaycı Halil b. İbrahim’in tasarrufunda olan Hacı Rıdvan Vakfı’na ait arsayı mütevellisinin de izniyle Mustafa Bey b. Abdullah’a on altı bin akçeye devrettiği</b><br><br>Mahmiye-i İstanbul’da Azebler kurbünde Elvânzâde mahallesi sükkânından olan Buğdaycı Halil b. İbrahim meclis-i şer‘-i hatîrde Mustafa Bey b. Abdullah mahzarında tav‘an ikrâr ve i‘tirâf edip zikri âtî ferâğın sudûruna değin taht-ı yedimde hakk-ı müfevvazım olup mahalle-i mezbûrede vâki‘ bir tarafdan el-Hâc İsa mülküne ve bir tarafdan yine benim mülküme ve bir tarafdan Hatîb Ahmed Efendi tasarrufunda olan vakıf menzile ve bir tarafdan tarîk-ı hâssa müntehî olup senede merhûm el-Hâc Rıdvan Vakfı’na yüz akçe mukāta‘a sı olan cemî‘ vakıf arsa-i hâliyemden, bir tarafdan mezkûr el-Hâc İsa mülküne ve iki tarafdan benim taht-ı tasarrufumda olup vakf-ı mezbûrdan olan arsaya ve bir tarafdan tarîk-ı hâssa müntehî ve senede vakf-ı mezbûra elli akçe mukāta‘ası olup tûlen sekiz buçuk zirâ‘ ve arzan sekiz buçuk zirâ‘ be-hesâb-ı terbî‘î yetmiş iki zirâ‘ arsamı kâffe-i hukūk ve merâfıkı ile ma‘rifet-i mütevellî-i vakf-ı mezbûr ma‘rifetiyle mezkûr Mustafa Bey’e on altı bin râyic [fi’l]-vakt akçeye ferâğ u tefvîz ve teslîm edip ol dahi nefsi’çün tefevvüz ve kabûl ve tesellüm ettikden sonra bedel-i mezbûr on altı bin akçeyi tamâmen bana def‘ ü teslîm ben dahi ahz u kabz eyledim min ba‘d cemî‘ arsa-i mahdûde-i sâniyye merkūm Mustafa Bey’in hakk-ı müfevvazıdır keyfe mâ yeşâ ve yahtâr mutasarrıf olsun dedikde mukırr-ı mezbûru vech-i meşrûh üzere cârî ve sâdır olan ikrârında el-mukarru lehü’l-mezbûr Mustafa Bey dahi bi’l-müvâcehe tahkīk ve bi’l-müşâfehe tasdîk edicek mâ-hüve’l-vâki‘ bi’t-taleb ketb olundu.<br><br>Hurrire fi’l-yevmi’s-sânî min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Ahmed Efendi b. Mustafa el-hatîb, es-Seyyid Mustafa Efendi b. Ahmed el-imâm, Mehmed Çelebi b. Turhan, el-Hâc İbrahim b. Ali, el-Hâc Ahmed Dede b. Hüseyin, Mehmed Çelebi b. Bayram, Sakkāzâde Mehmed Dede, Bektaş Beşe b. İbrahim, el-Hâc Mehmed b. Hüseyin, Mehmed Halîfe b. Mustafa el-müezzin ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40745"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40747"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b463"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o845"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>