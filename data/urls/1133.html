﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 274<br>Hüküm no: 230<br>Orijinal metin no: [65b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Of kazası ahalisinden olup İzmir’de vefat eden Sandıkçı Ahmed’in beytülmalce el konulan terekesinin varislerine teslim olunması</b><br><br>Ma‘rûz,<br><br>Anadolu’da Trabzon kazâsına mülhak Of kazâsı kurâlarından Maki karyesi ahâlîsinden olup medîne-i İzmir’de Sandıkçılar içinde sâkin iken bin iki yüz elli üç senesi şehr-i Rebî‘ülâhiri hilâlinde fevt olan Sandıkçı Ahmed b. el-Hâc Ali b. Abdullah’ın verâseti karye-i mezbûrede sâkinler zevce-i menkûha-i metrûkesi Gözlika bt. Mustafa b. Abdullah nâm hatun ile sulbî kebîr oğlu Ali Bey ve sulbiye kebîre kızları Âişe ve Fâtıma hatunlara inhisârı tahakkukundan sonra verese-i mezbûrûndan ibn-i mezbûr Ali Bey ve zevce-i mezbûre Gözlika ve bintân-ı mezbûretân Âişe ve Fâtıma hatunlar taraflarından zikri âtî husûsda bir kıt‘a isbât-ı vekâlet hücceti nâtıka olduğu üzere vekîl-i müsbet-i şer‘îleri sâhib-i arzuhâl Abdülkerim Ağa b. Bağran? nâm kimesne Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde zikr olunan iki yüz elli üç senesinde medîne-i mezbûre mütesellimi bulunup medîne-i mezbûrede bilâ-vâris-i ma‘rûf ve ma‘rûfe fevt olanların terekelerini bâ-emr-i âlî cânib-i beytülmâl için kabza memûr olmağla zikri âtî meblağa bi’l-emâne vaz‘-ı yedi mütehakkık olan atûfetlü Hıfzı Mustafa Paşa hazretleri taraflarından husûs-ı âti’l-beyânda vekîl-i müseccel-i şer‘îleri Hasan Ağa b. Hasan muvâcehesinde vekîl-i merkūm Hasan Ağa’nın yedinde olup zikr olunan elli üç senesi Cemâziyelûlâsı’nın on beşinci günü târîhiyle müverrah ve ol târîhde medîne-i mezbûrede nâibü’ş-şer‘i’ş-şerîf bulunan müderrisîn-i kirâmdan Meşreb Efendizâde hafîdi Ali Râik Efendi’nin imzâsıyla mümzât medîne-i mezbûre mahkemesi sicilinden muhrec bir kıt‘a defter-i kassâm nâtık olduğu üzere müteveffâ-yı mezbûr Ahmed’in hîn-i vefâtında vârisleri müvekkillerim merkūmûn karye-i mezbûrede bulunduklarına binâen yanında mevcûd ve bi’l-cümle terekesi müvekkil-i müşârün-ileyhin ma‘rifeti ve ma‘rifet-i şer‘le tahrîr ve bey‘ olunup hâsıl olan esmânından ba‘de ihrâci’l-masârıf ve’d-düyûn sahhu’l-bâkī dört bin altı yüz altmış altı guruş müvekkil-i müşârün-ileyh yine ol târîhde vekîli olan mezbûr Hasan Ağa yediyle bi’l-emâne kabz etmişler idi. El-hâletü hâzihî meblağ-ı mezkûr dört bin altı yüz yetmiş altı guruşu müvekkillerim merkūmûn için bana teslîme müvekkil-i müşârün-ileyhe izâfetle vekîl-i mezbûr Hasan Ağa’ya tenbîh olunmak bi’l-vekâle matlûbumdur deyü da‘vâ etdikde mezbûr Hasan Ağa dahi cevâbında kaziyye minvâl-i meşrûh üzere olduğunu bi’l-vekâle tâyi‘an ikrâr ve i‘tirâf etmeğin mûcebince müvekkil-i müşârün-ileyhin ber-minvâl-i muharrer bi’l-emâne makbûzları olan meblağ-ı mezkûr dört bin altı yüz yetmiş altı guruş verese-i müvekkilûn-ı mezbûrûn için vekîl-i mezbûr Abdülkerim Ağa’ya teslîme müvekkil-i müşârün-ileyhe izâfetle vekîl-i mezbûr Hasan Ağa’ya tenbîh olunduğu huzûr-ı âlîlerine i‘lâm olundu.<br><br>Fî 18 Ca sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1132"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1134"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o303"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>