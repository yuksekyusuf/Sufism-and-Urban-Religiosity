﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 338<br>Hüküm no: 467<br>Orijinal metin no: [257-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yasef v. İsak’a alınan borç karşılığı mumhâne satışı (bey‘ bi’l-istiğlâl)</b><br><br>Havâss-ı aliyye kazâsına tâbi‘ Hasköy’de sâkin mumcu tâ’ifesinden Rizo v. Apostol ve Harto ve Yorgi veledey Rizo nâm zimmîler meclis-i şer‘-i hatîr-i lâzımü’t-tevkīrde işbu bâ‘is-i hâze’s-sifr Yasef v. İsak nâm Yahudi mahzarında her biri ikrâr ve takrîr-i kelâm edip karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd olan mumhânemizi mezbûr Yasef’e tâmmü’l-vezn sahîhü’l-ayâr yüz elli riyâlî guruşa bey‘ edip ol dahi bi-tarîki’l-istiğlâl iştirâ edip kabz-ı semen-i ma‘dûd ve teslîm-i mebî‘-i mahdûd eylediğimizden sonra zikr olan mumhâneyi ba‘de’t-tahliyeti’ş-şer‘iyye yine târih-i kitâb şehri gurresinden sene tamâmına değin mezbûr Yasef’den bin sekiz yüz akçeye istîcâr eyledik, ol dahi vech-i mübeyyen üzre îcâr ve teslîm eyledi dedikde, gıbbe’t-tasdîki’l-vicâhî zikr olunan mumhânenin derkine ve ücret-i mu‘ayyenesine her biri âharın hissesine tarafeynden emr-i kabûlü hâviye kefâletle kefîl olduk dediklerinde mâ vaka‘a bi’t-taleb ketb olundu. Tahrîren fî evâili şehri Rebî‘ılâhir li sene ihdâ ve hamsîn ve elf.<br><br><br>Şuhûdü’l-hâl: Mahmud Çelebi b. Mehmed, Mustafa Ağa b. Ali üstâd, Mehmed Beşe b. Abdullah, Ali b. Abdullah ve gayruhüm mine’l-hâzırîn </p>          <br><a title="Önceki sayfa" style="text-decoration:none" href="./ayrmetin.php?idno=23694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o441"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>