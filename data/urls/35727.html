﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 108<br>Hüküm no: 52<br>Orijinal metin no: [11a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Margarita bt. Agya’nın ölen kocası Agop v. Avakim’den kendisine miras kalan uncu değirmeni hisselerini diğer mirasçılardan oğlu Nişan’a satması</b><br><br>Değirmen mübâya‘ası 1000 guruş. İhrâc şüd fî 19 Zilhicce sene [12]83<br><br>Kezâlik vilâyet-i Anadolu’da Eğin sancağına tâbi‘ İliç karyesinde sâkin iken bundan mukaddem fevt olan teba‘a-i Devlet-i aliyye’nin Ermeni milletinden ve uncu esnâfından Agop v. Avakim v. Adam’ın verâseti her biri teba‘a-i Devlet-i aliyye’den zevce-i metrûkesi karye-i mezkûrede sâkine Margarita bt. Agya v. Adam ile sulbî kebîr oğlu Nişan ve sulbiye-i kebîre kızı Haropsima’ya münhasıran ve tashîh-i mes’ele-i mîrasları yirmi dört sehimden olup sihâm-ı mezkûreden üç sehmi zevce-i merkūme Margarita’ya ve on dört sehmi merkūm Nişan’a ve yedi sehmi dahi merkūme Haropsima’ya isâbeti tahakkukundan sonra zevce-i merkūme Margarita tarafından husûs-ı âti’l-beyânda bâ-hüccet-i şer‘iyye vekîl olduğu şahsını bilirler her biri teba‘a-i Devlet-i aliyye’den ve mahrûse-i Galata’ya muzâfe kasaba-i Tophane’de Kapıiçi nâm mahalde vâki‘ ekmekçi fırınında ekmekçi olan Eskioğlu Kigork v. Haçador ve medîne-i Üsküdar’a muzâfe Yoros nâhiyesine tâbi‘ Anadolukavağı karyesinde vâki‘ ekmekçi fırınında destgâhdârı Baloğlu Avakim v. İsteban şehâdetleriyle ber-nehc -i şer‘î sâbit olan teba‘a-i Devlet-i aliyye’nin Ermeni milletinden ve uncu esnâfından Davit v. el-merkūm Avakim meclis-i şer‘-i şerîf-i hatîrde bâ‘isü’r-rakīm merkūm Nişan tarafından husûs-ı âti’l-beyânda tasdîka vekîl-i şer‘îsi teba‘a-i Devlet-i aliyye’nin Ermeni milletinden ve ekmekçi esnâfından Ohannes v. Anderyas muvâcehesinde Âsitâne-i aliyye ve bilâd-ı selâsede vâki‘ ekmekçi ve uncu ve françalacı esnâfının kethüdâsı İbrahim Ağa b. Ahmed ile mazbûtü’l-esâmî nizâm ustaları taraflarından mürsel vekîlleri yiğitbaşı İsmail Efendi b. es-Seyyid Mehmed Emin hâzır oldukları hâlde bi’l-vekâle ikrâr-ı tâm ve takrîr-i kelâm edip Havâss-ı Ref‘‘a kazasına muzâfe kasaba-i Hasköy iskelesi başında Karakolhâne karşısında vâki‘ bir tarafdan Nikola değirmeni ve bir tarafdan Tuhafçı Oramacı Yahudi menzili ve bir tarafdan Kasâb Vasil dükkânı ve taraf-ı râbi‘i tarîk-i âm ile mahdûd ve Kapudan-ı esbak merhûm Sinan Paşa Vakfı müsakkafâtından nısf hisse-i şâyi‘ası benim ve âhar nısf hisse-i şâyi‘ası karındaşım merkūm Agop’un fevtiyle intikālinden merkūmân Nişan ve Haropsima’nın bi’l-icâreteyn taht-ı tasarrufumuzda olan şehriye on guruş kirâlı iki horoslu bir bâb uncu değirmeni derûnunda mevcûde beyne’l-esnâf gedik ta‘bîr olunur sekiz re’s bârgir ve onlara tâbi‘ sâir âlât-ı lâzime-i ma‘lûmenin dört re’s bârgir ve onlara isâbet eden âlât-ı sâiresi benim yedimde mülküm olup mâ‘adâ dört re’s bârgir ve onlara îcâb eden âlât-ı sâiresi dahi müteveffâ-yı merkūm Agop’un hayâtında ilel-fevt yedinde olup bin iki yüz elli beş senesi Zilka‘deti’ş-şerîfesinin altıncı günü târihiyle müverraha ve ol târihde Dârü’l-hilâfeti’l-aliyye kādısı olan Ömer Ağazâde Mehmed Tevfik Beyefendi merhûmun imzâ ve hatemini hâviye işbu bir kıt‘a hüccet-i şer‘iyye ve kethüdâ-yı mezbûrun takdîm eylediği bir kıt‘a ilmühaber mantûklarınca yedinde mülkü ve ba‘de fevtihî sâlifü’l-beyân dört re’s bârgir ve onlara îcâb eden âlât-ı sâiresi ber-tashîh-i merkūm müvekkilem merkūme Margarita ile müvekkil-i merkūm Nişan ve merkūme Haropsima’ya mevrûs olmağla ben müvekkilem merkūme Margarita’nın sâlifü’l-beyân dört re’s bârgir ve onlara îcâb eden âlât-ı sâireden ber-tashîh-i merkūm ber-minvâl-i muharrer mâlike olduğu üç sehm hisse-i şâyi‘asını tarafeynden îcâb ve kabûlü hâvî şurût-ı müfside ve muvâza‘adan [ârî] bey‘-i bâtt-ı sahîh-işer‘î safka-i vâhide ile bâ-izn-i şerîke-i merkūme bin guruş semen-i makbûza müvekkil-i merkūm Nişan’a bi’l-vekâle bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî bi’l-asâle ve bi’l-vekâle ibrâ vü ıskāt eyledik ba‘de’l-yevm sâlifü’l-beyân dört re’s bârgir ve onlara îcâb eden âlât-ı sâirenin ber tashîh-i merkūm üç sehm hisse-i şâyi‘a-i mezkûresinde müvekkilem merkūme Margarita’nın aslâ ve kat‘â alâka ve medhali kalmayıp zikr olunan dört re’s bârgir ve onlara îcâb eden âlât-ı sâirenin on dört sehm hisse-i şâyi‘ası mukaddemâ ve üç sehm hisse-i şâyi‘ası hâlâ şirâen ki cem‘an on yedi sehm hisse-i şâyi‘ası müvekkil-i merkūm Nişan’ın mülk-i mahzı ve hakk-ı sırfı olmuşdur dedikde gıbbe.<br><br>Fî 27 Zilhicce sene 1278<br><br>Şuhûdü’l-hâl: Muhzır Süleyman Ağa b. ( ), Muhzır Şakir Ağa b. ( ), Muhzır el-Hâc Salih Ağa b. ( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35726"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35728"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>