﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 454<br>Hüküm no: 499<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanaki v. Dimo’nun Hacı Mehmed Ağa’ya olan borcunu kabul ettiği</b><br><br>İkrâr-ı deyn, meblağ: 70.000.<br><br>Mahrûse-i Galata a‘mâlinden kasaba-i Tophâne’de Sultan Bâyezid mahallesinde sâkin Hacı Mehmed Ağa b. Bayram tarafından husûs-ı âti’l-beyânı da‘vâya vekîl olup vekâleti bi-mâ hüve nehcü’s-sübût şer‘an sâbite olan dâmadı Abdürrefi Çelebi b. Ferhad nâm kimesneye meclis-i şer‘de mahrûse-i mezbûreye tâbi‘ kasaba-i Beşiktaş’da Sinanpaşa mahallesinde sâkin Yanaki v. Dimo nâm zimmî mahzarında üzerine da‘vâ ve takr[î]r-i kelâm edip müvekkil-i merkūm el-Hâc Mehmed Ağa’nın mezbûr Yanaki zimmetinde cihet-i deyn-i şer‘îden üç yük kırk bin akçe hakkı olup meblağ-ı mezbûrun iki yük yetmiş bin akçesi mukaddemâ mezbûr Yanaki müvekkil-i merkūm Hacı Mehmed Ağa’ya def‘ ü teslîm edip meblağ-ı mezbûrun bâkī zimmetinde yetmiş bin akçe hakkı kalmış idi. Hâlâ meblağ-ı mezbûr yetmiş bin akçeyi merkūm Yanaki’den bi’l-vekâle taleb ederim suâl olunsun dedikde gıbbe’s-suâl merkūm Yanaki cevâbında fi’l-vâki‘ müvekkil-i mezbûr Hacı Mehmed Ağa’nın cihet-i mezkûre zimmetimde üç yük kırk bin akçe hakkı olup mukaddemâ meblağ-ı mezbûrun iki yük yetmiş bin akçesini müvekkil-i merkūm Hacı Mehmed Ağa’ya def‘ ü teslîm edip meblağ-ı mezkûrdan zimmetimde bâkī lâzımü’l-edâ yetmiş bin akçe deynim vardır deyü ikrâr ve i‘tirâf etmeğin alâ-mûceb-i ikrârihî meblağ-ı bâkī-i mezbûr yetmiş bin akçeyi vekîl-i mezbûr Abdürrefi Çelebi’ye edâ ve teslîme merkūm Yanaki’ye tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Fahrü’l-kuzât Ahmed Efendi b. Muharrem, Davud Ağa b. Abdullah, Mehmed Çelebi b. Osman el-münâdî.</p>          <br><a title="Önceki sayfa" style="text-decoration:none" href="./ayrmetin.php?idno=25385"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25387"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b454"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1005"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>