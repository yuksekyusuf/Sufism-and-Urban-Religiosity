﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 247<br>Hüküm no: 205<br>Orijinal metin no: [30a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi Hacı Ali b. Şehabeddin’in Çörekçiler Kethüdası Receb Beşe b. Mahmud’da on iki bin akçe alacağı olduğu</b><br><br>Mahmiye-i İstanbul’da Tahtakale’de sâkin çörekçi tâifesinden sâhibü hâze’l-kitâb Pîşkeşci el-Hâc Ali b. Şehabeddin meclis-i şer‘-i hatîr-i lâzimü’t-tevkīrde tâife-i mezbûre kethüdâsı olan Receb Beşe b. Mahmud nâm râcil mahzarında üzerine takrîr-i da‘vâ edip mezbûr Receb Beşe zimmetinde cihet-i karz-ı şer‘îden on iki bin râyic [fi’l]-vakt akçe hakkım vardır hattâ merkūm Receb Beşe cihet-i karzdan zimmetinde on iki bin akçe hakkım olduğuna alâ re’si’l-işhâd tav‘an i‘tirâf dahi etmişdir suâl olunup meblağ-ı mezbûrun merkūm Receb Beşe’den alıverilmesin taleb ederim dedikde gıbbe’s-suâl merkūm Receb Beşe cevâbında müdde‘î-i merkūma cihet-i merkūmeden zimmetinde ancak dört bin akçe deyni olduğuna tav‘an i‘tirâf edip mâ‘adâ sekiz bin akçesini inkâr edicek müdde‘î-i mezbûrdan da‘vâ-yı meşrûhasını mübeyyine beyyine taleb olundukda udûl-i Müslimînden mahmiye-i mezbûrede Timurtaş mahallesi sükkânından Ketenci Ahmed Çelebi b. el-Hâc Hasan ve Kasab Süleyman Çelebi b. Mustafa nâm kimesneler li-ecli’ş-şehâde meclis-i şer‘-i hatîrde hâzırân olup gıbbe’l-istişhâd herbiri münkir-i mezbûr Receb Beşe muvâcehesinde şehâdet edip fi’l-hakīka mezbûr Receb Beşe müdde‘î-i mezbûrun Tahtakale’de vâki‘ çörekçi dükkânında cihet-i karz-ı şer‘îden müdde‘î-i mezbûra zimmetinde on iki bin râyic [fi’l]-vakt akçe deyni olduğuna bizim huzûrumuzda tav‘an i‘tirâf eylemişdir mezbûr Receb Beşe’nin i‘tirâfı üzere meblağ-ı mezbûr on iki bin akçenin hâlâ merkūm Receb Beşe üzerine müdde‘î-i merkūma tamâmen edâsı vâcibdir biz bu husûsa şâhidleriz şehâdet dahi ederiz deyu edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle oldukdan sonra şehâdet-i mezkûre mûcebince meblağ-ı merkūm on iki bin akçeyi müdde‘î-i merkūm el-Hâc Ali’ye edâ ile merkūm Receb Beşe muvâcehesinde ilzâm olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Musa Beşe b. Hüseyin, Ali Beşe b. Nasûh, Çukadâr Osman Beşe, İbrahim Beşe b. Receb, İsa Beşe b. Murad ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40483"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40485"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o883"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>