﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 117<br>Hüküm no: 77<br>Orijinal metin no: [10b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Serkiz v. Mefer’in dükkân kirasını Oseb’e ödemesi gerektiği</b><br><br>İcâreyi edâsına kefîl<br><br>Ma‘rûz<br><br>Keresteci esnâfından Aslan v. Norsis nâm zimmînin oğlu ve tarafından husûs-ı âtî’l-beyânında vekîl olduğu Mustafa b. Musa nâm kimesne ile Serkiz v. Toma zimmî şehâdetleriyle sâbit olan Oseb nâm zimmî meclis-i şer‘-i münîrde keresteci Serkiz v. Makar zimmî muvâcehesinde İslâmbol’da Çatladıkapı dâhilinde vâki‘ bir bâb keresteci dükkânı derûnunda mevcûde beyne’l-esnâf gedik tâ‘bir olunur âlât-ı lâzımenin nısfı babam ve müvekkilim mersûmun ve nısf-ı âharı dahi işbu Serkiz zimmînin mülkleri ve derûnunda babam mesfûrun iki yüz elli guruş sermâyesi olmağın babam ve müvekkilim mersûm âlât-ı mezkûrede olan nısf hissesini işbu târih-i i‘lâm senesi Cumâdelâhiresinin sekizinci gününden beher mâh sekizer guruşa mesfûr Serkiz zimmîye îcâr ve teslîm ol dahi istîcâr ve kabûl etmekle icâre-i mezkûreden işbu târih-i i‘lâm-ı şehrî gāyetine gelince müctemi‘a olan otuz yedi guruş otuz dört para iki akçeyi mersûm Serkiz zimmî bana def‘ ve teslîm ben dahi bi’l-vekâle kabz eyledim deyü vekîl-i mersûmun takrîrini mersûm Serkiz zimmî tasdîk ve fîmâ ba‘d icâre-i mezkûreyi mâh be-mâh edâya ba‘de’t-ta‘ahhüd icâre-i mezkûrenin edâsına mersûm Serkiz zimmînin oğlu işbu hâzır bi’l-meclis Karabet zimmî kefîl ve zâmin olduğu tescîl ve İslâmbol Mahkemesi’nden huzûr-ı âlîlerine i‘lâm olundu.<br><br>Fî-21 min-Şevvâl sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30830"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30832"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>