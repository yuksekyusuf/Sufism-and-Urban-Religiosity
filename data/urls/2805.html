﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 401<br>Hüküm no: 487<br>Orijinal metin no: [90b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Semaven ile kızı Meshaton’un varislerinden Anna’nın mirastaki hissesini diğer varis Mıgırdıç’tan teslim alması</b><br><br>Vilâyet-i Anadolu’da Eğin kazâsına tâbi‘ Apçağa nâm karyede sâkin iken bundan akdem hâlik olan Semaven v. Kazer nâm zimmînin verâseti zevce-i metrûkesi Vartazo ve sulbî kebîr oğulları Mıgırdıç ve Martos ve Bedros ve diğer Kazer ve Mardıros ve Bogos ve sulbiye kebîre kızları Meshaton ve Teşko ve Meryem’e münhasıra olup kable’l-kısme mezbûre Mashaton dahi hâlike olup verâseti zevc-i metrûku diğer Mardıros v. Mikail ve sadriye kebîre kızı Anna ve sadrî kebîr oğlu Agob’a münhasıra olduğu şer‘an mütehakkık oldukdan sonra mezbûre Anna’nın zevci ve tarafından husûs-ı âti’l-beyâna vekîli olup zâtını ma‘rifet-i şer‘iyye ile ârifân Kazer v. Hadrar ve Badran v. Markos nâm zimmîler şehâdetleri ile şer‘an vekâleti sâbite olan mezbûr Mardıros v. Mikail nâm zimmî ile mezbûr Agob meclis-i şer‘-i hatîr-ı lâzımü’t-tevkīrde muhallefât-ı hâlik-i evvel-i mezbûre vâzı‘u’l-yed olan mezbûr Mıgırdıç muvâcehesinde her biri ikrâr-ı tâm ve takrîr-i kelâm edip şerâit-i sıhhat-i sulhü hâvî mevâni‘-i müfsideden ârî bi-tarîkı’t-tehârüci’ş-şer‘î nukūd-ı muhallefât-ı hâlik-i mezbûrdan hisse-i irsiye-i şer‘iyyemizden ezyed on sekiz kıt‘a esedî guruş üzerine sulh olup bedel-i sulh-ı mezbûru merkūm Mıgırdıç yedinden tamâmen alıp kabz edip muhallefât-ı hâlik-i mezbûra müte‘allıka âmme-i da‘vâdan merkūm Mıgırdıç’ın zimmetini ibrâ-i âmm-ı kâtı‘u’n-nizâ‘ [ile] ibrâ ve iskāt eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 17 min-Şa‘bâni’l-mu‘azzam sene 1081.<br><br>Şuhûdü’l-hâl: Hardorez v. Haton, Esiroz v. Safer, Bedros v. Kiragos, Hatun v. Timur</p>          <br><a title="Önceki sayfa" style="text-decoration:none" href="./ayrmetin.php?idno=2804"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2806"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o533"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>