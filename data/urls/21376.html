﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 471<br>Hüküm no: 312<br>Orijinal metin no: [74b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Raziye’nin, merhume kızı Ayşe’den intikal eden ev hissesini Mehmed Çelebi’ye sattığı</b><br><br>Mahrûse-i Galata a‘mâlinden kasaba-i Kasımpaşaˈda Küçük Piyalepaşa mahallesi sâkinelerinden iken vefât eden Âişe bt. ( ) nâm hatunun verâseti vâlidesi Râziye bt. Abdullah nâm hatun ile sadrî sagīr oğlu Aliˈye münhasıra ve tashîh-i mes’eleleri altı sehimden i‘tibâr olunup sihâm-ı mezbûreden bir sehmi mezbûre Âişeˈye ve beşi dahi sagīr-i mezbûr Aliˈye isâbet ve intikāl eylediği bi-hasebiˈş-şer‘iˈş-şerîf müte‘ayyin ve zâhir oldukdan sonra mezkûre Râziye tarafından bey‘-ı âtiˈl-beyâna vekîli olup vekâleti zât-ı ma‘rifet-i şer‘iye ile ârifân olan İbrahim Çelebi b. Mustafa ve Kadri Çelebi b. Süleyman nâm kimesneler şehâdetleriyle sâbite olan Sarrâc Ali Çelebi meclis-i şer‘-i hatîr-i lâzımüˈt-tevkīrde râfi‘-i hâzeˈl-kitâb Mehmed Çelebi b. el-merhûm İbrahim Kapudan mahzarında biˈl-vekâle ikrâr ve takrîr-i kelâm müvekkilem mezbûre Râziye Hatunˈun sadrî kızı müteveffât-ı mezkûr Âişe Hatunˈdan biˈl-ırsiˈş-şer‘î defter-i kassâm-ı askerî nâtık olduğu vech üzere kendüye isâbet ve intikāl edip mahalle-i mezbûrede vâki‘ merhûm İbrahim Kapudanˈın zâtına intisâb ile tahdîd ve tavsîfden müstağnî menzilde olan südüs hisse-i şâyi‘asını mezbûr Mehmed Çelebiˈye iki bin sekiz yüz altmış akçeye biˈl-vekâle bey‘ ve teslîm ol dahi vech-i meşrûh üzere iştirâ ve tesellüm ve kabûl eylediğinden sonra semeni olan meblağ-ı mezbûru yedinden ahz u kabz eyledim min-ba‘d menzil-i mezkûrun müvekkilem merkūme Râziye Hatun içün vechen mineˈl-vücûh ve sebeben mineˈl-esbâb hak ve alâkası kalmadı dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fî-evâhir-i şehr-i Şaʻbâniˈl-mu‘azzam li-sene erba‘a ve semânîn ve elf.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21375"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21377"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b471"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o953"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>