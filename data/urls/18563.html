﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 87<br>Hüküm no: 83<br>Orijinal metin no: [19b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Satılan evin Kamer Hâtun’un vakfı olduğu</b><br><br>Sebeb-i tahrîr-i sicil ve hüccet nisâb oldur ki Fahrü’l-muhadderât zahrü’l-muvakkarât merhûme Hatice Hâtun bt. Hüseyin Paşa’nın veresesinden zevci olan sâhibü’l-izzi ve’l-ikbâl, sâhib-i zeyli’l-câh ve’l-celâl Cafer Paşa b. Abdülmennân ile merhûme-i merkūmeden sonra intikāl eden ibn-i sadrîsi Mehmed Bey b. Davud Paşa’nın li eb karındaşı ve vârisi olan fahrü’l-emâcid Ahmed Bey b. Davud Paşa meclis-i şer‘-i şâmihü’l-erkâna hâzırân olup fahrü’l-emâcidi’l-kirâm Mahmud Bey b. Hüseyin Paşa’yı ihzâr eylediklerinde takrîr-i da‘vâ edip merhûme-i merkūmenin vâlidesi Kamer Hâtun’dan vârislerine intikāl edip Nevbethâne mahallesinde vâki‘ olup ma‘lûmü’l-hudûd olan saray merkūme Hatice Hâtun ve karındaşı mezbûr Mahmud Bey’den ve karındaşı Mustafa Bey’den hisselerin dört yük akçeye iştirâ eyleyip cem‘an mülkü olmuşken hâlâ saray-ı mezbûru bey‘a tesaddî etmişdik merkūme Kamer Hâtun’un evlâd-ı evlâd olan vakfıdır deyû mezbûr Mahmud Bey mülkiyyet üzre bey‘ ve tasarrufumuza mâni‘ olur suâl olunmasın taleb ederiz dedikde gıbbe’s-suâl mezbûr Mahmud Bey takrîr-i kelâm edip [20a] fi’l-hakīka menzil-i mezbûr vâlidem merkūme Kamer Hâtun’un vakf-ı evlâdiyyet nehc-i şer‘î üzre vakf edip ve tescîl-i şer‘î ve sakk-ı mer‘î dahi ihrâc olmuşdur bir tarîkle sehv ve hatâ edip verese ittifâkla bey‘ etmişidi deyip sene sitte ve semânîn ve tis‘a mi’e Şevvâli’yle müverrah ve târih-i mezbûrda kassâm-ı askerî olan fahrü’l-ulemâ’i’l-kirâm Abdülvehhâb Efendi b. İbrahim Efendi’nin imzâsıyla mümzâ takrîr-i meşrûhuna muvâfık vakfiye ibrâz edicek mezbûrân Cafer Paşa ve Ahmed Bey vakfiyyet ve mazmûnun inkâr eylediklerinde gıbbe’l-istişhâdi’ş-şer‘î udûl-i müslimînden Ömer Halîfe b. Yunus el-İmâm ve el-Hâc Kasım b. Abdullah ve el-Hâc Ali b. Abdullah ve İskender b. Abdullah ve el-Hâc Hasan b. Abdullah el-Kâtib li ecli’ş-şehâde hâzırûn olup saray-ı mezbûr merkūme Kamer Hâtun’un vech-i meşrûh üzre evlâdına ve evlâdından sonra evlâd-ı evlâdına neslen ba‘de neslin vakfıdır sıhhat-i vakfa ve lüzûm-ı vakfa hükm-i hâkim lâhık olup huzûrumuzda tescîl-i şer‘î olmuşdur deyû mazmûn-ı vakfiyeye mutâbık edâ-i şehâdet-i şer‘iyye eylediklerinde bey‘-i mezbûrun butlânını ve menzil-i merkūmun vakfiyyetine hükm olundukdan sonra müşârün-ileyhâ talebleriyle mezbûr Mahmud Bey’den kendi hissesîçin kaziyyesin i‘tirâf eylediği iki yüz bin akçenin edâsıyla ilzâm olunduğu bi’t-taleb kayd-ı sicil olundu. Tahrîren fî evâsıtı Rebî‘ilevvel min şühûri semân ve tis‘în ve tis‘a mi’e.<br><br><br>Şuhûdü’l-hâl: Fahrü’l-akrân Sefer Kethüdâ b. Abdülmennân, Hüseyin Çelebi b. Mustafa b. Abdullah et-Tımışvarî, Mustafa b. Abdülkerim, el-Hâc Osman b. Abdullah ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=18562"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18564"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>