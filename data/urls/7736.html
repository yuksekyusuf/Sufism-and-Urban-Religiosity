﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 513<br>Hüküm no: 696<br>Orijinal metin no: [90a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dikici Ahmed b. Abdülkerim’in alım-satımı tüccarlara ait deriyi nizama aykırı olarak alıp-satmaktan menedildiği</b><br><br>Ma‘rûz<br><br>İstanbul’da vâki‘ tâcir esnâfının kethudâları el-Hâc Ali ve yiğitbaşıları Mustafa Çelebi ve Çizmecibaşı Osman Çelebi ve Dikicibaşı İsmail Çelebi ve tâcirlerden ve bâzergânlarından el-Hâc İbrahim ve es-Seyyid Ali ve Mehmed Çelebi ve es-Seyyid Mehmed Çelebi ve el-Hâc Ahmed ve el-Hâc Hüseyin Efendi ve Ali Beşe ve es-Seyyid Osman ve el-Hâc Mustafa ve Hüseyin Çelebi ve Arab el-Hâc Mehmed ve Mustafa Çelebi ve sâir müseccelü’l-esâmî kimesneler meclis-i şer‘de Kapıkethudâsı Hâfız Osman kulları mübâşeretiyle meclis-i şer‘a ihzâr ettirdikleri dikici esnâfından Ahmed b. Abdülkerim muvâcehesinde metâ‘ımız olan ecnâs-ı sahtiyân berren ve bahren bâzergân ve debbağān yedleriyle Âsitâne-i sa‘âdet’e geldikde gümrüğü edâ olundukdan sonra gümrük emîni ağa ma‘rifetiyle doğru tâcirânın Mercan sûkunda vâki‘ lonca yerine getirilip çizmecibaşı ve dikicibaşı ve tâcirler kethudâsı ve yiğitbaşıları ba‘de’l-müzâyede tâcir esnâfına narh-ı rûzîsi üzere tevzî‘ ve taksîm olunup ecânibden kat‘a kimesne müdâhale etmeyip tâcir esnâfı dahi hufyeten bey‘ ve şirâ etmek ve odalarda ve hanlarda vaz‘ olunmak yedimizde olan emr-i âlî ve nizâm-ı kadîmimiz üzere külliyyen memnû‘ iken esnâfımızda alâkası olmayıp ecânibden olan dikici işbu mezbûr Ahmed esvâkda hilâf-ı emr-i âlî ve mugāyir-i nizâm-ı kadîm hufyeten sahtiyân iştirâ ve bey‘ etmekle nizâmımızın ihtilâline bâ‘is olmuşdur hatta bundan akdem İstanbul kādısı olan sa‘âdetlü semâhatlü Çelebizâde İsmail Âsım Efendi hazretleri huzûrlarında meclis-i şer‘de mezbûr Ahmed’den vech-i meşrûh üzere teşekkî eylediğimizde fîmâ-ba‘d sahtiyân bey‘ ve şirâsına müdâhale etmemek üzere tenbîh ve i‘lâm dahi olunmuşidi deyü min-külli’l-vücûh takrîrlerine mutâbık emr-i âlî ve i‘lâm-ı şer‘iyeler ibrâz ile yine mezbûrdan ba‘de’t-teşekkî ve’s-suâl mezbûr Ahmed fi’l-hakīka tâcir esnâfından olmadığını ve hilâf-ı emr-i âlî ve mugāyir-i nizâm-ı kadîm hufyeten sahtiyân bey‘ ve şirâ eylediğini ikrâr ve i‘tirâf etmeğin merkūm Ahmed hilâf-ı emr-i âlî harekete cür’et eylediği için husûs-ı mezkûre müdâhaleden yine men‘-i küllî ile men‘ olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 26 Rebî‘ülâhir sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7735"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7737"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b513"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>