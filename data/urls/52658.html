﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 74<br>Hüküm no: 56<br>Orijinal metin no: [9b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Oğlu Mehmed’in vurularak öldüğünü iddia eden Zeyneb Hatun’a şahit bulması için süre tanındığı</b><br><br>Zâbitleri ma‘rifetiyle ahz ve terâfu‘ı şer‘ içün huzûrumuza ihzâr olunmak deyü buyruldu<br><br>Devletlü, inâyetlü, mürüvvetlü Sultanım hazretleri sağ olsun.<br><br>Bu ihtiyâre ve alîle câriyenizin Beykoz sâkinlerinden zümre-i yeniçeriyândan oğlum Mehmed kulları kendü hâlinde ve bir ferde hilâf-ı şer‘ vaz‘ ü te‘addîsi yoğiken bostânî tâifesinden Dağkoru Ağası Mustafa nâm kimesnenin adamlarından dört nefer süvâri ve iki nefer piyâde kimesneler âlet-i darb ile Kavakderesi nâm mahâlde yoluna inip oğlum mezbûr kendüyi tahlîs etmek içün firâr etmek sadedinde oldukda süvâriler yolun kesdirip piyâdenin biri ardından kurşun ile vurup cerh eylediği taraf-ı şer‘den keşf ve hüccet-i şer‘iyye olundukdan sonra oğlum merkūm ol cerhden müte’essiren fevt olup gadr-i küllî ve zulm-i sarîh eylemişlerdir. Merâhim-i aliyyelerinden mercûdur ki kātil-i mezbûrlar zâbiti ma‘rifetiyle bulundukları mahâlde bi-eyyi hâlin ahz olunup huzûr-ı âlîlerine ihzâr ve vekîlim kulları ile mürâfa‘a-i şer‘ olunup mûceb-i şer‘îsi icrâ ve ihkāk-ı hak olunmak bâbında emr ü fermân devletlü sultânım hazretlerinindir.<br><br>Bende:<br><br>Zeyneb Hatun<br><br>Ma‘rûz-ı dâ‘î-i devletleridir ki;<br><br>Dâ‘î-i devletlerine dîvân-ı âlîlerinden havâle buyrulan arzuhâlde mezkûr Yoros’da katîlen fevt olan Mehmed’in verâseti anası Zeyneb ve li-ebeveyn kız karındaşı Fâtıma’ya münhasıra olmağla mezbûre Zeyneb bu def‘a dîvân-ı âlîlerinde ma‘kūd meclis-i şer‘de Kuzuağası demekle ma‘rûf Bostancı Mustafa ile mürâfa‘a ve bir def‘a Üsküdar’da meclis-i şer‘de vech-i âtî üzere mürâfa‘a ba‘dehû mezbûr Mustafa hâcc-ı şerîfe gitmek ile tarafından vekîl-i şer‘îsi olan el-Hâc Süleyman ile bir def‘a yine Üsküdar’da mürâfa‘a-i şer‘-i şerîf oldukda yedimde olan keşif hücceti mantûkunca Beykoz kurbünde Kavakderesi nâm mahâlde Koruağa müvekkil-i merkūm Bostancı Mustafa ile dört nefer piyâde ve iki nefer bostancılara darb içün emrettikde piyâde Aydınlı nâm bostancı tüfenk kurşunu ile amden ardından darb ve cerh ve müte’essiren fevt olmuşdur deyü ba‘de’d-da‘vâ ve’l-inkâr müdde‘iye-i mezbûreye üç def‘a birer hafta mehl-i şer‘î verilip müddet-i mehl tamam ve Ayasofya’da bir menzile nakl ve ol tarafa dahi adam gönderilip şâhid getirmelerine mehl verilip mehl tamam üç def‘a olup husûs-ı merkūm içün dört nefer bostancılar mahbûs kaldıkları mübâşiri Ali Haseki (...) iltimâsıyla huzûr-ı âlîlerine i‘lâm olundu.<br><br>Fî 10 Cumâdelûlâ sene 1154</p>          <br><a title="Önceki sayfa" style="text-decoration:none" href="./ayrmetin.php?idno=52657"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52659"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o299"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>