﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 237<br>Hüküm no: 242<br>Orijinal metin no: [71-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İranlıların Osmanlı kadınları ile evlenmelerine izin verilmemesi eğer evlilik olmuş ve çocuk doğmuşsa, bunlar Osmanlı tebası sayıldığından askere alınmalarında ona göre hareket edilmesi</b><br><br>Makām-ı Meşîhat’den<br><br>İstanbul Kādılığı’na<br><br>Fazîletlü efendim hazretleri,<br><br>İran Sefâreti tarafından bir müddetden berü hal ve tesviyesi taleb olunan mevâdd-ı ma‘lûmeye ve onun üzerine icrâsı lâzım gelen mu‘âmeleye dâir Hâriciye Nezâret-i celîlesinden vârid olan tezkire melfûf muhtıra ile beraber Meclis-i Mahsûs-ı Vükelâ’da lede’l-kırâe mevâdd-ı mezkûrenin biri teba‘a-i İrânîye ile izdivâc eden Osmanlı kadınlarından tevellüd eden çocukların askerden mu‘âfiyeti kazıyyesi olup Osmanlı kadınlarının İranlılarla izdivâcı nizâmnâme-i mahsûs ile men‘ edildiği cihetle şimdi onlardan tevellüd eden çocuklar hakkında tamamen teba‘a-i Devlet-i aliyye mu‘âmelesi icrâ olunması lâzımeden bulunmasına mebnî hükm-i nizâmın muhâfaza ve idâmesi’çün gerek mehâkim-i şer‘iye ve gerek devâir-i belediye ile eimme-i mahallâtdan taraflarından teba‘a-i Osmâniye’den olan bir kadının İran teba‘asıyla izdivâcı hakkında izinnâme ilmühaberi verilmemesine dikkat ve i‘tinâ olunarak şâyed memnû‘iyet-i vâkı‘a hilâfında hareket edenler olur ise mücâzât-ı şedîdeye dûçâr olacaklarının mehâkim-i mezkûre nâibleriyle devâir-i belediye rüesâsına ve eimme-i mahallâta kat‘ıyyen tenbîh ve tebyîniyle ba‘de ezîn hilâf-ı memnû‘iyet bu misillü münâkehât vukū‘a getirilmemesi esbâbının istihsâli tezekkür kılınarak nezâret-i müşârün-ileyhâ ile Dâhiliye Nezâret-i celîlesine ma‘lûmât verildiği beyân-ı âlîsiyle taraf-ı senâverîden dahi ber-mûceb-i karâr iktizâ-yı hâlin îfâsı cânib-i sâmî-yi Sadâret-penâhî’den bâ-tezkire iş‘âr buyurulmuş ve keyfiyet Dersa‘âdet hükkâm-ı kirâmıyla merâkiz-i vilâyât ve elviye-i müstakille ve Şehremâneti’ne mülhak mahâl-i ma‘lûme nevâibine teblîğ ve izbâr edilmiş olmağla savb-ı fâzılânelerinde hükm-i nizâmın muhâfazasıyla ba‘demâ hilâfı mu‘âmele îkā‘ olunmamasına mezîd i‘tinâ ve dikkat ve sûret-i iş‘âr-ı sâmînin îcâb edenlere beyân ve teblîğine mübâderet buyurulması siyâkında tezkire-i senâverî terkīmine ibtidâr olundu.<br><br>Fî 25 Cumâdelûlâ sene [1]302 ve fî 28 Şubat sene [1]300.<br><br>Ahmed Esad</p>          <br><a title="Önceki sayfa" style="text-decoration:none" href="./ayrmetin.php?idno=36166"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36168"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>