﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 199<br>Hüküm no: 176<br>Orijinal metin no: [24a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanaki v. Hürmüz’ün kendisini darp edip yaralayan Dimitri’nin çocukları Yani ve İstefan ile sulh oldukları</b><br><br>Mahmiye-i İstanbul’da ( ) Mahallesi’nde sâkin Yanaki v. Hürmüz nâm zimmî mahfil-i kazâda mahmiye-i mezbûrede Ayakapısı hâricinde sâkinler olan işbu râfi‘u’s-sifr Yani ve karındaşı İstefan nâm zimmîlerin babaları ve taraflarından husûs-ı âti’z-zikri tasdîka vekîl olduğu bi-mâ-hüve nehci’s-sübût şer‘an sâbit olan Dimitri v. İstefan nâm zimmî muvâcehesinde ikrâr ve takrîr-i kelâm edip müvekkilân-ı mezbûrân Yani ve İstefan târih-i kitâbdan bir gün mukaddem zikri mürûr eden Ayakapısı hâricinde baʻde’l-asr bi-gayr-ı hakkın yumruk ile beni darbedip yüzüm ve gözüm mecrûh etmişler idi deyü mûceb-i şer‘îsini müvekkilân-ı mezbûrândan taleb ve da‘vâ sadedinde olmuşidim el-hâletü hâzihî beynimize [24b] muslihûn tavassut edip da‘vâ-yı mezkûremden müvekkilân-ı mezbûrân Yani ve İstefan ile beni sekiz guruş üzerine sulh eylediklerinde ben dahi ber-vech-i muharrer sulh-ı mezbûru kabûl ve bedel-i sulh olan meblağ-ı mezbûr sekiz guruşu müvekkilân-ı mezbûrân yedlerinden tamamen ahz u kabz eyledim baʻde’l-yevm husûs-ı mezkûra ve mâ yuhdesü anhâya müte‘allika âmme-i da‘vâdan müvekkilân-ı mezbûrân Yani ve İstefan’inin zimmetlerinin ibrâ-i âmm-ı kātıʻu’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 4 min-Cumâdelûlâ sene 1121<br><br>Şuhûdü’l-hâl: Mübâşir Mustafa Çavuş, el-Hâc Mehmed b. Hasan, Ali Çelebi b. İvaz, Hasan b. Mustafa, Ali b. Bâli ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4454"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4456"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>