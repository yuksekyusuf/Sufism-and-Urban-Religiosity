﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 585<br>Hüküm no: 585<br>Orijinal metin no: [84b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Râif Efendi’nin tasarrufunda olan dükkânını kiracısı Çubukçu Mehmed Ali’nin ölmesi üzerine oğlu Çubukçu Halil’e aylık yedişer kuruş ücretle kiraya verdiği</b><br><br>Galata’da dükkân gediği<br><br>Ma‘rûz<br><br>Mehmed Râif Efendi b. Ali nâm kimesne Çarşamba günü arz odasında huzûr-ı hazret-i sadâret-penâhîde ma‘kūd meclis-i şer‘-i münîrde çubukçu esnâfından es-Seyyid Halil b. Mehmed [Ali] muvâcehesinde mahrûse-i Galata’da Karakö[y] Kapısı dâhilinde helvacı dükkânı karşısında kâin bi’l-icâreteyn mutasarrıf olduğum bir bâb dükkânda mezbûr es-Seyyid Halil’in babası Çubukcu Mehmed Ali hayatında müşâhereten müstecir olup fevt oldukda icâre münfesiha olmağla dükkân-ı mezkûru ben zabt ü tasarruf ve âhara îcâr irâdesinde olduğumda mezbûr es-Seyyid Halil dükkân-ı mezkûrun gediği babam müteveffâ-yı mezbûrdan mevrûs mülküm olup hâmiş-i arzuhâlde mastûr derkenâr mantûkunca çubukçu esnâfının gedikleri Başmuhâsebe’de topdan mukayyed ve mu‘teber olup Galata’da altı bâb dükkân deyü musarrah ve dükkân-ı mezkûr gediği zikr olunan altı bâb dükkânda dâhil olmağla kadîmî kirâsıyla bana îcâr olunması murâdımdır deyü nizâ‘a tasaddî ve fi’l-hakīka zikr olunan altı bâb dükkânda dâhil olduğu esnâf-ı merkūme kethudâsı ve sâir mazbûtü’l-esâmî Müslim ustaları ihbârlarıyla mütehakkık olduğundan mâ‘adâ bâ-vesâtet-i muslihîn beynimiz tevfîk ve ıslâh olunup ben dükkân-ı mezkûru işbu târih-i i‘lâmdan beher şehr yedişer guruş icâre tesmiyesiyle merkūm es-Seyyid Halil’e îcâr ve teslîm eylediğimde ol dahi ber-vech-i muharrer istîcâr ve tesellüm ve kabûl edip mâh be-mâh icâre-i mezkûresini cevr ü ezâ etmeksizin bana edâya müte‘ahhid ve bu vechile kat‘-ı münâza‘a eyledik deyü ikrâr ve tasdîkleri İstanbul Mahkemesi’nden huzûr.<br><br>Fî 15 Şa‘bân sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31992"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31994"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b585"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>