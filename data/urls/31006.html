﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 235<br>Hüküm no: 252<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerbetçi esnafından, Vartıros ve kardeşi Karabet v. Kukas’ın esnafa olan borçlarını ödeyerek ibrâ oldukları</b><br><br>Şerbetçi zimmîden 25.027 guruş iddi‘â<br><br>Ma‘rûz<br><br>Sâdır olan fermân-ı âlîlerine imtisâlen zikri âtî husûsun mahallinde ketb ve tahrîri için cânib-i şer‘den irsâl olunan Merhabâzâde Mahmud Efendi İstanbul’da tavukpazarı kurbünde takyeci Hânı’nda vâki‘ şeritçi esnâfına mahsûs lonca odasına varıp cerîdede mazbûtü’l-esâmî Müslimîn huzûrlarında akd-i meclis-i şer‘-i şerîf ettikde ashâb-ı arzuhâlden beş yüz guruş iddi‘â eden Sarraf Sahak v. Serkiz ve iki yüz guruş iddi‘â eden Sarraf Hanım oğlu Kirkor v. Haçador ve beş yüz dört guruş iddi‘â eden Terzi Agob v. İstefan ve altı yüz elli guruş iddi‘â eden Kayıkçı Nedilko v. Harzan ve üç yüz guruş iddi‘â eden Manok v. Ananya ve üç bin yirmi dokuz guruş iddi‘â eden Abdalanoğlu Avanis ve v. Hürmüz ve Serkiz bin yirmi sekiz guruş otuz para iddi‘â eden İstefano v. Altovani ve Askalon v. Mayer ve İlya v. Salamon ve üç bin guruş iddi‘â eden Yeğeni Agob v. Mıgırdıç ve bin kırk üç guruş iddi‘â eden Nemçe Tercümanı Kamento Salamon v. Yako tarafından vekîl-i sâbitü’l-vekâlesi Salamon v. Kamal ve üç bin guruş iddi‘â eden yeğeni Şeritçi Artiyon v. Mıgırdıç ve beş yüz doksan dört guruş iddi‘â eden Tuhafcı Mihal v. Yorgi ve yüz yetmiş altı guruş iddi‘â eden İksirci oğlu Arotin v. Bedros ve yetmiş yedi guruş iddi‘â eden kılâbdâncı Hadros v. Kapril ve iki yüz altmış bir guruş iddi‘â eden Kılâbdâncı Oseb v. Ovanes ve iki yüz otuz sekiz guruş iddi‘â eden kılâbdâncı Begos v. Agob ve dört yüz yirmi dokuz guruş iddi‘â eden kılâbdâncı Kiragos v. Ağabeg ve yüz on yedi guruş iddi‘â eden kılâbdâncı Estefan v. Ohannes ve yüz altı guruş iddi‘â eden kılâbdâncı Agob v. Begos ve seksen beş buçuk guruş iddi‘â eden kılâbdâncı Sitrak v. Bedros ve yüz elli dört guruş iddi‘â eden Serkiz v. Haçador ve altmış sekiz guruş iddi‘â eden Kapril v. Begos ve yetmiş guruş iddi‘â eden Kigork v. Tembel ve doksan guruş iddi‘â eden Kanorta v. Mail ve üç bin guruş iddi‘â eden Aftemi bt. Mıgırdıç nâm Nasrâniye tarafından husûs-ı âti’l-beyânda vekîl olduğu şahsı ârifân Begos v. Aleksan ve Karabet v. Ariton şehâdetleriyle sâbit olan eniştesi Toma v. Manok nâm zimmîler meclis-i ma‘kūd-ı mezkûrda şerbetçi esnâfından ve Vartıros ve karındaşı Karabet v. Kokas nâm zimmîler taraflarından husûs-ı âti’z-zikrde vekîl olduğu Mustafa Ağa b. Süleyman ve Mehmed b. Ahmed şehâdetleriyle mahzar-ı hasm-ı câhid-i şer‘îde ber-nehc-i şer‘î sâbit ve sübût-ı vekâletine hükm-i şer‘î lâhık olan Hazros v. Bağdisar nâm zimmî muvâcehesinde her biri ikrâr-ı tâm ve takrîr-i kelâm edip bâlâda tahrîr olunduğu üzere müvekkilân-ı mersûmânda alacağımız olan cem‘an yirmi beş bin yirmi yedi guruş müvekkilân-ı mersûmândan bi’l-asâle ve bi’l-vekâle talep ederiz deyü tasaddî eylediğimiz da‘vâmız vekîl-i merkūm ile an ikrâr sekiz bin dokuz yüz altmış beş guruşa her birimiz ba‘de’s-sulh ve’l-kabûl bedel-i sulh olan meblağ-ı mezkûr sekiz bin dokuz yüz altmış beş guruşu vekîl-i mersûm bize def‘ ve teslîm biz dahi tamamen ahz u kabz ve alacağımıza göre beynimizde bi-kadri’l-hısas iktisâm eylediğimizden sonra ziyâde müdde‘âmıza vesâir hukūk-ı şer‘iyyeye müte‘allika âmme-i de‘âvî ve mütâlebâtdan müvekkilân-ı mersûmân ve Vartıros ve Karabet zimmîlerin zimmetlerini ibrâ-yı âmm-ı sahîh-i şer‘î ile ibrâ ve iskāt eylediğimizde vekîl-i mesfûr dahi ibrâ-yı mezkûru kabûl eylediler deyü ikrârlarını vekîl-i mersûm ba‘de’t-tasdîk gallesi kolancı esnâfına mevkūfe nukūdun mütevellîsi Mehmed Ağa b. Mustafa meclis-i ma‘kūd-ı mezkûrda müvekkilân-ı mersûmân Vartıros ve Karabet zimmîler zimmetlerinde nukūd-ı mevkūfeden olmak üzere yedimden mukaddemâ istidâne ve kabz eyledikleri üç yüz elli guruşu vekîl-i mersûm müvekkilân-ı mersûmânın mallarından olmak üzere bana edâ ve teslîm ben dahi bi’t-tevliye tamamen kabz eyledim deyü ikrâr ve tasdîklerini Mevlânâ-yı mezbûr mahallinde ketb ve tahrîr ve ma‘an ba‘s olunan ümenâ-i şer‘le meclis-i şer‘a gelip alâ-vukū‘ihî inhâ ve takrîri İslâmbol Mahkemesi’nden huzûr-ı âlîlerine i‘lâm olundu.<br><br>Fî-5 min-Zilhicce sene 1216</p>          <br><a title="Önceki sayfa" style="text-decoration:none" href="./ayrmetin.php?idno=31005"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31007"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>