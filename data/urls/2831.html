﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 419<br>Hüküm no: 513<br>Orijinal metin no: [94b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zamane bt. Abdullah’ın para vakfının tescil olunması</b><br><br>Elhamdülillâhi’l-meliki’l-müte‘âl el-vâkıfı alâ küllî hâl el-muttali‘i alâ-mâ lâhe bi’l-bâl ve’s-salâtü ve’s-selâmü alâ seyyidinâ Muhammedin azîm el-halku kerîmü’l-hısâl ve alâ-âlihî’l-ızâm ve ashâbihi’l-kirâm ve alâ men tebi‘ahüm bi-ihsânin ilâ-yevmi’l-kıyâm ve ba‘de işbu kitâb-ı sıhhat-nisâbın tahrîrine ve bu hitâb-ı müşkîn-nikābın tastîrine bâ‘is ü bâdî oldur ki mahmiye-i İstanbul’da Haraçcı Muhyiddin mahallesi sâkinelerinden sâhibetü’l-hayrât ve râgıbetü’l-meberrât Zamane bt. Abdullah nâm hatun meclis-i şer‘-i şerîf-i Ahmedî ve mahfil-i dîn-i münîf-i Muhammedî’de vakf-ı câi’z-zikre mütevellî nasb u ta‘yîn eylediği Şahin Bey b. Abdullah nâm kimesne mahzarında tav‘an ve rağbeten ikrâr-ı tâm ve takrîr-i kelâm edip hasbeten lillâhi te‘âlâ ve taleben li-merzâti’r-rabbi’l-a‘lâ atyab mâlımdan ve ahlas menâlimden iki yüz kıt‘a esedî guruş ifrâz ve vakf-ı lâzım ile vakfedip mütevellî-i mezbûra teslîm, ol dahi vakfiyet üzere tesellüm eyledikden sonra şöyle şart eyledi ki meblağ-ı mezbûr rehn-i kavî ve kefîl-i melî ile senede onu on bir buçuk hesâbı üzere yed-i mütevellî ile istirbâh ve istiğlâl olunup bi-fazlillâhi te‘âlâ hâsıl olan ribh nemâsına hayâtda oldukça kendim mutasarrıfe olup vefâtımdan sonra yevmî dörder akçe mahalle-i mezbûre sükkânından Halil Çelebi b. Osman nâm kimesneye verilip ol dahi mukābelesinde beher yevm ba‘de edâ-i salâti’l-ışâ mahalle-i mezbûre mescid-i şerîfinde bir kere sûre-i mülk-i şerîf tilâvet edip sevâbını benim zevcim merhûm Pîr Mehmed Efendi ile sadrî oğlum merhûm Mehmed Efendi’nin rûhlarına ihdâ ede ve yevmî iki akçesi ile merhûm Şahin Bey hayâtda oldukça vakf-ı mezbûra mütevellî olup vefâtından sonra ile’l-inkırâz evlâdı ve evlâd-ı evlâdı ve evlâd-ı evlâd-ı evlâdı mütevellî olalar ve ba‘de’l-inkırâz tevliyet-i mezbûre re’y-i hâkime müfevveze ola ve yevmî iki akçe ile mahalle-i mezbûreden Ahmed Çelebi b. Mehmed nâm kimesne hayâtda oldukça vakf-ı mezkûre nâzır olup ba‘de vefâtihî kezâlik ile’l-inkırâz evlâdı ve evlâd-ı evlâdı ve evlâd-ı evlâd-ı evlâdı nâzır olalar ve ba‘de’l-inkırâz nezâret-i mezbûre dahi re’y-i hâkime müfevveze ola ve eğer mürûr-ı eyyâm ve kürûr-ı a‘vâm ile şurût-ı mezkûreye ri‘âyet müte‘azzire olursa galle-i vakf-ı mezbûr mutlak fukarâ-i Müslimîne verile deyü şurût-ı mezkûresini tebyîn edip hatm-i kelâm ve istîfa-i merâm eyledikde mütevellî-i mezbûr vâkıfe-i mezbûreyi cemî‘ kelimâtında şifâhen tasdîk ve vicâhen tahkīk etdikden sonra vâkıfe-i mezkûre semt-i vifâkdan cânib-i şikāka şürû‘ edip mütevellî-i merkūm muvâcehesinde takrîr-i da‘vâ ve tasvîr-i müdde‘â edip vakf-ı nukūd ve zımnında olan şurût ve kuyûd inde’l-eimmeti’s-selâseti’n-nehârîr bâtıl ve hilye-i sıhhatden âtıl olmağın vakf-ı mezbûrdan rücû‘ eyledim deyüp meblağ-ı mezbûru istirdâd edicek mütevellî-i reşîd cevâb-ı şedîde mütesaddî olup fi’l-hakīka lede’l-eimmeti’s-selâse hâl vakf-ı nukūd ve ona müteferri‘a olan şurût ve kuyûd minvâl-i meşrûh üzeredir, lâkin imâm-ı mu‘teber hümâm-ı cennet-makar hazret-i İmâm Züfer’den İmâm Muhammed b. Abdullah el-Ensârî rivâyeti üzere vakf-ı nukūd ve zımnında olan şurût ve kuyûdun sıhhati emr-i mukarrerdir deyü teslîmden imtinâ‘ edip hâkim-i muvakkı‘-ı sadr-ı kitâb tûbâ-lehû ve hüsnü-meâb hazretleri huzûrunda müterâfi‘ân ve fasl ü hasma tâlibân olduklarında hâkim-i müşârün-ileyh -esbagallâhu te‘âlâ ni‘amehu fi’d-dâreyni aleyh- dahi cânib-i vakfı evlâ görüp rivâyet-i mezkûre üzere sıhhatine hükm-i sahîh-i şer‘î ve kazâ-i sarîh-i mer‘î eyledikden sonra vâkıfe-i mezbûre tekrâr nizâ‘a şürû‘ ve bast-ı mukaddemâta rücû‘ edip eğerçi vakf-ı mezkûr hükm-i mesfûr ile sahîh oldu, lâkin imâm-ı akdem ve hümâm-ı efham Ebu Hanife Kûfî cûziye hayrü’l-cezâ ve Kûfî hazretleri katında sıhhat lüzûmu müstelzime olmamağla vakf-ı mezbûrdan rücû‘a miknet ve ibtâline kudret olmağın vakf-ı mezbûrdan bu vechile rücû‘ eyledim deyü tekrâr da‘vâ-yı istirdâd edicek mütevellî-i mezkûr yine cevâb-ı bâ-sevâba mütesaddî olup fi’l-vâki‘ imâm-ı mûmâ-ileyh -rahmetullâhi te‘âlâ aleyh- hazretleri katlarında sıhhat lüzûmu müstelzime değildir, lâkin İmâmeyn-i hümâmeyn katlarında sıhhat lüzûmdan gayr-ı müfârıkdır deyü tekrâr murâfa‘a ve merreten ba‘de uhrâ müdâfa‘a edip kazâ-i sâbıkı ahkâm ve emr-i vakfı ibrâm ricâsına lüzûm-ı vakfa iltimâs kazâ-i şer‘î edicek hâkim-i mûmâ-ileyh dahi iltimâs-ı mütevellî-yi mezkûra muvâfakat eyleyip mesûl fi’l-hükmolduğu hâlde vâkıfe-i mezbûre mahzarında vakf-ı mezbûrun lüzûmuna dahi hükm-i sahîh-i şer‘î ve kazâ-i sarîh-i mer‘î kılıp min-ba‘d vakf-ı mezbûr sahîh ve lâzım olup efrâd-ı âferîdeden bir ferd nakz ü tahvîl ve tağyîr ü tebdîl mümteni‘ü’l-ihtimâl oldu. “Femen beddelehû ba‘de mâ semi‘ahû fe-innemâ ismuhû ale’llezîne yübeddilûneh innallâhe semî‘un alîm” ve ecrü’l-vâkıfi ale’l-hayyi’l-cevâdi’l-kerîm. Cerâ zâlik.<br><br>Ve hurrire fi’l-yevmi’t-tâsi‘ aşer min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Mefharü’l-müderrisîni’l-kirâm zübdetü’l-muhakkıkīni’l-fihâm Tosyavî Mehmed Efendi, mefharü’l-müderrisîni’l-kirâm Ahmed Efendi b. Hüseyin, fahrü’l-eşbâh Hüseyin Ağa b. Hasan kethüdâ-yı Kamanîzâde Efendi, Halil Çelebi b. Osman, Abdi Çelebi b. Mahmud, Halil Çelebi b. Ömer, Ahmed Çelebi b. Ömer, Mehmed Bey b. Abdullah kethüdâ-yı muhzırân, Şükrullah Bey b. Mustafa, Abdullah Çelebi b. Hüseyin, Mustafa Çelebi b. el-Hâc Ahmed, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2830"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2832"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b419"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>