﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 320<br>Hüküm no: 212<br>Orijinal metin no: [44a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hurdacı Hayim ve babası Zaharya v. İlya’nın ölümü ve miraslarının paylaşılması</b><br><br>İbrâ<br><br>Mahmiye-i İstanbul hısnı ebvâbından Balat kapısı dâhilinde el-Hâc İsa mahallesinde sâkin iken bundan mukaddem fevt olan teba‘a-i Devlet-i aliyye’nin Yahudi milletinden Hurdacı Hayim’in verâseti ancak babası teba‘a-i Devlet-i aliyye’nin Yahudi milletinden Zaharya v. İlya’ya münhasıra ve ba‘dehû merkūm Zaharya dahi fevt olup verâseti her biri teba‘a-i Devlet-i aliyye’nin Yahudi milletinden sulbî kebîr oğlu Hurdacı Yako ve sulbiye kebîre kızı mahrûse-i Galata’ya muzâfe Ortaköy’de sâkine Cera’ya münhasıra ve tashîh-i mesele-i mirâsları üç sehimden olup sihâm-ı mezkûreden iki sehmi merkūm Yako’ya ve bir sehmi merkūme Cera’ya isâbeti lede’ş-şer‘i’l-enver zâhir ve mütehakkık oldukdan sonra şahsı ta‘rîf-i şer‘î ile mu‘arrefe olan merkūme Cera meclis-i şer‘-i şerîf-i hatîrde işbu bâ‘isü’r-rakīm merkūm Yako muvâcehesinde ikrâr-ı tâm ve takrîr-i kelâm edip ben karındaşım merkūm Yako ile mûrislerimiz müteveffiyân-ı merkūmân Hayim ve Zaharya’nın bize tashîh-i mezkûr üzere mevrûs olan nukūd ve urûz bâ-defter-i müfredât bi’l-cümle terekelerini bi’t-terâzi beynimizde tevzî‘ ve taksîm ve her birimiz hisse-i musîbemizi tamâmen ahz u kabz ve istifâ-yı hakk etmemizle mûrislerimiz müteveffiyân-ı merkūmân Hayim ve Zaharya’nın kalîl ve kesîr celîl ve hakīr ma‘lûm ve mechûl ism-i mâl ıtlâk olunur bi’l-cümle terekelerine ve hukūk-ı mirâsa ve işbu târih-i rakīme gelince sâir cemî‘-i hukūk-ı şer‘iyyeye müte‘allika âmme-i de‘âvîden tarafeynden her birimiz âharın zimmetini ibrâ-ı âmm-ı sahîh-i şer‘î ile ibrâ vü ıskāt ve her birimiz ber-vech-i muharrer âharın ibrâsını kabûl eyledik, dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>FÎ 8 Ramazan sene 1279<br><br>Şuhûdü’l-hâl: Muhzır Mustafa Ağa b. ( ), Muhzır Yusuf Ağa b. ( ), Muhzır Ahmed Ağa b. ( ), Tahtacı el-Hâc Salih Ağa b. ( ), Tuhafcı Menahim v. Yasef, Merkūme Cera’nın zevci Hizmetci Hayim v. İsak, Merkūme Cera’nın sadrî kebîr oğlu Sinici? İsak, Dellâl İsak v. Kalef, ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35886"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35888"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>