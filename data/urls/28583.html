﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 265<br>Hüküm no: 167<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bursa Mütesellimi Ahmed Ağa b. Osman’ın, vefat Bursa Mutasarrıfı İsmail Paşa b. Ahmed’de olan alacağının bir kısmını hanımı Ayşe Hatun bt. Eyüb Çavuş’dan aldığı</b><br><br>Sâbıkā Bursa sancağına ber-vech-i arpalık mutasarrıf iken maktûlen vefât eden İsmail Paşa b. Ahmed’in hayatında livâ-i mezbûrede mütesellimi olan es-Seyyid Ahmed Ağa b. es-Seyyid Osman meclis-i şer‘-i şerîf-i enverde müteveffâ-yı mezbûr İsmail Paşa’nın verâseti zevce-i metrûkesi Ayşe Hatun bt. Eyüb Çavuş ile sulbî sagīr oğlu Mehmed Bey’e ve sulbiye kebîre kızı Zeliha Hanım’a münhasıra olup kable’l-kısme sagīr-i mezbûr Mehmed Bey dahi fevt olup verâseti vâlide-i mezbûre Ayşe Hatun ile li-ebin kız karındaşı mezbûre Zeliha Hanım’a ve li-ebin ammi Osman Efendi’ye münhasıra ve tashîh meseleleri bi-tarîkı’l-münâsahati’ş-şer‘iye yetmiş iki sehimden olup sihâm-ı mezbûreden yirmi üç sehimi mezbûre Ayşe Hatun’a ve kırk iki sehimi mezbûre Zeliha Hanım’a ve bâkī yedi sehimi merkūm Osman Efendi’ye isâbet eylediği şer‘an zâhir ve müte‘ayyen oldukdan sonra tereke-i müteveffâ-yı mezbûra vâzı‘atü’l-yed olan mezbûre Ayşe Hatun tarafından husûs-ı âti’z-zikri tasdîka vekîl-i müsecceli olan bâ‘isü hâze’l-kitâb Ahmed Çelebi b. Mustafa mahzarında ikrâr-ı tâm edip bundan akdem livâ-i mezbûr taraf-ı Saltanat-ı aliyye’den mûmâ-ileyh İsmail Paşa’ya tevcîh olundukda iki defada benden bin yüz guruşumu istidâne ve kabz ve livâ-i mezbûra beni mütesellim nasb u ta‘yîn ve deyn-i mezbûru zikrolunan mütesellimlik mahsûlünden kabz ve istifâya beni vekîl etmekle ben dahi ba‘de’l-kabûl zikrolunan mütesellimliği altı ay ve on üç gün zabt ve mahsûlâtından ba‘de ihrâci’l-mesârif kendiye âid olan [57b] meblağdan deyn-i mezbûrun altı yüz dokuz guruşunu ahz u istifâ edip dört yüz doksan guruş hakkım bâkī kalmağın hatta bin yüz beş senesi şehr-i Recebi’l-ferd’inin altıncı günü Bursa kadısı olan umdetü’l-mevâliyyi’l-izâm Ahmed Efendi huzûrunda mûmâ-ileyh İsmail Paşa’nın vekîl-i şer‘îsi olan Hüseyin Ağa b. Ali ile mürâfa‘a-i şer‘ olduğumuzda meblağ-ı bâkī-i mezbûr dört yüz doksan guruş mûmâ-ileyh zimmetinde hakkım olduğu zâhir ve müte‘ayyen olmağla şer‘an edâsına tenbîh ve işbu hüccet-i şer‘iye dahi tahrîr olundukdan sonra kable’l-edâ zimmetinde iken maktûlen fevt olup terekesine veresesi mezbûrûn vâzı‘u’l-yed olmağla meblağ-ı mezbûrdan müvekkile-i mezbûrenin ber-vech-i muharrer yirmi üç sehim hissesi için edâsı lâzım gelen yüz elli altı buçuk guruşun hâlâ yüz on guruşunu müvekkile-i mezbûre Ayşe Hatun yedinden ahz u kabz edip mâ‘adâ hissesi olan kırk altı buçuk guruş ve bi’l-cümle müteveffâ-yı mezbûr ile ile’l-vefât beynimizde cereyân eden sâir ahz u i‘tâya müte‘allika âmme-i da‘vâdan ancak mezbûre Ayşe Hatun’un zimmetini ibrâ-i âmm-ı kātı‘ü’n-nizâ‘la ibrâ ve ıskāt eyledim min-ba‘d mezbûre Ayşe Hatun ile da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşer min-şehri Ramazani’l-mübârek sene [1]107<br><br>Şuhûdü’l-hâl: Mehmed Çelebi b. İbrahim, Mustafa Ağa b. Hızır sâkin-i Bursa, Pazarcı Mustafa Beşe, Mustafa Efendi b. Hasan, es-Seyyid Mehmed Efendi b. İbrahim Pazarcı, Abdurrahman Efendi b. Mustafa Muhâsebeci</p>          <br><a title="Önceki sayfa" style="text-decoration:none" href="./ayrmetin.php?idno=28582"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28584"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o859"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>