﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 376<br>Hüküm no: 380<br>Orijinal metin no: [48a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Hüseyin’in Taraklıborlu’daki bağını Mustafa b. İbrahim’e sattığı</b><br><br>Mübâya‘a.<br><br>Fi’l-asl vilâyet-i Anadolu’da Taraklıborlu kazâsına tâbi‘ Bağlarbaşı nâm karye sükkânından olup hâlâ mahmiye-i İstanbul’da Sultan Mehmed kurbünde sâkin Mehmed b. Hüseyin meclis-i şer‘-i hatîr-i lâzımü’t-tevkīrde işbu râfi‘u’l-kitâb Mustafa b. İbrahim mahzarında ikrâr ve takrîr-i kelâm edip karye-i mezkûre sınırı dâhilinde vâki‘ bir tarafı Şaban Bey mülkü ve bir tarafı Ferhad nâm kimesne mülkü ve bir tarafı Ramazan nâm kimesne mülkü ve taraf-ı âharı tarîk-i âm ile mahdûd bir bâb tahtânî beyti ve altı tahta bağı ve bostan yerini ve eşcâr-ı müsmire ve gayr-ı müsmireyi müştemil bağımı bi-cümleti’t-tevâbi‘ ve’l-levâhık ve bostan yerini ve eşcâr-ı müsmire ve gayr-ı müsmireyi müştemil bağımı bi-cümleti’t-tevâbi‘ ve’l-levâhık fıddî râyic fi’l-vakt yedi bin akçeye mezbûr Mustafa’ya bey‘ ol dahi iştirâ ve kabûl eyledikden sonra semeni olan meblağ-ı mezbûr yedi bin akçeyi mezbûr Mustafa yedinden ahz u kabz edip meblağ-ı mezbûru mahâllinde kabza taslît eyledim dedikde mukırr-ı muzbûru vech-i muharrer üzere cârî olan ikrârında mezbûr Mustafa vicâhen tasdîk ve şifâhen tahkīk etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ aşer min-şehr-i Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Hamdi Efendi b. el-Hâc Süleyman, Emrullah b. Mustafa, es-Seyyid Mehmed Çelebi b. el-Hattât, Hasan b. Davud, Hüseyin b. el-Hâc Hüseyin, Osman Çelebi b. Mustafa, Halil b. Ahmed Kethudâ-yı Muhzırân Abdi Çelebi b. Hüseyin, Gazenfer b. Tevekkül, Kasap Mustafa b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25266"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25268"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1019"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>