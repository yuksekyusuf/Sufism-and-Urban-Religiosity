﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 710<br>Hüküm no: 567<br>Orijinal metin no: [132a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayyım İbrahim Efendi’nin terekesi</b><br><br>Mahmiye-i İstanbul’da Bahçekapısı kurbünde Hobyar mahallesinde sâkin iken bundan akdem vefât eden Kayyım İbrahim Efendi b. Ali’nin verâseti zevce-i metrûkesi Saliha Hatun bt. İsmail ve sulbî sagīr oğlu Mustafa’ya münhasıra oldukdan sonra zikr olunan sagīr-i mezbûrun tesviye-i umûruna kıbel-i şer‘den vasiyy-i mansûbesi ve vâlidesi mezbûre Saliha Hatun ve üzerine hasbî nâzır nasb olunan Ahmed Beşe b. Receb talebiyle müteveffâ-yı mezbûrun tahrîr olunan defteridir ber-vech-i âtî zikr şüd.<br><br>Fî 22 min-Cumâdelûlâ sene 1110.<br><br>Mushaf-ı şerîf 500 akçe Dürer Gurer 400 akçe Mecmû‘a ...? risâle 14 800 akçe<br><br>Cemî‘ kütüb: 1.700 akçe<br><br>Yemenî yorgan 4 600 akçe Beledî döşek 120 akçe Gılâf-ı yasdık 6 360 akçe Minder 240 akçe Alaca kilim 2 240 akçe Velense 2 200 akçe Tencere ma‘a kapak 2 480 akçe Sahan 4, nalbeki 4 240 akçe Sini 2, tâbe 1 460 akçe Kahve ibriği 2, tepsi 2 120 akçe Leğen ibrik 150 akçe Güğüm 2, tas 1, kefgir 1 470 akçe Köhne kavuk 4 ve destâr 1 117 akçe Mor sof ferâce 380 akçe Mâî çuka dilki kürk 750 akçe Köhne nîmten-i kuzu 2 300 Mâî çuka nîmten 213 akçe Kırmızı çakşır 480 akçe Köhne çuka çakşır 100 akçe Neftî kapama 300 akçe Bogası kapama 60 akçe Alaca sâde 450 akçe Bogası sâde 150 akçe Beyâz sâde 1, alaca zıbın 2 250 akçe Pabuş ma‘a terlik 80 akçe Der-zimmet-i Sefer Beşe 840 akçe Müteveffâ-yı mezbûrun perdahcı dükkânında olan eşyâ bahâsı 810 akçe Müteveffâ-yı mezbûr nukūd akçesi be-hesâb-ı hurda 3.120 akçe<br><br>Cem‘an yekûn be-hesâb-ı sağ: 13.780 akçe<br><br>[132b] Minha’l-ihrâcât<br><br>Techîz ve tekfîn 1.300 akçe Mehr-i müeccel be-şehâdet-i Halil Efendi [b.] Ahmed, Derviş Ahmed b. İsmail gıbbe’t-tahlîfi’ş-şer‘î 2.000 akçe Düyûn-ı müteferrika-i müsbete be-şehâdet-i mezbûrân gıbbe’t-tahlîfi’ş-şer‘î 1.900 akçe Dellâliye ve dükkâniye 320 akçe Harc-ı hüccet-i vesâyet 240 akçe Resm-i âdî 200 akçe Huddâmiye ve kaydiye-i defter 20 akçe<br><br>Yekûn: 5.780 akçe<br><br>Sahhe’l-bâkī be-hesâb-ı sağ: 8.000 akçe<br><br>Hissetü’z-zevce 1.000 akçe Hissetü’l-ibn 700 akçe<br><br>Sagīr-i mezbûr Mustafa’ya kıbel-i şer‘den vâlidesi mezbûre Saliha vasiye ve üzerine ammisi Ahmed Beşe b. Receb nâzır ta‘yîn şüd.<br><br>Fi’t-târîhi’l-mezbûr li-seneti’l-mezbûre.<br><br>Şuhûdü’l-hâl: Halil Efendi b. Ahmed, Mehmed Efendi b. Veliyüddin, Mehmed Çelebi b. Halil, Müezzin Mehmed Efendi b. Yunus</p>          <br><a title="Önceki sayfa" style="text-decoration:none" href="./ayrmetin.php?idno=37510"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37512"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0710"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1113"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>