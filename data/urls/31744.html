﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 354<br>Hüküm no: 336<br>Orijinal metin no: [45b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed Dede’nin nakliye bedelinden Ahmed Ağa’da olan alacak davasında anlaşma sağlanması</b><br><br>1300 guruşa sulh<br><br>Ma‘rûz<br><br>Mahrûse-i Galata’ya muzâfe kasaba-i Tophâne sâkinlerinden es-Seyyid Mehmed Dede b. Mustafa meclis-i şer‘-i enverde Galata Yağkapanı tüccârından Ahmed Ağa b. Ali muvâcehesinde şerîki Kırımî el-Hâc Ömer Ağa hâzır olduğu hâlde işbu Ahmed Ağa hâzır-ı merkūm el-Hâc Ömer Ağa ile şerîk oldukları hâlde ber-vech-i iştirâk mâlik oldukları Çekdirme ta‘bîr olunur Karaböcekoğlu yedinde olan sefînesine benim kendi malımdan hamûle tahmîl ve Âsitâne-i aliyye’de kendülere îsâl etmek üzere emirleriyle beni İbrail iskelesine irsâl ben dahi iskele-i merkūmeye vusûlümde kendi malımdan sefîne-i mezbûreye şa‘îr ve âhar eşyâ iştirâ ve tahmîl edip cem‘an emirleriyle malımdan altı bin altı yüz yirmi guruş sarf eyledikden sonra şerîki Kırımî işbu el-Hâc Ömer Ağa’nın hissesine isâbet eden üç bin üç yüz on guruşunu tamamen ahz ü kabz edip işbu Ahmed Ağa’dan dahi üç bin üç yüz on bir guruşdan bin yüz yetmiş guruşunu ahz edip meblağ-ı mezbûrdan hâlâ zimmetinde bâkī iki bin yüz kırk guruşu taleb ve da‘vâ eylediğimde ol dahi ba‘de’l-inkâr müdde‘âmı isbât esnâsında iken beynimzde muslihîn tavassut etmekle ber-minvâl-i meşrûh tasaddî eylediğim da‘vâ-yı mezkûrumdan kat‘a li’n-nizâ‘ bin üç yüz guruş üzerine bi’t-terâzî ba‘de’s-sulh ve’l-kabûl meblağ-ı mezbûr bedel-i sulh olan bin üç yüz guruşdan mâ‘adâ sekiz yüz kırk guruşdan mezbûr Ahmed Ağa’nın zimmetini ibrâ-yı âmm-ı sahîh-i şer‘î ile ibrâ ve iskāt-ı hak eyledim dedikde, ol dahi ba‘de’t-tasdîk ibrâdan müstesnâ bedel-i sulh olan meblağ-ı merkūm bin üç yüz guruşun edâsına merkūm Ahmed Ağa’ya tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 15 R sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31743"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31745"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>