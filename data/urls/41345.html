﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 222<br>Hüküm no: 196<br>Orijinal metin no: [49a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fazlullah Efendi b. İbrahim ile Antakî Mustafa Efendi’nin alacak davasında sulh oldukları</b><br><br>Medîne-i Şâm-ı cennet-meşâm ahâlîsinden Fazlullah Efendi b. İbrahim nâm kimesne meclis-i şer‘-i hatîr-i lâzımü’t-tevkīrde sâbıkā medîne-i mezbûre kādısı olan a‘lemü’l-ulemâi’l-izâm efdalü’l-fudalâi’l-fihâm Antâkî Mustafa Efendi taraf-ı bâhirü’ş-şereflerinden husûs-ı âti’l-beyâna vekîl olduğu Abdi b. Receb ve Mehmed b. Hasan nâm kimesneler şehâdetleri ile şer‘an sâbit olan Mahmud Efendi b. Halil nâm kimesne mahzarında ikrâr ve takrîr-i kelâm edip müvekkil-i mûmâ-ileyh Mustafa Efendi ber-vech-i muharrer bundan akdem medîne-i mezbûre kādısı iken medîne-i mezbûreye tâbi‘ Benî Kinâne ve Havran nâhiyeleri niyâbetini bana sipâriş edip yedime mürâsele verdiklerin[d]e nâhiyeteyn-i mezbûreteyne urbân müstevlî olup zabtetmek emr-i asîr olmağın niyâbet-i mezbûreyi kabûl eylemediğim ecilden müvekkil-i mûmâ-ileyh beni kal‘aya [49b] habs edip bi-gayr-ı vechin şer‘î üç yüz altmış beş esedî guruşumu ahz ü kabz ve mesârifine sarf ile istihlâk etmeğin hâlâ meblağ-ı mezbûr üç yüz altmış beş esedî guruşu müvekkil-i mûmâ-ileyhden hâkim-i muvakki‘-i sadr-ı kitâb -tûbâ-lehû ve hüsnü-meâb- hazretleri huzûrunda da‘vâ ve taleb eylediğimde onlar dahi bi’l-külliye inkâr edip ben-dahi ba‘de’l-isbât tezkiye sadedinde iken beynimize muslihûn tavassut edip da‘vâ-yı mezkûremden beni müvekkil-i mûmâ-ileyh Mustafa Efendi ile beynimizde <<muslihûn>> iki yüz yirmi beş guruş üzerine inşâ-i akd-i sulh ettiklerinde ben-dahi sulh-i mezbûru kabûl edip ve bedel-i sulh olan meblağ-ı mezbûr iki yüz yirmi beş esedî guruşu müvekkil-i mûmâ-ileyh yedinden tamamen ahz ü kabz eylediğimden sonra meblağ-ı bâkiyeye müte‘allika âmme-i de‘âvî ve mutâlebâtdan ben mûmâ-ileyh Mustafa Efendi’nin zimmetini ibrâ ve ıskāt edip ol dahi bedel-i sulh-i mezbûra müte‘allika âmme-i de‘âvî ve mutâlebâtdan benim zimmetimi ibrâ ve ıskāt eyledi dedikde gıbbe’t-tasdîkı’ş-şer‘î ma-vaka‘a bi’t-taleb ketb olundu.<br><br>Fi’l-yevmi’s-sâmin min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: İsmail Efendi b. Cemaleddin, Mehmed Çelebi b. İsmail, Şâmî Ahmed Efendi b. Muhibbüddin, Ahmed Çavuş el-Mübâşir, Abdi Çelebi b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=41344"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41346"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o452"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>