﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 656<br>Hüküm no: 697<br>Orijinal metin no: [107b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vulçıtrın Sancağı ile Üsküb ve Kratova nezaretini mutasarrıf olan Mahmud Paşa’nın Üsküb kazasındaki bazı emlak, arazi ve hayvanlarını İbrahim Çelebi b. Hasan’a sattığı</b><br><br>Bi’l-fi‘il ber-vech-i arpalık Vulçıtrın Sancağı ve Üsküb ve Kratova nezâretini mutasarrıf olan emîrü’l-ümerâ’i’l-kirâm Mahmud Paşa tarafından bey‘-i âti’z-zikri ikrâra vekîl olup vekâlet-i mahkiyesi Bayram Ağa b. Mustafa ve Abdünnebi b. Veli şehâdetleriyle sâbite olan Osman Paşa kethüdâsı Ahmed Ağa b. Abdünnebi meclis-i şer‘-i hatîr-i lâzimü’t-tevkīrde mahmiye-i Üsküb mahallâtından Kadiriler mahallesi sükkânından sâhibü’l-kitâb İbrahim Çelebi b. Hasan nâm kimesne mahzarında ikrâr-ı tâm ve ta‘bîr-i merâm edip Üsküb kazâsına tâbi‘ Ağaköyü dâhilinde inde’l-cîrân ma‘lûmetü’l-hudûd dâhilen iki bâb beyti ve kileri ve sofayı ve iki anbarı ve fırını ve bi’r-i mâyı ve zevât-ı eşcâr-ı müsmire arsayı ve hâricen bir bâb beyti ve ahırı ve sofayı ve samanlığı ve harman yerini ve bir bâb demirci dükkânını ve bi’r-i mâyı ve arsayı muhtevî olup çiftlik ta‘bîr olunur musakkafâtı ve bir re’s ineği ve buzağıyı ve bir re’s yunduyla bi-cümleti’l-hudûd ve karye-i mezbûre haddinde vâki‘ lede’l-ahâlî ve’l-cîrân ma‘lûmetü’l-hudûd sekiz çapalık iki kıt‘a bağları ve Rahmanlı nâm karye haddinde vâki‘ ma‘lûmetü’l-hudûd tahmînen ( ) çapalık diğer iki kıt‘a bağları ve yine Ağaköyü dâhilinde vâki‘ koyun kışlasını mûmâ-ileyh Mahmud Paşa bi-safkatin vâhidetin on bin fıddî râyic fi’l-vakt akçeye mezbûr İbrahim Çelebi’ye bâtten bey‘ ve teslîm eyledi hâlâ semeni olan meblağ-ı ma‘hûdü’l-kadri yedinden tamâmen ahz u kabz edip emlâk-i mezbûreyi mahallinde kabza taslît eyledim ba‘de’l-yevm emlâk-i mezbûra sâlifü’z-zikr İbrahim’in mülk-i müşterâsıdır keyfe mâ yeşâ ve yahtâr mutasarrıf olsun dedi dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb ve imlâ olunup yed-i tâlibe def‘ olundu cerâ zâlike ve hurrire.<br><br>Fi’l-yevmi’s-sâlis aşer min-Şa‘bâni’l-mu‘azzam li-sene semân ve sittîn ve elf.<br><br>Şühûdü’l-hâl: Ali Çelebi, Fahrü’l-emsâl Hasan Paşazâde Yusuf Bey, Mehmed Çelebi tâbi‘-i Mahmud Paşa, Abdürrahim Bey kethüdâ-yı Mahmud Paşa, Hüseyin Çavuş tâbi‘-i Mahmud Paşa, Mehmed Çavuş tâbi‘-i Mahmud Paşa, Musâhib Beşir Ağa’nın kethüdâsı Mustafa Ağa, Abdullah b. Veli.</p>          <br><a title="Önceki sayfa" style="text-decoration:none" href="./ayrmetin.php?idno=40975"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40977"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b656"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o805"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>