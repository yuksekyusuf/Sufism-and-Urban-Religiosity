﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 294<br>Hüküm no: 326<br>Orijinal metin no: [54a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın vasiyeti ve vasiyetini yerine getirmek üzere Seyyid Hüseyin Ağa’yı vasi tayin etmesi</b><br><br>Husûs ile vasiyetnâme,<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan mevlana es-Seyyid Numan Efendi mahmiye-i İstanbul’da Kabasakal mahallesinde vâki‘ Hâssa Hasekilerinden es-Seyyid Hüseyin Ağa b. İsmail’in menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i Nebevî ettikde mezbûr es-Seyyid Hüseyin Ağa’nın vâlidesinin karındaşı oğlu olup menzil-i mezkûrda misâfiren sâkin Ahmed Ağa b. Abdullah meclis-i ma‘kūd-ı mezkûrda zikri âtî vesâyâsını tenfîze vasîyy-i muhtâr nasb ü ihtiyâr eylediği işbu bâ‘isü’l-vesîka mezbûr es-Seyyid Hüseyin Ağa mahzarında ikrâr-ı tam ve takrîr-i kelâm edip ben bi-emrillâhi te‘âlâ vefât eylediğimde cemî‘ malımı ve zimem-i nâsda olan hukūkumu mezbûr es-Seyyid Hüseyin Ağa ahz ü kabz edip yüz elli guruş ile sünnet-i seniyye üzere techîz ve tekfînim görüp düyûn-ı müsbetem zuhûr eder ise ba‘de’l-edâ bâkī kalan terekemin sülüsünü ifrâz ve sülüs-i mezkûrdan yüz guruş iskāt-ı salât ve kefâret-i savb ve yemîn ve nüzûrât ve bâkī kalmış zükûtum için devr ve fukarâ-yı Müslimîne tasadduk oluna ve sülüs-i mezkûrdan iki yüz guruş ile münâsib ve muhtâc olan bir mahâlde bir bi’r-i mâ hafr oluna ve yine sülüs-i mezkûrdan yüz guruşdan iki yüz guruşa iki cild mushaf-ı şerîf iştirâ olunup müstahıkkīnden bir kimesneye verile ve sülüs-i mezkûrdan fazla kalır ise fazla-i mezbûre vasîm mezbûr yediyle vücûh-ı birr ü hayrâta harc ü sarf oluna ve sülüsân terekemi dahi vereseme îsâle mezbûr es-Seyyid Hüseyin Ağa’yı vasîyy-i muhtâr nasb ü ta‘yîn eylediğimde ol dahi vesâyet-i mezkûreyi kabûl ve merâsimini kemâ-yenbagī edâya ta‘ahhüd eyledi dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî-gurre-i B sene [1]242.<br><br>Şühûdü’l-hâl: Mehmed Çelebi el-muhzır, Es-Seyyid Sadullah Efendi b. es-Seyyid Ahmed Haşim Bey, Mehmed Efendi b. el-Hâc Mehmed, Berber Hüseyin Ağa b. Mehmed, Osman Ağa b. el-Hâc Halil, Mehmed Şakir Efendi b. Hüseyin, Lütfullah Efendi b. ( ), Çukadâr Mustafa Ağa.</p>          <br><a title="Önceki sayfa" style="text-decoration:none" href="./ayrmetin.php?idno=38705"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38707"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>