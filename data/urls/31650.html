﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 271<br>Hüküm no: 242<br>Orijinal metin no: [31b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed Sadık Ağa’nın Yağkapanı esnafına reis ve nazır tayin olunması</b><br><br>Yağkapanı nâzırı nasbı.<br><br>Ma‘ruz,<br><br>Âsitâne-i aliyye’de Sebzehâne kurbünde vâki‘ revgan-ı zeyt tüccârından es-Seyyid el-Hâc Mustafa Ağa ve es-Seyyid el-Hâc Ali Ağa ve Hafız el-Hâc Mehmed ve es-Seyyid Halil Ağa ve İsmail Ağa ve Hasan Ağa ve sâir bi’l-cümle ehl-i İslâm ve ehl-i zimmet meclis-i şer‘-i münîrde tüccâr-ı mezbûrdan el-Hâc Mehmed Sadık Ağa mahzarında işbu yedimizde olup bin iki yüz bir senesi Cemâziyelevvel’inin yirmi dördüncü günü târihiyle müverrah ve ol târihde İstanbul kādısı olup bundan akdem irtihâl-i dâr-ı bekā eden fazîletlü Mustafa Aşir Efendi hazretlerinin hatmiyle mahtûm bir kıt‘a i‘lâm nâtık olduğu üzere yedimizde mevcûd ve taşradan vürûd edecek revganı isrâf ve bilâ-muktezî tama‘-ı hâmından nâşi eyyâm-ı kalîlde bey‘le itlâf etmeyip vakit ve hâle göre ale’t-tedrîc bey‘ ve bir tarafdan istihzâra bezl-i himmet ve ibâdullâha hizmet ve tahsîl-i rızâ-yı veliyyü’n-ni‘amîde sa‘y ve dikkat edip umûr-ı mezkûremizde kemâl-i kıyâm ve ihtimâm ve istihkâm olunmak için mezbûr el-Hâc Mehmed Sadık Ağa cümlemiz üzerine reis ve nâzır nasb olunup biz dahi ona ittibâ‘ ve inkıyâd ve içimizden hilâf-ı şurût hareket eder bulunur ise tedîbe râzı olmuş idik. Lâkin birkaç mâhdan beri merkūm el-Hâc Mehmed Sadık Ağa umûrumuza karışmadığına mebnî taşradan revgan-ı mezkûr vürûdunda isrâf ve bilâ-muktezî eyyâm-ı kalîlde bey‘le itlâf olunmağla el-hâletü hâzihî merkūm el-Hâc Mehmed Sadık Ağa yine ke’l-evvel cümlemiz üzerine reis ve nâzır nasb ü ta‘yîn olunması murâdımızdır dediklerinde merkūm el-Hâc Mehmed Sadık Ağa tüccâr-ı mezbûrûn üzerine kıbel-i şer‘den kemâ-kân reis ve nâzır nasb ü ta‘yîn olundukda ol dahi kabûl ve hizmet-i lâzımesini kemâ-yenbagī edâya ta‘ahhüd ve iltizâm eylediği İstanbul Mahkemesi’nden huzûr-ı [âlîlerine i‘lâm olundu.]<br><br>Fî 15 S sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31649"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31651"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>