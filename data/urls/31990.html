﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 582<br>Hüküm no: 582<br>Orijinal metin no: [84a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Edhem Efendi’nin Kahveci Mustafa Beşe’den borç olarak verdiği paradan yüz on kuruş alacağı olduğu</b><br><br>110 guruş hüküm<br><br>Ma‘rûz<br><br>İbrahim Edhem Efendi b. Mehmed Emin meclis-i şer‘-i münîrde Kahveci Mustafa Beşe b. Mustafa muvâcehesinde merkūm Kahveci Mustafa Beşe zimmetinde bundan akdem malımdan ve yedimden iktirâz ve kabz eylediği yüz elli guruşun kırk guruşunu mezbûra dakīk-i hâs ve mest ve papuş ve sabun semenlerinden zimmetimde deynim olan kırk guruşa takasan ba‘de’t-tenzîl bâkīsi olan yüz on guruşu merkūm Mustafa Beşe’den hâlâ taleb ederim deyü da‘vâ etdikde ol dahi cevâbında benim müdde‘î-i mezbûr zimmetinde meblağ-ı merkūm kırk guruşdan mâ‘adâ binişlik çuka ve İstanbul şalîsi ve çuka çakşır ve kömür semenlerinden üç yüz seksen bir guruş ki cem‘an dört yüz yirmi bir guruş alacağım olmağla meblağ-ı merkūm yüz elli guruşu deyn-i mezkûrunun ol-mikdârına mahsûben kabz etmemle mâ‘adâsı olan iki yüz yetmiş bir guruşu mezbûr İbrahim Edhem Efendi’den taleb ederim deyü eylediği da‘vâsına ikāmet-i beyyineden izhâr-ı acz ve tahlîfe dahi tâlib olmamağla merkūm Mustafa Beşe da‘vâ-yı mezkûresiyle bilâ-beyyine mu‘ârazadan ba‘de’l-men‘ sâlifü’l-beyân ikrâr ü i‘tirâfı üzere makbûzu olan yüz elli guruşdan kırk guruşu deyn-i mezkûra mahsûben ba‘de’t-tenzîl bâkīsi olan yüz on guruşu müdde‘î-i merkūm İbrahim Edhem Efendi’ye edâsıyla Mustafa Beşe’ye tenbîh olunduğu İstanbul Mahkemesi’nden huzûr.<br><br>Fî 20 Şa‘bân sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31989"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31991"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b582"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>