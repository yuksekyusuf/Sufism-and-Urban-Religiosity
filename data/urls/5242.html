﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 322<br>Hüküm no: 318<br>Orijinal metin no: [70b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Attar esnafının Şark seferi için aralarında topladıkları paradan dolayı Mahmud Ağa b. Hüseyin ve Hamza Ağa b. Muslu ile olan davalarında sulh oldukları</b><br><br>Attâr hırfeti hüccetidir.<br><br>Mahmiye-i İstanbul’da attâr hırfetinin kethüdâsı olan el-Hâc Osman b. Abdullah ve Yiğitbaşı Mustafa b. Hüseyin ve üstâdlardan Abdullah Çelebi b. Abdürrahim ve Mehmed Çelebi b. İbrahim ve el-Hâc Mehmed b. Nasuh nâm kimesneler meclis-i şer‘-i şerîf-i enverde hırfet-i mezkûre erbâbından bâ‘isü’l-kitâb Mahmud Ağa b. Hüseyin ve Hamza Ağa b. Muslu nâm kimesneler mahzarında her biri ikrâr ve takrîr-i kelâm edip işbu sene-i mübârekede şark cânibine sefer-i hümâyûn mukarrer olup İstanbul esnâfından ordu ihrâcı fermân buyrulmağın hırfetimizin dört aded haymesi olup zikrolunan haymelere mezkûrân Mahmud Ağa ve Hamza Ağa’yı taraflarımızdan vekîl nasb ve ta‘yîn edip esnâf-ı mezkûre erbâbından ve mülhaklarımızdan cem‘ ve tahsîl eylediğimizden dört aded hayme mühimmâtına sarf etmek üzere mezbûrâna yedi yüz guruş def‘ ve teslîm olunup onlar dahi ba‘de’l-ahz ve’l-kabz Üsküdar sahrâsında Ordu-yı hümâyûna mu‘tâd ve kadîm üzere hizmet ederlerken sefer-i hümâyûn meks olunmağla medfû‘umuz olan meblağ-ı mezkûr yedi yüz guruşu taleb eylediğimizde cevâblarında makbûzumuz olan meblağ-ı mezkûrdan fazla yüz altmış guruş masrûfumuz vardır deyü def‘le mukābele etmeleriyle el-hâletü hâzihî merkūmân Mahmud Ağa ve Hamza Ağa ile medfû‘umuz olan meblağ-ı mezbûra müte‘allika da‘vâdan fâriğler olup onlar dahi ziyâde masrûfları olan meblağ-ı mezkûre müte‘allika da‘vâdan fâriğler olup ba‘de’l-yevm her birimiz âhar ile husûs-ı mezkûra müte‘allika da‘vâ ve nizâ‘ımız kalmayıp kat‘-ı nizâ‘ eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Cumâdelâhire li-sene selâse ve erba‘în ve mi’e ve elf.<br><br>Şuhûdü’l-hâl: Kethüdâ Mehmed Ağa b. Mehmed, Mehmed Çelebi b. Abdullah, Salih Çelebi b. Mustafa, Mustafa b. Süleyman, Hüseyin Çelebi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=5241"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5243"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b322"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o694"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>