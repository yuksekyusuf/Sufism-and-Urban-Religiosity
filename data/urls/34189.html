﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 60<br>Hüküm no: 11<br>Orijinal metin no: [2a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kömürcü Mehmed Ağa’nın sahibi olduğu kömürcü gediğini diğer Mehmed Ağa’ya sattığı</b><br><br>Kömürcü<br><br>Mahmiye-i İstanbul hısnı ebvâbından Cibâli Yenikapısı dâhilinde Karabaş mahallesinde sâkin Kömürcü el-Hâc Mustafa Ağa b. İbrahim tarafından husûs-ı câ’i’z-zikri ikrâr ve takrîre vekîl olduğu Kömürcü el-Hâc Mehmed Ağa b. Ahmed ve Kömürcü Ömer Ağa b. Mehmed Emin şehâdetleriyle sâbit olan Kömürcü el-Hâc Hasan Ağa b. Ömer meclis-i şer‘-i münîrde işbu bâ‘isü’l-kitâb Kömürcü Mehmed Ağa b. Osman mahzarında bi’l-vekâle ikrâr-ı tâm ve takrîr-i kelâm edip müvekkilim merkūm el-Hâc Mustafa Ağa akd-i âti’z-zikrin sudûruna değin yedimde mülküm olup mahalle-i mezkûre kurbünde Gül Câmi‘-i şerîfi mahallesinde kâin hudûdu ma‘lûm bir bâb kömürcü mağazası derûnunda mevcûde beyne’l-esnâf gedik ta‘bîr olunur on çuval ve iki kürek ve bir kantar ve bir kalbur ve bir çekmece ve bir akçe tahtası ve sâir âlât-ı lâzıme-i ma‘lûmemi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile merkūm Mehmed Ağa’ya sekiz yüz guruşa bey‘ ü temlîk ve teslîm eylediğimde ol dahi ber-minvâl-i meşrûh iştirâ ve temellük ve tesellüm ve kabz ve kabûl edip semen-i mezkûr sekiz yüz guruşu bana tamâmen ve kâmilen def‘ ü teslîm ve ben dahi yedinden bi’t-tamâm ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âm ile ibrâ ve iskāt eyledik fî-mâ ba‘d gedik-i mezkûrda benim aslâ ve kat‘â alâka ve medhalim kalmamışdır dedi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 7 Ramazan sene 1246<br><br>Şuhûdü’l-hâl: Halil b. Süleyman, Hüseyin Çelebi b. Yusuf, Kethüdâ-i muhzırân Hafız İsmail Ağa</p>          <br><a title="Önceki sayfa" style="text-decoration:none" href="./ayrmetin.php?idno=34188"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34190"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>