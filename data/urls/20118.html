﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 90<br>Hüküm no: 69<br>Orijinal metin no: [27b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Haydar Reis b. Abdülmennân’ın terekesinden Osman Beşe b. Ahmed’in alacağının ödenmesi</b><br><br>Osman Beşe b. Ahmed mahfil-i şer‘de mahmiye-i Galata tevâbi‘inden Fındıklı’da Selime Hâtun mahallesinde vefât eden Haydar Reis b. Abdülmennân’ın bint-i sulbiyesi Sabiha nâm sagīrenin cânib-i şer‘den mansûb vasîsi olan Murad Ağa b. Abdullah muvâcehesinde üzerine takrîr-i da‘vâ edip bundan akdem mezbûr Haydar Reis’e hâl-i hayâtında İskenderiye’de karz tarîkiyle yüz elli aded guruş-ı kebîr verdiğimden mâ‘adâ beynimizde kadri ve vasfı ma‘lûm pirinç dahi bey‘ ve teslîm edip ba‘dehû yedinden meblağ-ı mezbûrdan üç bin beş yüz akçesini alıp ve dahi beynimizde ba‘zı hesâbımız olmağla Akdeniz’de vâki‘ Bodrum cezîresinde beynimizde olan hesâbımız görülüp ba‘de küll-i hesâb mezbûr Haydar Reis zimmetinde on dört bin beş yüz akçe hakkım zuhûr edip meblağ-ı mezbûr on dört bin beş yüz akçeyi İstanbul’da dâyinim olan Sinan Paşa nâm solağa teslîm ile vermişdim. Mezbûr Haydar Reis İstanbul’a vâsıl olmazdan evvel müteveffâ olup meblağ-ı mezbûr zimmetinde kalmışdır, hâlâ vasiyy-i mezbûrun yedinde olan terekesinden taleb ederim deyip gıbbe’s-suâl vasiyy-i mezbûr bi’l-vesâye tereke-i mezbûreye vâzı‘ü’l-yed idiğini ikrâr ve deyn-i mezbûru bi’l-külliyye inkâr etmeğin müdde‘î-i mezbûrdan beyyine taleb olundukda udûl-i ricâlden mahalle-i mezbûrede sâkin Hamza b. Bâli ve İbrahim Çelebi b. Memi Reis nâm kimesneler li ecli’ş-şehâde mahfil-i şer‘a hâzırân olup istişhâd olunduklarında fi’l-vâki‘ zikr olunan cezîrede müteveffâ-yı mezbûrun, mezbûr Osman Beşe ile muhâsebesi görüldükde ba‘de küll-i hesâb müdde‘î-i mezbûra zimmetimde on dört bin beş yüz [28a] akçesi vardır deyû bizim huzûrumuzda ikrâr eyledi, biz bu husûsa şâhidleriz şehâdet dahi ederiz dediklerinde ba‘de’t-ta‘dîl ve’t-tezkiyye şehâdetleri makbûle oldukdan sonra mezbûr Osman Beşe’ye da‘vâ eylediği meblağ-ı mezbûr on dört bin beş yüz akçeyi müteveffâ-yı mezbûrdan hâl-i hayâtında ahz etmeyip vechen mine’l-vücûh zimmetini berî etmediğine yemîn teklîf olundukda ol dahi vech-i muharrer üzre alâ vefki’l-mes’ûl yemîn billâhi’l-aliyyi’l-azîm etmeğin mûcebi ile hükm olundu. Hurrire fî evâhiri Cumâdelâhire [sene 1026]<br><br><br>Şuhûdü’l-hâl: El-Hâc Abdi [b.] İbrahim, Mehmed Reis b. Mustafa, el-Hâc Nasuh b. Ramazan, Ahmed Beşe [b.] Abdullah ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20117"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20119"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o195"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>