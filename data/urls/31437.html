﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 90<br>Hüküm no: 29<br>Orijinal metin no: [4a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Ayşe’nin, Haseki Mehmed Emin Ağa aleyhindeki kahveci dükkânı gediği satışının iptali talebi</b><br><br>Mazbata derkenârı,<br><br>Ma‘rûz<br><br>Sâhibe-i arzuhâl mu‘arrefetü’z-zât Şerife Âişe Hanım bt. es-Seyyid Mustafa meclis-i şer‘-i enverde derûn-ı arzuhâlde mezkûrü’l-ism Haseki Mehmed Emin Ağa b. İbrahim tarafından husûs-ı âtîde vekâleti es-Seyyid Mehmed b. Abdullah ve Salih b. Mustafa şehâdetleriyle sâbit olan sulbiye kızı zâtı mu‘arrefe Fatıma Hatun bt. el-mezbûr Haseki Mehmed Emin Ağa mahzarında İstanbul’da Sultan Ahmed Câmi‘-i şerîfi kurbünde Atmeydanı’nda Firuzağa Câmi‘-i şerîfi karşısında kâin bir bâb kahve dükkânı gediğini müvekkil-i mezbûr Mehmed Emin Ağa bundan akdem Başmuhâsebe’de mukayyed mu‘teber gediklerden olmak şartıyla bana yedi yüz guruş semen-i makbûza bey‘, ben dahi iştirâ ve tesellüm etmiş idim. Lâkin gedik-i mezkûr mukayyed ve mu‘teber gediklerden olmamağla dükkân-ı mezkûrun mutasarrıfları bu esnâda fesh-i icâre birle gedik-i mezkûru mahv ve ilgā etmeleriyle semen olmak üzere medfû‘um olan yedi yüz guruşu şartla bey‘in fesâdına binâen müvekkil-i mezbûrdan istirdâd ederim deyü ba‘de’d-da‘vâ vekîl-i mezbûr cevâbında gedik-i mezkûru müvekkil-i mezbûr yedi yüz guruş semen-i makbûza bey‘ini ikrâr, lâkin şart-ı mezkûru inkârından mâ‘adâ işbu yedimde olan bir kıt‘a tahvîl mantûkunca müvekkilim babam mezbûr gedik-i mezkûru müdde‘iye-i mezbûreye cânib-i bey‘inde müdde‘iye-i mezbûrenin karındaşı işbu hâzır bi’l-meclis müderrisîn-i kirâmdan es-Seyyid Mustafa Efendi tarafından vekîli olarak akdiyle iştirâ ve gedik-i mezkûre ve semen-i merkūma ve sâire müte‘allika âmme-i da‘vâdan müvekkilim mezbûrun zimmetini müvekkilesi müdde‘iye-i mezbûreye izâfetle bi’l-vekâle kabûlü hâvî ibrâ ve iskāt etmiş idi deyü eylediği ibrâ ve kabûl müdde‘âsını müdde‘iye-i mezbûre ve hâzır-ı mezbûrdan her biri inkâr etmeleriyle vekîl-i mezbûr beyâna havâle olunup bir dahi meclis-i şer‘a gelmemekle henüz da‘vâlarına faysal verilmeyip bu vechile mazbût olmağın imtisâlen li’l-emri’l-âlî sûret-i zabtı İstanbul Mahkemesi’nden huzûr-ı [âlîlerine i‘lâm olundu.]<br><br>Fî 29 Receb sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31436"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31438"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o669"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>