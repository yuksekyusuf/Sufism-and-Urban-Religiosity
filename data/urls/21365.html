﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 452<br>Hüküm no: 301<br>Orijinal metin no: [72a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rıdvan Beşe’nin, merhum Bali Beşe b. Behram’ın şişehane ve şişecilikte ortağı olduğu, ortağının terekesinden intikal eden hisseleri varislerden satın aldığı</b><br><br>Medîne-i Hazret-i Eyübˈde Kiremitçi Süleyman mahallesinde sâkin iken bundan akdem vefât eden Bali Beşe b. Behramˈın verâseti zevce-i metrûkesi Canfeda Hatun ile sulbî sagīr oğlu Aliˈye ve mezbûre Canfedaˈnın batnında hamle münhasıra olup kableˈl-kısme mezbûr Ali dahi fevt olup verâseti vâlidesi mezbûre Canfeda ile sulb-ı mezkûra münhasıra olduğu şer‘an zâhir oldukdan sonra mezbûre Canfeda tarafından husûs-ı âtiˈl-beyâna vekîl olup zât-ı mezkûru alâ-ma‘rifet-i şer‘iye ile ârifân olan el-Hâc İbrahim b. Abdullah ve Mustafa Bey b. Murad şehâdetleriyle şer‘an vekâleti sâbite olan es-Seyyid Yusuf Çelebi b. es-Seyyid Halil ile haml-i mezbûre kıbel-i şer‘den vasî nasb olunan Esad Çelebi b. Mesud meclis-i şer‘de müteveffâ-yı mezkûrun şerîki olan işbu bâ‘isüˈl-vesîka Rıdvan Beşe b. Abdullah mahzarında her biri vekâleten ve vesâyeten ikrâr ve takrîr-i kelâm edip müteveffâ-yı mezbûr ile mezbûr Rıdvan Beşe şişecilik san‘atında zarar ve fâide beyinlerinde beraber olmak üzere şerîkler olup kable fesh-i akdiˈş-şirke mezbûr Bali Beşe vefât edip merkūm Rıdvan Beşe ile taht-ı icârelerinde olan medîne-i merkūme sûkunda vâki‘ şişehâne içinde mevcûd zeyl-i vesîkada isimleri muharrer olan bî-garaz Müslimîn tahmîn ve takvîm ile takvîm olunan hatab ve natruna ve envâ‘-ı şişe ve âlât-ı lâzıme bahâları ile zimem-i nâsda olup şişe bahâsı olan mal-ı şirket ki cem‘an dört yüz dokuz bin üç yüz üç akçenin nısfı olan iki yük dört bin altı yüz elli bir akçesi ber-mûceb-i defter-i kassâm-ı askerî müteveffâ-yı mezbûrun hakk-ı sırfı olduğu ledeˈş-şer‘ müte‘ayyin oldukdan sonra meblağ-ı mezbûrun yirmi bin altı yüz kırk iki akçesi zimem-i nâss-ı mezbûr ve yüz seksen dört bin dokuz yüz akçesine hatab ve natrun ve envâ‘-ı şişe ve âlât-ı lâzıme ta‘yîn olunup lâkin mürûr-ı eyyâmile mârrüˈz-zikr hatab ve natrun ve envâ‘-ı şişe ve âlât-ı mezbûreye vasîde kaldıkda menzil-i mevrûsun misilleriyle beyʻ ve semenleri i‘mâl olunmak haml-i mezkûre evvel olmağın her birimiz vekâleten ve vesâyeten müteveffâ-yı mezbûrun nısf hissesi olan hatab ve natrun ve envâ‘-ı şişe ve âlât-ı mezbûreyi Müslimîn-i merkūmîn takvîm üzre yüz seksen dört bin dokuz yüz akçeye nesîeten? bey‘ ve teslîm ol dahi ba‘deˈl-iştirâ veˈt-tesellüm semen-i merkūmu târih-i kitâbdan beş yüz kırk gün tamamına değin tecîl eylediğimizde merkūm Rıdvan Beşe dahi vech-i muharrer üzere kabûl ve ecl-i mezkûr tamamında zimem-i mezbûr yirmi bin altı yüz kırk iki akçe ile semen-i mezbûr yüz seksen dört bin dokuz akçeyi edâya müte‘ahhid olmağla eşyâ-i mezbûre müşteri hakkıdır dediklerinde gıbbeˈt-tasdîk mâ vaka‘a biˈt-taleb ketb olundu.<br><br>Fiˈl-hâmis-i aşer min-Receb sene [10]84.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21364"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21366"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b452"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o956"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>