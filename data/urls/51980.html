﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 538<br>Hüküm no: 1050<br>Orijinal metin no: [101a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Bursa’daki Yıldırım Hân Vakfı’na ait Tuzla’daki kefere bağlarından hasıl olan şıra öşrünün vakfa ait olduğu</b><br><br>Akzâ kuzâti’l-müslimîn evlâ vülâti’l-muvahhidîn ma‘denü’l-fazli ve’l-yakīn vârisü ulûmi’l-enbiyâ’i ve’l-mürselîn huccetü’l-hakkı ale’l-halki ecma‘în el-muhtas bi mezîdi inâyeti’l-meliki’l-mu‘în mevlânâ el-hâkim [bi] kazâi Üsküdar -zîdet fezâiluhû- tevkî‘-i refî‘-i hümâyûn vâsıl olıcak ma‘lûm ola ki mahrûse-i Bursa’[da] âsûde olan merhûm ve magfûrun-leh Sultân Yıldırım Hân -tâbe serâhu- evkāfında bi’l-fi‘l mütevellî olan Seyyid Cafer der-i sa‘âdetime âdem ve arzıhal gönderip evkāf-ı mezbûre karyelerinden Tuzla nâm karye keferesinin bağlarından hâsıl olan şıranın öşrü vakfa hâsıl kayd olunup zamânında vakıf için zabt olunan ve der fıçı olup taraf-ı âhardan dahl olunmak îcab eylemez iken mahrûse-i İstanbul’da vâki‘ hamr emîni olanlar a‘şârdan vakıf için zabt olunan şıradan dahi re‘âyâdan aldıkları resm-i fıçı taleb edip vakfa gadr u te‘addî eylemek[den] hâlî değildir der hayfdır men‘ olunup vakfın mahsûlüne dahl ve ta‘arruz olunmamak bâbında emr-i şerîf lâzım olduğu evkāf-ı mezbûre zâbitleri vakfın yerlerinde hâsıl olan şıranın öşrü der fıçı olup vakıf için zabt olundukda hamr emîni olanlar sâir re‘âyâdan aldıkları gibi vakıfdan dahi resm-i fıçı isteyip ol vechile rencîde ve muğâyir-i emr-i hümâyûn vakfın bağlarından hâsıl olan öşr-i şıradan bir akçe ve bir habbe aldırmayıp mâl-ı vakfa gadr ve zarar olmakdan be-gāyet hazer edeler ve bu bâbda nesne dahi almış ise onu dahi bî-kusûr hükm edip alıvermesi bu husûs için tekrâr kapıma şikāyete gelmeli eylemesin şöyle bilesiz ve ba‘de’n-nazar bu hükm-i hümâyûnumu vakıf zâbitleri ellerinde ibkā edip alâmet-i şerîfe i‘timâd kılasız. Tahrîren fi’l-yevmi’l-hâmis şehri Saferi’l-muzaffer li sene ihdâ ve elf. Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=51979"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51981"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b538"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o704"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>