﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 92<br>Hüküm no: 50<br>Orijinal metin no: [22b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Artin v. Bağdisar’ın Sahak v. Agob’u vekil tayin etmesi</b><br><br>Ahz [ü] kabz vekâlet-i devriye ile ibrâ<br><br>Hasköy’de Abdüsselam mahallesinde mütemekkin Artin v. Bağdisar zimmî meclis-i şer‘-i hatîr-i lâzımü’t-tevkīrde kız karındaşı işbu hâmiletü’r-rakīm Bitter bt. Bağdisar Nasrâniye tarafından husûs-ı âti’l-beyânda vekîl olduğu şahsı bilir Kigork v. Agob ve Karabet v. Avanes zimmîler şehâdetleriyle sâbit olan Sahak v. Agob zimmî muvâcehesinde ikrâr-ı tam ve takrîr-i kelâm edip işbu bir kıt‘a i‘lâm-ı şer‘î nâtıka olduğu üzere hâlâ Anadolu kādıaskeri fazîletlü Mehmed Tâhir Efendi’nin zimmetinde edâsı lâzım olan elli bin guruş deyni olup lâkin meblağ-ı mezbûrun ancak yirmi altı bin yedi yüz on guruşu benim ve mâ‘adâ beş bin sekiz yüz kırk dört guruşu gāib ani’l-meclis İstefan zimmînin ve bâkī on yedi bin dört yüz kırk altı guruşu müvekkile-i mersûme Bitter Nasrâniyenin olmağla ben alacağım olan yirmi altı bin yedi yüz on guruşun yirmi üç bin sekiz yüz on guruşunu ve gāib-i mersûm İstefan zimmî alacağı olan beş bin sekiz yüz kırk dört guruşun beş bin beş yüz guruşunu kabz etmemizle gāib-i mersûm İstefan zimmî alacağı olan meblağ-ı bâkī-i mezbûru Efendi-yi mûmâ-ileyhden kabzına tarafeynden müvekkile-i mersûmeyi bundan akdem tevkîl etmekle ben dahi zikri âtî kabza tevkîl edeceğim iki bin dokuz yüz guruşu kız karındaşım müvekkile-i mersûme Bitter Nasrâniye kendi malından ber-vech-i peşîn bana def‘ ü teslîm ben dahi yedinden tamamen ahz ü kabz edip meblağ-ı mezbûrdan müvekkile-i mersûme alacağı olan on yedi bin dört yüz kırk dört guruş ile benim hissemden bâkī kalan iki bin dokuz yüz guruşu dahi ber-vech-i peşîn bana medfû‘una takasan efendi-yi müşârün-ileyhden taleb ve da‘vâ ve ahz ü kabza ve makbûzundan benim alacağım olan iki bin dokuz yüz guruşu ber-vech-i peşîn bana medfû‘una takas ve mahsûba ve husûs-ı mezkûr mütevakkıf olduğu umûrun küllîsine tarafımdan küllemâ azeltüke fe ente vekîlî mefhûmu üzere vekâlet-i devriye ile müvekkile-i mersûme Bitter Nasrâniyeyi vekîl nasb ü ta‘yîn eylediğimde ol dahi vekâlet-i mezbûreyi kabûl edip ben husûs-ı mezkûra ve sâire müte‘allika da‘vâdan ben kız karındaşım mersûme ile vekîl-i mersûmun zimmetini ol dahi bi’l-asâle ve bi’l-vekâle benim zimmetimi her birimiz ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 12 S sene [1]242<br><br>Şühûdü’l-hâl: Muhzır Ebûbekir Çelebi, Muhzır Emin Çelebi, Muhzır Ali Çelebi, Muhzır İsmail, Muhzır Genç Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38429"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38431"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>