﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 448<br>Hüküm no: 452<br>Orijinal metin no: [65a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Livadya Kadısı Esad Efendi b. Ahmed’in Receb Ağa’ya altmış bin iki yüz akçe borcu olduğunu ikrar ettiği</b><br><br>Mahmiye-i İstanbul’da Yarhisar mahallesinde sâkin olup Vilâyet-i Rumeli’nde muvakkaten Livadya kādısı olan zahrü’l-kuzât Esad Efendi b. Ahmed meclis-i şer‘-i hatîr-i lâzimü’t-tevkīrde mahalle-i mezbûre sâkinlerinden işbu sâhibü’l-kitâb umdetü’l-emâcid ve’l-ekârim Receb Ağa tarafından husûs-ı âti’l-beyânı tasdîka vekîl olup nehc-i şer‘î ve tarîk-ı mu‘teber-i mer‘î üzere vekâleti sâbite olan zahrü’l-emsâl Ahmed Çelebi b. Abdülmennân mahzarında bi-tav‘ihî ikrâr ve i‘tirâf edip müvekkil-i mezbûr Receb Ağa yedinden bir def‘a üç yüz riyâlî guruş ve bir def‘a dahi yüz esedî guruş ik[ti]râz ve kabz eylediğimden mâ‘adâ müvekkil-i mezbûr yedinden müşterâ ve makbûz semeni târih-i kitâbdan bir sene tamâmına değin müeccel ve mev‘ûd vasıf ve cins ve mikdârı beynimizde ilm-i şer‘î ile ma‘lûm çuka ve kahve semeninden dahi yirmi beş bin iki yüz akçe ki cem‘an ecel-i mezbûr ile müeccel müvekkil-i mezbûr Receb Ağa’ya zimmetimde akçe hesâbı üzere altmış bin iki yüz akçe lâzimü’l-edâ ve vâcibü’l-kazâ deynim vardır dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâlis ve’l-ışrîn min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mehmed Ağa b. İbrahim, Ahmed Ağa b. Abdullah, Süleyman Efendi b. Abdullah, Mahmud Efendi el-kādî, Hasan Beşe b. Abdullah ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40730"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40732"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b448"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o848"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>