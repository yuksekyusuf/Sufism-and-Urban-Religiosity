﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 312<br>Hüküm no: 481<br>Orijinal metin no: [50b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kiremitci Mahallesiʼnde sâkin el-Hâc Hasan Ağa b. Osman’ın mülk menzilini Hamide Hatun’a sattığı</b><br><br>Medîne-i Hazret-i Ebâ Eyüb el-Ensârî −razıye anhu Rabbihi’l-Bârî− mahallesinden Kiremitçi Mahallesiʼnde sâkin el-Hâc Hasan Ağa b. Osman nâm kimesne meclis-i şerʻ-i şerîf-i enverde bâʻisetü’l-kitâb Hamide bt. el-Hâc Mehmed nâm hatunun zevci tarafından zikr-i âtî husûsu tasdîka müseccel vekîl-i şerʻîsi Ali Çelebi b. Kemaleddin mahzarında ikrâr ve takrîr-i kelâm edip akd-i âti’z-zikrin sudûruna değin yedimde olan hüccet-i şerʻiyye mantûku üzere mülküm olduğu mütehakkık mahalle-i mezbûrede vâkiʻ bir tarafdan el-Hâc Yusuf nâm kimesne menzili ve iki tarafdan Rukiye Hatun menzili ve bir tarafdan tarîk-i âm ile mahdûd fevkānî bir bâb oda ve bir dehliz ve tahtında ahur ve odunhâne ve bir mikdâr havluyu müştemil mülk menzilimi bi-cümleti’t-tevâbiʻ ve’l-levâhık tarafeynden îcâb ve kabûlü hâvî ve şürût-ı müfsideden ârî beyʻ-i bâtt-ı sahîh-i şerʻî ile yüz otuz guruşa müvekkile-i mezbûre Hamide Hatun’a beyʻ ve temlîk ve teslîm ol dahi ber-minvâl-i muharrer iştirâ ve temellük ve tesellüm ve kabz ve kabûl eyledikden sonra semeni olan meblâğ-ı mezkûr yüz otuz guruşu müvekkile-i mezbûre Hamide Hatun yedinden bi’t-tamam ve’l-kemâl ahz u kabz eyledim baʻde’l-yevm müştemilât-ı mezbûreyi hâvî menzil-i mahdûd-ı mezkûrda benim vechen mine’l-vücûh alâka ve medhalim kalmayıp müvekkile-i mezbûrenin mülk-i müşterâsı olmuşdur keyfe mâ-yeşâ ve yehtâr mutasarrıfe olsun dedikde gıbbe’t-tasdîki’ş-şerʻî mâ-vakaʻa bi’t-taleb ketb olundu.<br><br>Fi’l-yevmi’s-sânî işrîn min-şehri Rebîʻi’l-âhir li-sene ihdâ ve sittin ve miʼe ve elf.<br><br>Şuhûdü’l-hâl: Ömer Efendi el-imâm, mahalle-i mezbûr, Molla Yahya, el-müezzin, mahalle-i mezbûr, Mustafa Çelebi, Na‘lband, el-Hâc Emrullah Çelebi b. Hasan, Kolânî Mustafa Çelebi b. Mehmed, Derviş Emrullah b. Mehmed, Hüseyin Çelebi b. Mehmed, Hüseyin Çelebi b. Mehmed, Mehmed Çelebi el-muhzır, Musa Çelebi el-muhzır, Halil Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=17433"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17435"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o721"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>