﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 745<br>Hüküm no: 600<br>Orijinal metin no: [138b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boyacı Süleyman’ın hayatta iken Yusuf b. Abdullah’ı azat ettiği</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘den Mevlânâ Şerif Mehmed Efendi irsâl olunup ol dahi mahmiye-i İstanbul’da Kaliçeci Hasan Çelebi mahallesinde sâkin iken bundan akdem vefât eden Boyacı el-Hâc Süleyman b. Mehmed’in menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf eyledikde müteveffâ-yı mezbûrun verâseti zevceteyn-i menkûhateyn-i metrûketeyni Râbia Hatun bt. Abdullah ve Bahtiyar bt. Abdullah nâm hatunlara münhasıra oldukdan sonra müteveffâ-yı mezbûra rıkk-ı sâbıkını mu‘terif işbu orta boylu, kara gözlü, kara bıyıklı, Gürciyyü’l-asl Müslimetü’l-millet râfi‘ü’l-kitâb Yusuf b. Abdullah meclis-i ma‘kūd-ı mezbûrda zikr olunan sagīrlerin vâlideleri ve savb-ı şer‘den vasiye-i mansûbeleri olan mezbûre Râbia Hatun ile mezbûretân Emetullah? ve Âişe mahzarlarında üzerlerine da‘vâ ve takrîr-i kelâm edip seyyidim müteveffâ-yı mezbûr Boyacı el-Hâc Süleyman b. Mehmed b. Abdullah hâl-i kemâl-i sıhhatinde târîh-i rakamdan iki sene mukaddem huzûr-ı Müslimînde malından tahrîr ve i‘tâk ve zümre-i ahrâr-ı asiyyîne idrâc ve ilhâk etmeğin mezbûrât bana terekeden olmak üzere bi-gayr-ı hakkın vaz‘-ı yed eder suâl olunup sebîlim tahliye olunması matlûbumdur dedikde gıbbe’s-suâl ve’l-inkâr mevsûf-ı mezbûrdan müdde‘âsına beyyine taleb olundukda udûl-ı Müslimînden mahmiye-i mezbûrede Ali Paşa-i atîk mahallesinden el-Hâc Hüseyin b. Ali ve Cezerî Kasım Paşa mahallesinden Abdi b. Mehmed li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-vâki‘ müteveffâ-yı mezbûr Boyacı el-Hâc Süleyman b. Mehmed b. Abdullah hâl-i kemâl-i sıhhatinde fevtinden iki sene mukaddem mevsûf-ı mezbûr Yusuf b. Abdullah’ı huzûrumuzda malından tahrîr ve i‘tâk eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mevsûf-ı mezbûrun sebîli tahliye olunmağın vâki‘ hâli mevlânâ-yı mezbûr mahallinde tahrîr ba‘dehû ma‘an ba‘s olunan İbrahim b. Mehmed ile meclis-i şer‘a gelip vukū‘u üzere inhâ ve takrîr etmeğin mâ-vaka‘a kayd şüd.<br><br>Fî 24 min-şehr-i Rebî‘i’l-âhir li-sene aşer ve mi’e ve elf.<br><br>Şuhûdü’l-hâl: Ahmed Çelebi b. Şa‘bân, Mustafa b. Osman, Ahmed Çelebi b. Abdullah, el-Hâc Hasan b. Ali</p>          <br><a title="Önceki sayfa" style="text-decoration:none" href="./ayrmetin.php?idno=37543"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37545"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0745"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1106"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>