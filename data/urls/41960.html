﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 425<br>Hüküm no: 430<br>Orijinal metin no: [104a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bey’in Mustafa b. Receb aleyhindeki alacak davasının reddedilmesi</b><br><br>Hassa habbâzlarından Mehmed Bey b. Bâli nâm kimesne mahmiye-i İstanbul’da meclis-i şer‘-i hatîr-i lâzımü’t-tevkīrde vilâyet-i Anadolu’da Ulus kazâsı ahâlîsinden olup mahmiye-i mezbûrede müsâfiren sâkin işbu bâ‘isü’l-vesîka Mustafa b. Receb nâm kimesne mahzarında üzerine da‘vâ ve takrîr-i kelâm edip târîh-i kitâbdan dokuz ay mukaddem mezbûr Mustafa’ya kazâ-i mezbûr kādısı olan Hüseyin Efendi’den beynimizde ma‘lûm bir husûs için hüccet alıvermek üzere malımdan mezbûr Mustafa’ya otuz üç guruş def‘ ü teslîm ol dahi yedimden ahz u kabz eylediğinden sonra meblağ-ı mezbûru mezbûr Hüseyin Efendi’ye vermemekle hâlâ meblağ-ı mezbûru merkūm Mustafa’dan taleb ederim suâl olunsun, dedikde gıbbe’s-suâl mezbûr Mustafa cevâbında fi’l-hakīka kazıyye vech-i meşrûh üzere olduğunu ikrâr lâkin meblağ-ı mezbûru müdde‘î-i mezbûrun emri üzere merkūm Hüseyin Efendi’ye îsâl ve teslîm eyledim yedimde bir akçe ve bir habbe kalmadı deyücek mezbûr Mustafa husûs-ı mezbûrda emîn olup yemîniyle musaddık olmağla fi’l-hakīka meblağ-ı mezbûru memûr olduğu üzere Hüseyin Efendi’ye teslîm eyleyip red ve damândan üzerine bir nesne lâzım gelmediğine mezbûr Mustafa’ya yemîn teklîf olundukda ol dahi hasbe’l-mesûl yemîn billâhi’l-aliyyi’l-a‘lâ etmeğin mûcibince müdde‘î-i mezbûr Mehmed Bey bî-vech mu‘ârazadan men‘ olunup mâ-vaka‘a bi’t-taleb ketb olundu. Fi’l-yevmi’l-hâmis aşer min-Cumâdelâhire li-sene sitte aşere ve mi’e ve elf.<br><br>Şuhûdü’l-hâl: Emin Mehmed Efendi el-kâtib, Veliyüddin Efendi el-kādı, Ömer Efendi el-kâtib, Süleyman Efendi mukayyid, Abdurrahman Bey b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=41959"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41961"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b425"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>