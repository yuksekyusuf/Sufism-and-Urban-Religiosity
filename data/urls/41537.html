﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 60<br>Hüküm no: 7<br>Orijinal metin no: [2b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Faik Mahmud Efendi’nin hürriyetini ispat eden cariyesinden dolayı Hatice bt. Hasan’da olan alacağını tahsil etmesi</b><br><br>Anadolu kuzâtından olup mahmiye-i İstanbul’da Molla Aşkī mahâllesi ahâlîsinden Faik Mahmud Efendi b. Şeyh Ali nâm kimesne tarafından husûs-ı âti’l-beyana vekîl olduğu Ahmed b. Abdullah ve Murtaza Bey b. Abdurrahman nâm kimesneler şehâdetleriyle sâbit olan Ahmed Bey b. Mehmed nâm kimesne mahmiye-i mezbûrede meclis-i şer‘-i hatîr-i lâzımü’t-tevkīrde Hadîce bt. Hasan nâm hatun mahzarında bi’l-vekâle üzerine da‘vâ ve takrîr-i kelâm edip mezbûre Hadîce Hatun bundan akdem yedinde mülkü ve hakkı olmak üzere işbu hâzıra bi’l-meclis orta boylu çatık sarı kaşlı gök elâ gözlü Emine bt. el-Hâc Yahya nâm hatunu câriye-i memlûkesi olmak zu‘muyla müvekkil-i mezbûr Faik Mahmud Efendi’ye iki yüz guruş semen-i makbûza bey‘ ü teslîm ol dahi iştirâ ve tesellüm edip yedinde iken mezbûre Emine Hatun da‘vâ-i hürriyet edip ben mahmiye-i mezbûrede Kumkapı kurbünde Nişâncı mahâllesi ahâlîsinden olup hâlâ Mısr-ı Kāhire’de sâkin hürrü’l-asl olan mezbûr el-Hâc Yahya’nın firâşından hâsıl ve hürretü’l-asl olan zevce-i menkûhası Âişe nâm hatundan mütevellide hürretü’l-aslım deyü mezbûre Hadîce Hatun meclis-i şer‘de hâzıra olduğu hâlde benden da‘vâ ve ben dahi hürriyetini inkâr edicek mezbûre Emine Hatun ber-vech-i muharrer müdde‘âsını mahmiye-i mezbûrede Hoca Rüstem mahâllesinde sâkin olup mezbûre Emine’nin zâtını ma‘rifet-i şer‘iyye ile ârifân olan Hasan b. Mehmed ve Ali b. Osman nâm kimesneler şehâdetleriyle hâkim-i muvakkı‘-ı sadr-ı kitâb huzûrunda mezbûre Hadîce ile benim muvâcehemde vech-i şer‘î üzere isbât edip hürriyetine hükm ve sebîli tahliye olunmağın mezbûre Hadîce Hatun’a suâl olunup merkūme için müvekkil-i mezbûrdan semen deyü makbûzu olan meblağ-ı mezbûr iki yüz guruşu bi’l-vekâle bana redd ü teslîm etmek üzere tenbîh olunmak matlûbumdur dedikde gıbbe’s-suâl mezbûre Hadîce Hatun cevâbında fi’l-hakīka müvekkil-i mezbûra iki yüz guruşa câriye-i memlûke olmak üzere bey‘ ve kabz-ı semen eylediğini mezbûre Emine Hatun bâlâda tafsîl ü beyan olunduğu üzere hürretü’l-asl olduğunu müdde‘î-i mezbûr ile kendi muvâcehelerinde vech-i şer‘î üzere isbât olunup hürriyetine hükm olunan mezbûre Emine Hatun müvekkil-i mezbûra câriyesi olmak üzere iki yüz guruşa bey‘ ve kabz-ı semen eylediği bi-aynihâ mezbûre Emine olduğunu ikrâr u i‘tirâf etmeğin ikrârı mûcebince mezbûre Emine için semen nâmına müvekkil-i mezbûrdan makbûzu olan meblağ-ı mezbûr iki yüz guruşu vekîl-i mezbûra redd ü teslîme mezbûre Hadîce Hatun’a tenbîh birle mâ-vaka‘a bi’t-taleb ketb olundu.<br><br>Fi’l-yevmi’l-âşir min-Muharremü’l-haram li-sene sitte aşer ve mi’ete ve elf.<br><br>Şuhûdü’l-hâl: İsmail Efendi b. el-Hâc Siyavuş, Ömer Efendi el-kādı, Veliyüddin Efendi el-kādı, el-Hâc Mehmed Efendi el-kādı, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41536"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41538"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o690"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>