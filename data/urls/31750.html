﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 361<br>Hüküm no: 342<br>Orijinal metin no: [46b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kiryako v. Yorgi’nin Sava v. Kostanti aleyhindeki havyarcı gediği satışıyla ilgili iddiasının reddedilmesi</b><br><br>Ayazmakapısı’nda dükkân<br><br>Ma‘rûz<br><br>Derûn-ı arzuhâlde mersûmü’l-ism Kiryako v. Yorgi nâm zimmî meclis-i şer‘-i hatîrde arzuhâl eden Sava v. Kostanti nâm zimmî muvâcehesinde bakkālân pazarbaşısı Süleyman Ağa ve Bölükbaşı es-Seyyid Ahmed ve nizâm ustaları hâzır oldukları hâlde İstanbul’da Ayazma kapısı hâricinde Yemeniciler sûkunda kâin Hacı Mustafa nâm-ı diğer Yeni Dükkân demekle ma‘rûf bir bâb dükkân derûnunda mevcûde beyne’l-esnâf gedik ta‘bîr olunur bir kantar ve bir terâzî ma‘a derâhim ve sekiz fıçı ve sekiz bıçak ve iki küp ve bir pîş-tahta ve bir akçe tahtası ve bir kazgan ve bir tencere ve bir leğen ve sâir âlât-ı lâzımenin yüz yirmi sehm i‘tibârıyla doksan beş sehmi âharın ve yirmi beş sehmi mersûm Sava zimmînin yedinde mülkü iken zimmî-yi mersûm işbu târihden üç sene mukaddem âlât-ı lâzıme-i muharrere-i mezkûrede ber-i‘tibâr-ı merkūm mâlik olduğu yirmi beş sehm hisse-i şâyi‘asını bin yedi yüz yetmiş guruş semen-i medfû‘ ve makbûza bana havyarcı gediği olarak bey‘ ü temlik ve vech-i lâyıkı üzere teslîm eylediğinde ben dahi iştirâ ve temellük ve tesellüm ve kabûl edip mebî‘-i mezkûrun tağrîr ve gabnine müte‘allika âmme-i da‘vâdan her birimiz âharın zimmetini kabûlü hâvî ibrâ ve iskāt ve ba‘dehû ben dükkân-ı mezkûrda mütemekkin ve havyar ve balık tuzlayıp ol-vechile ticâret eder iken havyarcı esnâfı dükkân-ı mezkûr bakkāl dükkânı olup havyarcı dükkânı değildir deyü benimle târih-i mezbûrda ba‘de’l-mürâfa‘a ve beni havyar bey‘inden men‘ etmeleriyle âlât-ı lâzıme-i muharrere-i mezkûrede olan ber-i‘tibâr-ı merkūm yirmi beş sehmi alıp semen olmak üzere medfû‘um olan meblağ-ı merkūm bin yedi yüz yetmiş guruşu bana red ve teslîme mersûm Sava zimmîye tenbîh olunmak matlûbumdur deyü ba‘de’d-da‘vâ ve’l-istintâk zimmî-yi mersûm cevâbında gedik-i mezkûrun havyarcı olarak ol-mikdâr guruş semen-i makbûza bey‘ini ikrâr lâkin balık tuzlayıcı dükkânları yirmi dokuz adede münhasır olup ziyâde ihdâs bâ-hatt-ı hümâyûn memnû‘ olduğuna binâen müdde‘î-i mersûm esnâf-ı merkūmûn ile balık tuzlaması husûsu için mürâfa‘a ve ber-mûceb-i hatt-ı hümâyûn müdde‘î-i mersûm ancak balık tuzlamasından men‘ olunup havyar bey‘inden men‘ olunmamışdır deyü hâzırûn-ı merkūmûnun vech-i meşrûh üzere ihbârlarıyla eylediği def‘ini müdde‘î-i mesfûr Kiryako zimmî bi-tamamihi tasdîk ve ikrâr etmeğin mûcebince müdde‘î-i mersûm da‘vâ-yı mezkûresiyle mesfûr Sava zimmîye bî-vech-i şer‘î mu‘ârazadan men‘ olunduğu tescîl ve İstanbul Mahkemesi’nden huzûr-ı [âlîlerine i‘lâm olundu].<br><br>Fî 21 R sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31749"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31751"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b361"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>