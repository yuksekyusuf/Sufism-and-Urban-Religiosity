﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 621<br>Hüküm no: 1014<br>Orijinal metin no: [115a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Topaç Osman’ın katili olduğu iddiâsıyla Mustafa Beşe aleyhine açılan davanın kapandığı</b><br><br>Maʻrûz-ı dâʻî-i Devlet-i aliyyeleridir ki;<br><br>Havâss-ı refî‘a kazâsı muzâfâtından Terkos nâhiyesine tâbi‘ Boyalık nâm karyeden Topaç Osman’ın veresesinden zevcesi ve sulbiye sagīre kızı Nefise’nin vasiyesi olan Hatice Hatun ile vâlidesi Safiye Hatun ve sulbiye-i kebîre kızı Rukiye ve li-ebeveyn kız karındaşlar Hanife ve Havvâ ve li-ebeveyn er karındaşları Ali ve Hüseyin taraflarından sâbitü’l-vekâle vekîlleri olan damadı İmam Ömer Efendi vekâleten ve sulbiye sagīre kızı Şerife Fâtıma’nın vâlidesi ve vasiyesi ve merkūm Topaç Osman’ın zevce-i mutallakası Şerife Zeyneb Hatun ve sâyeten karye-i mezbûr ahâlîsinden Ömer Kethüdâoğlu işbu bâ‘isü’l-i‘lâm Mustafa Beşe ile Çarşamba günü dîvân-ı sadr-ı âlîde meclis-i ma‘kūdda ba‘dehû Eyüb mahkemesinde meclis-i şer‘de terâfu‘larında târîh-i i‘lâmdan iki ay mukaddem merkūm Topaç Osman’ı Akpınar demekle ma‘rûf mahalde mezbûr Mustafa Beşe ve ahâlî-i karyeden birkaç nefer kimesneler katl eylediler Ulu Terkos Nâibi Mehmed Şemseddin Efendi huzûrunda da‘vâ ve müdde‘âlarını her biri ba‘de’l-inkâr yüz guruş bi-kadri’l-hısas bedel-i makbûza sulh olup dem [ü] diyete müte‘allika âmme-i da‘vâdan verese-i kibâr-ı merkūm Mustafa Beşe’nin zimmetini ibrâ etmişler idi ancak [113b-1] [113b-1’den buraya taşınmıştır ] müteveffâ-i mezbûr Topaç Osman’ı karye-i mezbûrede Avcıbaşı? çayırında beyne’s-salâteynde çalı tırpanı ta‘bîr olunur âlet ile merkūm Mustafa Beşe katl etmişdir ve eytâm haklarında sulh dahi sahîh değildir deyü tekrar da‘vâya tasaddî ve müteveffâ-i mezbûr Osman’ın katîlen fevti şer‘an mütebeyyin olmadığından mâ‘adâ verese-i kibâr ba‘de’s-sulh ve’l-ibrâ tasaddî etdikleri da‘vâdan dahi rücû‘ ve teberru‘an otuz guruş dahi bi-kadri’l-hısas merkūm Mustafa Beşe yedinden ahz u kabz edip husûs-ı mezbûra müte‘allika âmme-i da‘vâdan merkūm Mustafa Beşe’nin zimmetini her biri ibrâ ve iskāt edip kat‘-ı nizâ‘ eyledikleri ba‘de’l-ikrâr ve’t-tasdîk mübâşirleri hâssa hasekilerinden Ahmed Ağa ve cebeci kollukcusu Mustafa kulları iltimâsıyla huzûr-ı âlîlerine i‘lâm olundu. Bâkī fermân hazret-i veliyyü’l-emrindir<br><br>Fî 11 Rebîʻülevvel sene 1162</p>          <br><a title="Önceki sayfa" style="text-decoration:none" href="./ayrmetin.php?idno=17966"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17968"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b621"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o657"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>