﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 222<br>Hüküm no: 289<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Moskov Mehmed Bey’in vakfettiği ve Mehmed Ağa’nın tasarrufunda bulunan çiftliğe vakıf sâhibinin torunu olduğu iddiâsıyla kendisine alıverilmesi talebinde bulunan Emine’nin davasını ispatlayamadığı</b><br><br>Maʻrûz;<br><br>Sâhibe-i arzuhâl Emine nâm hatun Havâss-ı refîʻa kazâsında Ağa Çelebi nâm karyede vâkiʻ lede’l-ahâlî maʻlûmü’l-hudûd harâb çiftlik ve iki bağ ve çayıra şirâʼen vazʻ-ı yedi sâbit olan derûn-ı arzuhâlde mezkûrü’l-ism Mehmed Ağa ile Çarşamba günü dîvân-ı âlîde maʻkūd meclis-i şerʻ-i enverde terâfuʻlarında çiftlik-i mezkûr ceddim Moskov Mehmed Bey’in yüz sene mukaddem mülkü iken vakfedip tevliyet ve süknâsını evlâd-ı evlâd-ı evlâdına baʻde’l-inkırâz utekāsına ba‘dehû medîne-i Münevvere fukarâsına şart edip ben vâkıf-ı mezbûrun kızının kızı olduğumu nâtık iʻlâm mûcebince mukaddemâ Eyüb Nâibi Mehmed Efendi huzûrunda isbât dahi etmekle çiftlik-i mezbûrun vakf ve nevbet-i tasarruf ve süknâsı bana meşrûtadır deyü daʻvâ, mezbûr Mehmed Ağa çiftlik-i mezbûr ve bağ ve çayıra şirâʼen ve tefevvüzen vazʻ-ı yedini ikrâr ve müddeʻiye-i mezbûrenin müddeʻâsını inkâr eylediğinden mâʻadâ müddeʻiye-i mezbûre Emine Hatun bin yüz elli dört senesinde İstanbul kādısı olan Dürrî Efendizâde fazîletlü Mustafa Efendi huzûrunda bana beyʻ eden Hüseyin Ağa ile ba‘dehû elli beş senesinde Haslar Nâibi el-Hâc Abdullah Efendi ba‘dehû elli altı senesinde yine Haslar Nâibi Mâhirzâde es-Seyyid Mustafa Efendi huzûrlarında benimle murâfaʻa, ber-vech-i muharrer daʻvâya şurûʻunda asıl tescîl-i vakf beyâna muhtâc olup semaʻla şehâdet câiz olmayıp ve bâyiʻ-i mezbûr Hasan Ağa’nın çiftlik-i mezbûra vazʻ-ı yedi mesned-i şerʻîye mübtenî ve yüz seneden mütecâviz zamânla müddeʻâsının sübûtunu müşʻir ve yedinde vakfiye-i maʻmûlün-bihâ ve bir sened-i şerʻî-i âharı dahi olmamağla müddeʻiye-i mezbûre Emine bi-gayr-ı vech-i şerʻî muʻârazadan menʻ olduğunu nâtık üç kıtʻa iʻlâm ibrâz etmeğin bu defʻa dahi müddeʻiye-i mezbûre Emine Hatun’dan asl-ı tescîl-i vakfa şâhid taleb olundukda bir vechile beyyine ikāmetine kādire olmayıp tescîl-i vakıfda semaʻla şehâdet câiz olmamağla müddeʻiye-i mezbûre Emine Hatun bilâ-beyyine bî vech muʻârazadan menʻ olunduğu huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’t-tâsiʻ min-Şaʻbâni’l-muʻazzam li-sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17241"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17243"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o740"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>