﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 274<br>Hüküm no: 263<br>Orijinal metin no: [37a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Ali’nin boşandığı hanımı Ümmügülsüm’den zevciyet muamelesi talep etmemesi gerektiği</b><br><br>Bi-imzâ-i efendi<br><br>Sulh<br><br>Mahmiye-i İstanbul’da Ayvansaray kapısı dâhilinde Tokludede mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Ümmügülsüm bt. İbrahim nâm hatun meclis-i şerîf-i enverde sâhib-i hâzihi’l-vesîka el-Hâc Mehmed b. Ali nâm kimesne mahzarında üzerine da‘vâ takrîr-i kelâm edip mezbûr el-Hâc Mehmed zevc-i dâhilim olup bin yüz elli iki senesi Zilka‘detü’ş-şerîfesinin sekizinci günü zimmetinde mütekarrer ve ma‘kūdün-aleyh olan bin beş yüz akçe mehr-i müeccelim ve nafaka-i iddet ve me’ûnet-i süknâm dahi kendi üzerime olmak üzere zevcim mezbûr ile muhâla‘a-i sahîha-i şer‘iyye ile hul‘ olduğumda ol dahi hul‘-i mezbûru ba‘de’l-kabûl hukūk-ı zevciyete müte‘allıka da‘vâdan her birimiz âharın zimmetini ibrâ ve ıskāt etmiş idik, el-hâletü hâzihi mezbûr el-Hâc Mehmed yine bana bi-gayr-ı vech-i şer‘î zevciyet mu‘âmelesi murâd eder, suâl olunup kasr-ı yedine tenbîh olunmak matlûbumdur dedikde gıbbe’s-suâl mezbûr el-Hâc cevâbında husûs-ı mezbûr merkūme Ümmügülsüm’ün takrîr-i meşrûhu üzere olduğunu bi-tav‘ihî ikrâr ve i‘tirâf etmeğin mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 13 S sene 1153.<br><br>Şuhûdü’l-hâl: Abdullah Çelebi, [37b] Mehmed b. Mustafa, Ahmed Çelebi, el-Hâc Mustafa b. el-Hâc Mehmed, Salih Çelebi b. Süleyman</p>          <br><a title="Önceki sayfa" style="text-decoration:none" href="./ayrmetin.php?idno=6478"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6480"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>