﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 292<br>Hüküm no: 395<br>Orijinal metin no: [221-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Bostancı Mehmed Bey b. Ahmed’in talebiyle, su yolunun altından açılan lağım yolunun zararının olmadığının tespiti</b><br><br>Husûs-ı âti’l-beyânı mahallinde tahrîr ettirmek için iftihârü’l-emâcid ve’l-ekârim câmi‘ü’l-mehâsin ve’l-mekârim hâlen Bostancıbaşı olan Mehmed Ağa -dâme izzuhû- taraf-ı karînü’ş-şereflerinden ta‘yîn olunan Mehmed Bey b. Ahmed nâm hâssa Bostancı meclis-i şer‘-i hatîr-i lâzımü’t-tevkīre gelip takrîr-i kelâm ve ta‘bîr ani’l-merâm edip Havâss-ı aliyye kazâsına tâbi‘ Hasköy’de sâkin olup Ermeni tâ’ifesinden Gülbeği v. Bayik nâm Ermeni karye-i mezbûre kurbunda vâki‘ Hadîka-i sultâniye’ye cârî olan suyolunun altından kârîz ihdâs eylemişdir, cânib-i şer‘-i şerîfden üzerine varılıp vâki‘ hâl keşf ve tahrîr olunup men‘ olunmak matlûbumdur dedikde, cânib-i şer‘-i mutahhardan bizzat ve hâlen suyolu nâzırı olan Hasan Ağa tarafından suyolcular kethüdâsı olan Mehmed Bey b. Mustafa ve suyolculardan üstâd Veli Bey b. Ramazan ve zeyl-i kitâbda mastûrü’l-esâmi olan bî-garaz müslümânlar ile zikr olunan mahalle varılıp nazar olundukda fi’l-hakīka zikr olunan suyolunun altından kârîz ihdâs olunup lâkin zikr olunan suyoluna aslâ zararı yokdur ve Mahmiye-i İstanbul’da vâki‘ olan suyollarının dahi altından kârîz ihdâs olunagelmişdir deyû mezbûrân suyolcular ve sâirleri icmâ‘ ve ittifâk eylediklerinden sonra zikr olunan suyolunun altından kârîz ihdâs etmenin zararı olmadığı mütehakkik olmağın mâ hüve’l-vâki‘ bi’t-taleb ketb olundu. Tahrîren fi’t-târihi’l-mezbûr.<br><br><br>Şuhûdü’l-hâl: Mahmud Çelebi b. Mehmed serrâc, Mehmed Efendi [b.] Menteş, Mustafa Çelebi [b.] Halil serrâc, Ali b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23622"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23624"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>