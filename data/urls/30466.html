﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 48<br>Hüküm no: 7<br>Orijinal metin no: [2a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Koço v. Ostoyo’nun kasab dükkanı gedik hisse ve aletlerinin oğulları Nikola ve Petro tarafından Koca v. Nako’ya satıldığı</b><br><br>Ma‘rûz<br><br>Evkâf-ı hazret-i şehriyârîden Üçüncü Selhhâne’ye merbût olup mahrûse-i Galatasarayı kurbünde selhhâne civârında bir bâb ve saray-ı hümâyûn kurbünde bir bâb ve Fındıklı’da bir bâb ve Dörtyol ağzında bir bâb ve Karaköy Kapısı’nda bir bâb ve Beyoğlu’nda Ketemori mahallesinde bir bâb ve Ağa Câmii kurbünde bir bâb [2b] ve Yazıcı Câmii kurbünde bir bâb cem‘an sekiz bâb kasab dükkânları derûnlarında mevcûd beyne’l-hıref gedik ta‘bîr olunur âlât-ı lâzıme-i ma‘lûmelerinden altışar sehm i‘tibârıyla ikişer sehmlerine mutasarrıf olan Koço v. Ostoyo zimmî hâlik Nikola ve Petro zimmîler hâlik-i mesfûrun sulbî kebîr oğulları olduklarına kasab ustalarından Liko v. Preşkova ve Kiro v. Kiko zimmîler ba‘de’l-ihbâr mersûm Nikola husûs-ı âtîde kendiden asâleten ve karındaşı mesfûr Petro tarafından vekîl olduğu zimmîyân-ı mesfûrân şehâdetleriyle sâbit olmağla vekâleten meclis-i şer‘de kasab ustalarından olup kasablık uhdesinden gelmeğe kādir idüği hâlâ Kasabbaşı Mehmed Emin Ağa tarafından vekîli Kassâbân Kethüdâsı el-Hâc Ali Ağa ve ustalarından Mehmed Said Ağa’nın ihbârlarıyla zâhir olan Koca v. Nako zimmî muvâcehesinde takrîr-i kelâm idüp ve ber-vech-i muharrer babamız hâlik-i mesfûrdan benim ile karındaşım müvekkil-i mesfûra intikâl eden dekâkîn-i mezkûre gedikleri olan âlât-ı lâzıme-i ma‘lûmelerinde iki südüs hisse-i şâyi‘amızı hüsn-ı rızâ ve ihtiyârımla bâ-re’y-i mütevellî bedel-i ma‘lûm mukâbelesinde asâleten ve vekâleten mesfûr Koca zimmîye ferâgat ve kasr-ı yed edip sehmeyn-i mezkûreynde benim ve karındaşım müvekkil-i mersûmun kat‘â alâkamız kalmayıp mesfûr Koca zimmînin hakk-ı mufavvazı olmuşdur dedikde mesfûr Koca zimmî dahî ba‘de’t-tasdîk dekâkîn-i mezkûre gediklerinin iki südüs sehimleri hâlik-i mesfûr intikâlinden oğulları mersûmân Nikola ve Petro üzerlerine anların dahî ferâğ ve kasr-ı yedlerinden mesfûr Koca zimmî üzerine defter-i vakfa ba‘de’l-kayd yedine cânib-i vakfdan temessük i‘tâ olunması niyâzında oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî selh-i Zilhicceti’ş-şerîfe sene 1201.<br><br>Derkenar: Mübâya‘a-i kasab</p>          <br><a title="Önceki sayfa" style="text-decoration:none" href="./ayrmetin.php?idno=30465"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30467"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b048"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o345"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>