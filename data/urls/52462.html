﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 151<br>Hüküm no: 152<br>Orijinal metin no: [47b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un kızı Safiye’ye evini satıp bazı eşyalarını da hibe ettiği</b><br><br>Medîne-i Üsküdar’da Turbâli mahallesi sâkinelerinden olup zâtı Ali Beşe b. Ahmed ve Mehmed Beşe b. Mehmed nâm kimesneler ta‘rîfleriyle mu‘arrefe olan Âişe bt. Ali nâm hatun meclis-i şer‘-i şerîf-i enverde kebîre kızı işbu sâhibetü’l-vesîka Safiye bt. el-Hâc Yusuf nâm hatun mahzarında ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik emlâkimden olup medîne-i mezbûre mahallâtından Solak Sinan mahallesinde vâki‘ bir tarafdan imâma meşrûta Rukiye Hatun tasarrufunda olan vakıf menzil ve bir tarafdan Bey menzili ve bir tarafdan Yusuf Beşe menzili ve bir tarafdan tarîk-i âm ile mahdûd iki bâb fevkānî oda ve bir sofa ve bir matbah ve bir mikdâr havluyu müştemil mülk menzilimi tarafeynden îcâb ve kabûlü hâvî bey‘-i bâtt-ı sahîh-i şer‘î ile kızım mezbûre Safiye’ye yüz guruşa bey‘ ü temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm yüz guruşun otuz guruşunu mukaddemâ kızım mezbûre yedinden istikrâz ve kabz ve istihlâk eylediğim otuz guruş deynime mahsûb ve takas eylediğimde ol dahi mukāssa ve kabûl eyledikden sonra bâkī kalan meblağ-ı merkūm yetmiş guruş mütâlebesinden kızım mezbûre Safiye’nin zimmetini ibrâ ve iskāt eyledim fîmâ-ba‘d menzil-i mahdûd-ı mezkûr kızım mezbûrenin mülk-i müşterâsı olup benim kat‘â alâka ve medhalim kalmadı keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î yine mukırre-i mezbûre Âişe meclis-i şer‘de kızı mezbûre Safiye muvâcehesinde ikrâr ve takrîr-i kelâm edip eşyâ-i memlûkemden on yasdık ve iki baş yasdığı ve beş minder ve üç yan keçesi ve bir orta keçesi ve üç döşek ve yedi yorgan ve dört tencere ma‘a kapak ve bir kebîr sini ve bir sagīr sini ve bir leğen ibrik ve bir tâbe-i dest ve bir tas ma‘a kapak ve bir hamam tası ve bir kahve <<ibriği>> tepsisi ve bir güğüm ve kefkir ve bir kefçe ve iki kahve ibriğimi kızım mezbûre Safiye Hatun’a mukaddemâ cihâz olmak üzere hîbe ve temlîk ve teslîm eylediğimde ol dahi meclis-i hîbede bilâ-mâni‘ ittihâb ve temellük ve tesellüm ve kabz ve kabûl eyledi fîmâ-ba‘d eşyâ-i muharrere-i mezkûre kızım [48a] mezbûre Safiye’nin mülk-i mevhûbu olup benim kat‘â alâka ve medhalim kalmadı keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-Şa‘bâni’l-mu‘azzam li-seneti hamsîn ve mi’ete ve elf.<br><br>Şuhûdü’l-hâl: Sarrâcbaşı el-Hâc Mehmed Ağa, Takyeci Hasan Ağa b. ( ), es-Seyyid Süleyman b. Mehmed, es-Seyyid el-Hâc Ahmed b. es-Seyyid Ali, Ali Beşe b. Ahmed, Yahya Beşe b. Ahmed, Mustafa Beşe b. Şa‘bân, Mehmed Efendi b. Mustafa, Molla Hüseyin b. Osman, Molla Abdullah b. Ali, Müezzin Ali Çelebi b. Receb, Molla İbrahim b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=52461"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52463"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o291"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>