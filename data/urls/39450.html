﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 173<br>Hüküm no: 158<br>Orijinal metin no: [30a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Sadreddin Efendi’ye âid olan beş bin guruş kıymetli kılıcın katledilen sâbık sadrazam Ali Paşa tarafından gasbedildiğinin tesbit olunduğu</b><br><br>Husûs-ı âti’l-beyânın istimâ‘ı fermân olunmağın cânib-i sadâret-penâh ve sa‘âdet-i destgâh -dâme mahfûfen bi eltâfi’l-meliki’l-ilah- hazretleri huzûr-ı âlîlerinde akd-i meclis olundukda İstanbul kazâsından mütekâ‘id olup mahmiye-i Kostantiniyye’de âsûde olan firdevs-i âşiyan merhûm Sultan Ahmed Hân -beşşe rehullâhu te‘âlâ bi rahmetin minhü ve rıdvân- hazretleri binâ buyurdukları medrese-i refî‘ü’l-bünyâtta bi’l-fi‘il müderris ve bünyân-ı ders ve ifâdeyi müşeyyid ve müʼessis olan fahrü’l-ulemâ’i’l-mütebahhirîn zahrü’l-fudalâi’l-müteverri‘în câmi‘ü’l-ulûmi’l-Arabiyye, hâviyü’l-fünûni’l-edebiyye, yenbû‘ü’l-fezâʼil metbû‘ü’l-efâzıl Mevlânâ Mehmed Efendi b. el-merhûm Sadreddin Efendi meclis-i şer‘-i metînde hâlâ atabe-i aliyye-i sultâniyyede başdefterdâr kāimmakāmı olan emîrü’l-ümerâ’i’l-kirâm kebîrü’l-küberâʼi’l-fihâm sâhibü’l-izzi ve’l-ikbâl âmirü’l-hazâin bi-ahseni’l-a‘mâl zü’l-kadri’l-bâzih ve’ş-şerefi’ş-şâmih Mehmed Paşa -dâmet-me‘âlîhi- muvâcehelerinde da‘vâ edip hâlâ Trablus eyâletine mutasarrıf olan Seyfoğlu Yusuf Paşa zimmetinde benim cihet-i karzdan beş bin guruş hakkım olmağın bundan akdem deyn-i mezbûru kabz ve istîfâ içün adamlarımdan işbu hâzır fi’l-meclis Seyfullah nâm kimesneyi tevkîl ve irsâl eylediğimde müşârun-ileyh Yusuf Paşa sermâi kadîfe üzerinde pîrûze taşlı la‘l ve yakut ile murassa‘ ve beş bin guruş kıymetli bir kılıcı kabûlüme mevkūf bey‘-i bâtt-ı kat‘î ile bana beş bin guruşa bey‘ edip semen-i mezbûru deyn-i mezkûra mukāssa eyledikden sonra mezbûr Mehmed Çelebi ile zikr olunan kılıcı bana irsâl edip ol dahi getirip bana teslîm edip ben dahi meblâğ-ı mezbûra iştirâ ve kabûl ve kabz edip mülküm olmuş iken sâbıkā sadr-ı a‘zam olup mağzûben katl olunan Ali Paşa zikr olunan kılıcı benim yedimden bi tarîki’l-gasb alıp kabz etmiş idi. Hâlâ mezbûr Ali Paşa fermân-ı Sultânî ile katl olunup cümle terekesi emr-i Sultânî ile cânib-i mîrîye kabz olunmağın zikr olunan kılıç terekesinde mevcûd ise aynını hâlik ise terekesinden kıymet-i şer‘iyyesini taleb ederim dedikde gıbbe’s-suâl müşârun-ileyh Mehmed Paşa cevâbında mûmâ-ileyh Ali Paşa’nın cümle terekesi fermân-ı Sultânî ile cânib-i mîrîye kabz olunduğuna mu‘terif olup husûs-ı mezbûru inkâr ettiklerinde gıbbe’l-istişhâd udûl-i Müslimînden Ayasofya mahallesinden İbrahim Çelebi b. Ali ve Aksaray kurbünde sâkin Abdülkādir Çelebi b. Abdülaziz li-ecli’ş-şehâde hâzırân olup gıbbe’l-istişhâd fi’l-hakīka müşârun-ileyh Seyfoğlu Yusuf Paşa vech-i muharrer üzere sermâî kadîfe üzerinde pîrûze taşlı la‘l ve yakut ile mücellâ beş bin guruş kıymetli bir kılıç mûmâ-ileyh Mehmed Efendi’nin kabûlüne mevkūf bey‘-i kat‘î ile beş [bin] guruşa bey‘ edip semenini cihet-i karzdan zimmetinde deyni olan beş bin guruşa mukāssa edip ba‘dehû merkūm Mehmed Çelebi ile irsâl edip ol dahi getirdikde müşârun-ileyh Mehmed Efendi dahi iştirâ ve kabûl ve kabz edip mülkü oldukdan sonra müşârun-ileyh Ali Paşa bi tarîki’l-gasb yedinden alıp kabz eyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle oldukdan sonra mâ-vaka‘a bi’t-taleb ketb olundu.<br><br>Tahrîren fî-evâʼili şehri Ramazâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Fahrü’l-müderrisîni’l-kirâm es-Seyyid Hasan Efendi eş-şehîr be Hasan Kethüdâzâde, fahrü’l-cüyûş Mehmed Çavuş b. ( ), Ahmed Ağa reîsü’l-muhzırîn ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39449"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39451"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>