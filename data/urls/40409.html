﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 183<br>Hüküm no: 130<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bayram Bey b. Şaban’ın Yazıcı mahallesindeki menzilinin varisleri tarafından İsmail Beşe ile İbrahim Çelebi’ye satıldığı</b><br><br>Fi’l-asl Vilâyet-i Anadolu’da Bolu sancağında Yenice-i Eflağani kazâsına tâbi‘ Firuz nâm karyeden olup mahmiye-i İstanbul’da Yazıcı mahallesinde sâkin iken bundan akdem vefât eden Bayram Bey b. Şa‘ban nâm kimesnenin verâseti zevce-i metrûkesi Şerife İsmihan bt. Hasan nâm hâtun ile li-ebeveyn er karındaşı Mehmed’e ve li-ebeveyn kız karındaşı Âişe’ye münhasıra olduğu şer‘an zâhir ve müte‘ayyin oldukdan sonra mezbûre Şerife İsmihan Hâtun ile merkūm Mehmed asâleten ve mezbûr Âişe’nin dahi sadrî kebîr oğlu ve tarafından husûs-ı âti’l-beyâna vekîl olup mezbûrenin zâtını ma‘rifet-i şer‘iyye ile ârifân Mehmed b. Siyami ve Mustafa b. Mehmed nâm kimesneler şehâdetleri ile şer‘an vekâleti sâbite olan Mehmed b. Sefer vekâleten meclis-i şer‘-i hatîr-i lâzimü’t-tevkīrde kendi tarafından asîl ve li-ebeveyn kız karındaşı oğlu İbrahim Çelebi b. Yusuf tarafından husûs-ı âti’z-zikri tasdîka vekîl olup nehc-i şer‘î ve tarîk-ı mu‘teber-i mer‘î üzere şer‘an vekâleti sâbite olan işbu bâ‘isü’l-vesîka İsmail Beşe b. Ali mahzarında herbiri asâleten ve vekâleten ikrâr-ı tâm ve takrîr-i kelâm edip mûrisimiz müteveffâ-yı mezbûrun ile’l-vefât mülkü ve hakkı olup mahalle-i mezbûrede vâki‘ bir tarafı Aynî Hâtun bt. Mustafa mülküne ve bir tarafı Âişe Hâtun mülküne ve iki tarafı tarîk-ı âmma müntehî üç bâb fevkānî odaları ve bir bâb tahtânî odayı ve bir su kuyusunu ve tahta-pûşu ve bir ahırı ve kenîfi ve zât-ı eşcâr-ı müsmire ve gayr-ı müsmire bahçeyi müştemil mülk menzil ba‘de vefâtihî irsen bize isâbet ve intikāl etmişidi el-hâletü hâzihî menzil-i mahdûd-ı mezbûrda olan hisse-i irsiyye-i şer‘iyyelerimizi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile herbirimiz asâleten ve vekâleten müvekkil-i mezbûr İbrahim Çelebi ile mezbûr İsmail Beşe’ye on bin nakd râyic fi’l-vakt akçeye bey‘ ve teslîm onlar dahi bi’l-iştirâki’s-seviy iştirâ ve kabûl ve tesellüm eylediklerinden sonra semeni olan meblağ-ı mezbûr on bin mârrü’l-vasf akçeyi müvekkil-i mezbûr İbrahim Çelebi ile merkūm İsmail Beşe yedlerinden tamâmen ahz u kabz eyledik ba‘de’l-yevm menzil-i mahdûd-ı mezbûr merkūmân İbrahim Çelebi ve İsmail Beşe’nin mülk-i müşterâlarıdır diledikleri gibi mutasarrıf olsunlar dediklerinde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Umdetü’l-emâcid ve’l-a‘yân Sefer Ağa b. Abdülmennân, Ca‘fer Çelebi b. Said, Hasan Bey b. Abdullah, Osman Beşe b. Ahmed, es-Seyyid Osman b. es-Seyyid Hasan, Osman Beşe çukadâr, Süleyman Beşe b. Mustafa, Receb Bey b. Süleyman ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40408"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40410"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o893"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>