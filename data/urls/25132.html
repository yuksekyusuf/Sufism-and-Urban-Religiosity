﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 275<br>Hüküm no: 245<br>Orijinal metin no: [30a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe b. Habib menzilini Yusuf Odabaşı b. Abdullah’a sattığı</b><br><br>Mülknâme.<br><br>Mahmiye-i İstanbul’da Kādıasker Mehmed Efendi mahallesi sükkânından Ali Beşe b. Habib nâm râcil meclis-i şer‘de işbu râfi‘u’l-kitâb Yusuf Odabaşı b. Abdullah mahzarında ikrâr ve takrîr-i kelâm edip akd-i âtî sudûruna değin silk-i mülkümde münselik hakkım olup mahalle-i mezbûrede vâki‘ bir tarafdan ba‘zan Usta Hasan Vakfı’na ve ba‘zan Saime Hatun mülküne ve bir tarafdan tarîk-i hâssa ve bir tarafdan ba‘zan Hadîce Hatun mülkü ve ba‘zan sulehâya meşrût olan vakf menzile ve bir tarafdan tarîk-i âmma müntehî ve mahdûd olup bir bâb tahtânî oda ve bir sofa ve bir su kuyusu ve kenîfi ve havluyu müştemil cemî‘ menzilimi kâffe-i hukūk ve merâfıkı ile on iki bin râyic fi’l-vakt akçeye mezbûr Yusuf Odabaşı’ya bâtten bey‘ u teslîm ol dahi minvâl-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûru tamamen mezbûr Yusuf Odabaşı yedinden alıp kabz eyledim ba‘de’l-yevm menzil-i mahdûd-ı mezbûr merkūm Yusuf Odabaşı’nın mülk-i müşterâsıdır keyfe mâ yeşâ mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 24 min-Şa‘bâni’l-mu‘azzam li-sene isnâ ve seb‘în ve elf.<br><br>Şuhûdü’l-hâl: Ahmed Efendi b. Mehmed el-müezzin, el-Hâc İbrahim b. Mehmed, Süleyman Efendi, Hacı Abdullah b. Mehmed, Mehmed b. Halil, İbrahim b. Cafer.</p>          <br><a title="Önceki sayfa" style="text-decoration:none" href="./ayrmetin.php?idno=25131"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25133"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1037"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>