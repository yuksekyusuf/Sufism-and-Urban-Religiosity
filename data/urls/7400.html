﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 310<br>Hüküm no: 360<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karabet v. Serkiz’in, Siroz mübayaacısı Mustafa Ağa’nın şinikcisi Vartan v. Pedros’a açtığı alacak davasında haksız bulunduğu</b><br><br>Bâ-mühr-i hazret-i efendi<br><br>Ma‘rûz<br><br>İstanbul’da Küçükkaraman mütemekkinlerinden ve dülger tâifesinden Karabet v. Serkiz zimmî meclis-i şer‘-i enverde Muhzır Hacı Süleyman mübâşeretiyle ihzâr-ı şer‘ ettirdiği Vartan v. Pedros zimmî muvâcehesinde târih-i i‘lâmdan on bir ay mukaddem merkūm Vartan zimmî Siroz mübâya‘acısı Mustafa Ağa nâm kimesnenin şinikcisi olmağla şinikcilik hizmetinden her ne hâsıl olur ise nısfı kendinin ve nısf-ı âharı benim olmak üzere benimle ba‘de mukāveleti akdi’ş-şirketi ve’l-kabûl merkūm Vartan zimmî ile dokuz ay mübâya‘acılık hitâmına değin hizmet-i mezkûrede ba‘de’l-i‘mâl ve’l-itmâm merkūm Vartan zimmî mübâya‘acı-i mezkûr Mustafa Ağa’dan hizmet-i mezkûre ücretinden makbûzu olan üç yüz altmış guruşdan ber-mûceb-i şirket-i mezkûre bana isâbet eden yüz seksen guruşdan otuz guruşunu ahz ve istifâ edip ve yüz elli guruşu zimmetinde bâkī kalmağla taleb ederim deyü olan da‘vâsında şirket-i mezkûre sahîha olmayıp ancak i‘ânetiyle amel-i mezkûrunun ecr-i misli iktizâ edip ve müdde‘â-aleyh merkūm Vartan zimmî dahi cevâbında fi’l-vâki‘ müdde‘î-i mesfûr Karabet zimmînin hizmet-i mezkûrede talebiyle i‘ânetini ikrâr lâkin müdde‘î-i mesfûr Karabet zimmî târih-i i‘lâm senesi Recebi’l-ferd’inin yirmi üçüncü günü mahrûse-i Edirne’de mahkeme-i suğrâda zikrolunan şinikcilik hizmetinin ecr-i misli da‘vâsından benim zimmetimi ibrâ ve ıskāt etmişidi deyü olan def‘ini müdde‘î-i mesfûr Karabet zimmî ikrâr ve i‘tirâf etmeğin mûcebiyle ba‘de’l-hükm mesfûr Karabet zimmî bî-vech-i şer‘î da‘vâ-yı mezkûresiyle merkūm Vartan zimmî[ye] mu‘ârazadan men‘ olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 28 Şa‘bân sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b310"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>