﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 369<br>Hüküm no: 357<br>Orijinal metin no: [87a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah, Ömer ve Osman’ın bağ hisselerini Musa Çelebi’ye satmaları</b><br><br>Mahmiye-i İstanbul’da Saraçhâne-i kebîr kurbünde sâkin fahrü’l-müderrisîn es-Seyyid Abdullah Efendi ve es-Seyyid Ömer Efendi ibneyi’l-müvellâ el-merhûm Hocazâde es-Seyyid Osman Efendi ile mûmâ-ileyhimânın karındaşları olup bundan akdem vefât eden es-Seyyid Mehmed Efendi’nin sulbî sagīr oğlu es-Seyyid Osman’ın büyük vâlidesi ve vasiyy-i şer‘îsi Şerîfe Emetullah Hatun tarafından husûs-ı âti’l-beyana vekîl olduğu Bayram b. Mehmed ve el-Hâc Osman b. İsmail nâm kimesneler şehâdetleriyle şer‘an sâbit olan es-Seyyid Hüseyin Efendi b. es-Seyyid İsmail mahmiye-i mezbûrede meclis-i şer‘-i hatîrde bâ‘isü’l-kitâb Musa Çelebi b. Hasan nâm kimesne muvâcehesinde bi’l-vekâle ikrâr ve takrîr-i kelâm edip akd-i âtî sudûruna değin müvekkilûn-ı mezbûrûnun babaları müteveffâ-yı müşârün-ileyhden müntakil mülkleri olup mahrûse-i Galata nevâhîsinden İstinye nâhiyesine tâbi‘ Boğazkesen kal‘ası civârında Şehidler Çayırı demekle ma‘rûf mevzi‘de vâki‘ etrâf-ı erba‘ası Mehmed ve Sıvacıoğlu diğer Mehmed ve Horoz Ali nâm kimesneler bağları ve tarîk-i âm ile mahdûd tahmînen seksen ırgadlık olup kürûm ve câ-be-câ eşcâr-ı müsmire ve gayr-ı müsmireli harâbe bağın hâsılı harcına vefâ etmemekle semen-i misli ile âhara bey‘ olunmak sagīr-i mezbûr hakkında dahi her vechile evlâ ve enfa‘ olmağın bi’l-izni’ş-şer‘î bağ-ı mezbûr sûk-ı sultânîde mecma‘-ı nâs olan mahâllerde nidâ ve müzâyede etdirilip ba‘de-inkıtâ‘i’r-rağbe elli guruşda mezbûr Musa Çelebi üzerinde karâr edip ziyâde ile tâlib-i âhar zuhûr etmeyip ve meblağ-ı merkūm hîn-i bey‘de bağ-ı mezkûrun semen-i misli idüğü sikāt ihbârıyla mütehakkık olmağın ben dahi vekâletim hasebiyle bağ-ı mezbûru semen-i misli olan meblağ-ı merkūm elli guruşa bi-cümleti’t-tevâbi‘ ve’l-levâhık mezbûr Musa Çelebi’ye tarafeynden îcâb ve kabûlü hâvî bâtten bey‘ ve temlîk, ol dahi ber-vech-i muharrer iştirâ ve temellük ve kabûl eylediğinden semen-i merkūm elli guruşu merkūm Musa Çelebi yedinden tamâmen ahz u kabz eyledim, fîmâ-ba‘d bağ-ı mahdûd-ı mezbûr merkūm Musa Çelebi’nin mülk-i müşterâsıdır, müvekkillerimin kat‘â alâkaları kalmadı, mahâllinde keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fi’l-yevmi’l-âşir min-Cumâdelûlâ sene sitte aşere ve mi’e ve elf.<br><br>Şuhûdü’l-hâl: Fahrü’l-müderrisîn Abdullah Efendi, Mehmed Efendi b. Ahmed, İsmail Efendi el-kâtib, Ömer Efendi b. İbrahim, el-Hâc Osman b. İsmail.</p>          <br><a title="Önceki sayfa" style="text-decoration:none" href="./ayrmetin.php?idno=41886"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41888"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b369"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>