﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 133<br>Hüküm no: 87<br>Orijinal metin no: [13a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Mehmed’in eve ait hissesini diğer Emine Hatun’a sattığı</b><br><br>Mübâya‘a<br><br>Mahmiye-i İstanbul’da Tercümân Yunus mahallesinde sâkine olup zâtı Hâfız Ahmed Efendi b. Mustafa ve İbrahim Çelebi b. Ömer ta‘rîfleriyle mu‘arrefe olan Emine bt. Mehmed nâm hatun meclis-i şer‘-i şerîf-i enverde bâ‘isetü hâzihi’l-vesîka Emine bt. diğer Mehmed nâm hatunun zevci ve tarafından ikrâr-ı âti’z-zikri tasdîka vekîl olduğu mu‘arrifân-ı mezbûrân şehâdetleriyle sâbit olan Hüseyin Beşe b. Mustafa mahzarında ikrâr ve takrîr-i kelâm edip mahalle-i mezbûrede vâki‘ bir tarafdan ba‘zan Devlet Hatun nâm sâhibetü’l-hayrın vakfı müsakkafâtından müteehhilîn odaları ve ba‘zan Ahmed Efendi veresesi ve ba‘zan el-Hâc Receb veresesi menzilleri ve bir tarafdan es-Seyyid Mehmed Çelebi ve bir tarafdan ba‘zan yine mezbûr es-Seyyid Mehmed Çelebi ve ba‘zan diğer Mehmed Çelebi ve ba‘zan İbrahim Çelebi tasarrufunda olan vakıf menzil ve ba‘zan Hüseyin Çelebi nâm kimesne mülkü ve ba‘zan tarîk-i âm ile mahdûd fevkānî iki bâb oda ve dehliz ve tahtânî bir kenîf ve iki bi’r-i mâ ile eşcâr-ı müsmire ve gayr-ı müsmireli bahçeyi müştemil mülk menzilin nısf-ı şâyi‘i benim mülküm ve nısf-ı şâyi‘-i âharı işbu hâzıra bi’l-meclis kız karındaşım Hadîce Hatun’un mülkü olmağla ber-vech-i muharrer mülküm olan nısf-ı şâyi‘i tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûre Hadîce Hatun’un kızı müvekkile-i mezbûre Emine Hatun’a iki yüz otuz beş guruşa bey‘ ve temlîk eylediğimde ol dahi ber-minvâl-i muharrer iştirâ ve temellük ve kabûl eylediğinden sonra semeni olan meblağ-ı mezbûr iki yüz otuz beş guruşu müvekkile-i mezbûre Emine Hatun bana def‘ ü teslîm ben dahi yedinden tamâmen ahz u kabz eyledim ba‘de’l-yevm zikr olunan menzil-i mahdûd-ı mezkûrun nısf-ı şâyi‘inde benim alâka ve medhalim kalmayıp müvekkile-i mezbûre Emine Hatun’un mülk-i müşterâsı olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 29 min-Zilhicce sene 1152.<br><br>Şuhûdü’l-hâl: Hâfız Mehmed Efendi b. Mustafa Efendi imâm-ı mahalle-i Hoca Üveys, Molla Mustafa b. Hâfız Efendi el-müezzin, Molla Mehmed b. Mustafa kayyım, Ali Ağa b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=6302"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6304"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>