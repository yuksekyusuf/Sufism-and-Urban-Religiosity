﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 160<br>Hüküm no: 148<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hürriyet iddiasını ispat edemeyen Gürcü Hasan’ın efendisi Mustafa Efendi’ye itaat etmesi</b><br><br>A‘lemü’l-ulemâi’l-mütebahhirîn efdalü’l-fudalâi’l-müteverri‘în yenbû‘u’l-fazl ve’l-yakīn ferîdü’l-asr, vahîdü’d-dehr devletlü sa‘âdetlü semâhatlü veliyyü’n-ni‘am kerrûbi’ş-şiyem Hattât Veliyyüddin Efendimiz hazretlerinin zamân-ı sa‘âdetlerinde vâki‘ olan i‘lâmât sicillerinin ibtidâsıdır. Fî-nevbeti’l-asrı Ömer b. Abdülkerim el-memûr-ı bi-istimâ‘i’l-umûri’ş-şer‘iyyeti’l-askeriyye -gufira lehümâ-.<br><br>Yâ Fettâh, Yâ Rezzâk, Yâ Kerîm, Yâ Ganî, Yâ Allâh<br><br>Ma‘rûz,<br><br>Sâbıkā rıkka inkıyâdını mukır u mu‘terif olan orta boylu sarı kaşlı, gök ela gözlü, sarı bıyıklı Müslimetü’l-mille Hasan mahfil-i şer‘iyyâtda vilâyet-i Anadolu’da İbradi kasabasında sâkin kuzâtdan es-Seyyid Mustafa Efendi b. es-Seyyid Mehmed b. İsmail tarafından husûs-ı âti’l-beyânda vekîl olduğu es-Seyyid Mehmed b. el-Hâc Ömer ve Ahmed Çelebi b. el-Hâc İsmail şehâdetleriyle sâbit olup kendüye rakīk olmak üzere bi’l-vekâlet vaz‘-ı yedi mütehakkık olan bâ‘is-i i‘lâm el-Hâc Musa muvâcehesinde ben Çerkes’de vâki‘ Hatıhoy? nâm karye ahâlîsinden hürrü’l-asl olan el-Hâc Mehmed b. İsmail’in firâşından hâsıl ve zevcesi hürretü’l-asl olan Meryem bt. el-Hâc Mustafa nâm hatundan mütevellid olup bana ve ebeveynime aslâ rıkk târî olmamış iken müvekkil-i mezbûr bana bi-gayr-ı hakkın vaz‘-ı yed eder. Suâl olunup benden kasr-ı yedine tenbîh ve sebîlim tahliye olunması murâdımdır deyü da‘vâ etdikde vekîl-i mezbûr el-Hâc Musa cevâbında mevsûf-ı mezbûr Hasan’ı târîh-i i‘lâmdan sekiz ay mukaddem gāib ani’l-meclis Esirci tâifesinden Molla Hüseyin nâm kimesneden yüz altmış [guruş] semen-i medfû‘ ve makbûza bi’l-vekâle iştirâ edip müvekkilim mezbûr es-Seyyid Mustafa Efendi’nin mülk-i müşterâsı olmak üzere vaz‘-ı yed eder deyü bi’l-vekâle müvekkil-i mezbûrun vaz‘-ı yedini ikrâr ve ber-vech-i muharrer müdde‘î-i mezbûrun hürriyetini bi’l-külliye inkâr etdikde müdde‘î-i mevsûf-ı mezbûr Hasan ber-vech-i muharrer müdde‘âsını bir vechile beyâna kādir olmayıp mevkūfen li’l-yemîni’l-müvekkili’l-mezbûr mevsûf-ı mezbûr Hasan husûs-ı mezkûr için bilâ-beyyine-i âdile vekîl-i mezbûr el-Hâc Musa’ya bî-vech mu‘ârazadan ba‘de’l-men‘ kemâ-fi’l-evvel müvekkil-i merkūm es-Seyyid Mustafa Efendi’ye rıkka inkıyâdına tenbîh olunduğu huzûr-ı âlîlerine i‘lâm olundu.<br><br>Fî 21 Şa‘ban sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42253"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42255"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>