﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 128<br>Hüküm no: 90<br>Orijinal metin no: [20b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kamer Hatun’un Şahhuban Hatun’un vârisesi olduğu</b><br><br>Mahrûse-i İstanbul’da beytü’l-mâl-i hâssa bi’l-fi‘il emîn olan Mehmed Çavuş b. Hüseyin meclis-i şer‘-i şerîfde mahrûse-i mezbûrede Kepçeci Pîrî mahallesinde sâkine olan Kamer Hatun bt. Behram Bey mahzarında takrîr-i merâm edip mahalle-i merkūmede bundan akdem vefât eden merhûme Şahhubân Hatun’un zâhirde zevci Ahmed Bey b. Abdullah’dan gayrı vârisi olmamağla muhallefât-ı mevcûdesinin ve mahalle-i merkūmede lede’l-cîrân [ve] ma‘lûmü’l-hudûd mülk menzilinin nısfı beytü’l-mâl-i mezkûr için kabz ve zabt olunmalı iken mezbûre Kamer Hatun nısf-ı mezkûre bi-gayrı vech-i şer‘î vaz‘-ı yed etmişdir yedi izâle olunup beytü’l-mâl-i mezbûr için zabt olunmasın taleb ederin suâl olunsun dedikde gıbbe’s-suâl mezbûre Kamer Hatun cevâb verip ben müteveffât-ı mezbûre Şahhubân Hatun’un zât-ı rahm ve vârisesi olmağile nısf-ı mezkûre vaz‘-ı yed etdim şol cihetden ki babam mezbûr Behram Bey ile müteveffât-ı mezbûre Şahhubân Hatun li-ebeveyn karındaşlardır. Babaları Yakov nâm zimmî Efrenci’dir ve anaları Hurşid Hatun’dur. Müteveffât-ı merkūmede Şahhubân Hatun’un verâseti bana ve zevci Ahmed Bey’e münhasıradır deyicek emîn-i merkūm mezbûre Kamer Hatun’un vech-i meşrûh üzere verâsetin inkâr etmeğin mezbûre Kamer Hatun’un sıdk-ı makāline beyyine taleb olundukda mahrûse-i mezbûrede merkūm Mihrimah Sultan Câmi‘i’nde imâm olan Mevlana Mahmud b. Halil ve mahalle-i merkūmede müezzin olan Mevlana Mahmud b. İsmail ve Mehmed b. Ahmed ve Abdüzzahir b. Kiçi Bey meclis-i şer‘-i şerîfde li-ecli’ş-şehâde hâzırûn olup fi’l-hakīka müdde‘iye-i müzbûre Kamer Hatun müteveffât-ı mezbûre Şahhubân Hatun’un zât-ı rahm ve vârisesidir şu cihetden ki mezbûre Kamer Hatun mesfûr Behram Bey’in bint-i sulbiyesidir ve mezbûr Behram Bey ile müteveffât-ı mezbûre Şahhubân Hatun li-ebeveyn karındaşlardır. Babaları Yakov nâm zimmî Efrenci’dir. Anaları Hurşid Hatun’dur. Müteveffât-ı mezbûrenin verâseti müdde‘iye-i mezbûre Kamer Hatun’a ve zevci Ahmed Bey’e münhasıradır bu ikisinden gayrı vârisi ve muhallefâta müstahak bilmeyiz ber-vech-i meşrûh üzere verâsetine biz şâhidleriz şehâdet-i şer‘iye dahi ederiz deyü edâ-i şehâdet-i şer‘iye etdiklerinde şehâdetleri gıbbe’t-tezkiye ve’t-ta‘dîl makbûle olup mûcebiyle hüküm olundukda mâ-vaka‘a gıbbe’t-taleb ketb olundu.<br><br>Tahrîren fî 17 Safer li-sene sitte ve elf.<br><br>Şühûdü’l-hâl: Mehmed b. Mahmud, Cafer b. Ali, Mustafa b. Abdullah, Ahmed b. Hüdaverdi, Mehmed b. Ramazan, Mustafa b. Mahmud ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35227"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35229"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o504"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>