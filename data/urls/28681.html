﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 358<br>Hüküm no: 265<br>Orijinal metin no: [82b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçük iken babası ölen Mehmed’in annesinin izniyle parasını işleten Ömer b. Mehmed ile alacak verecek konusunda anlaştıkları</b><br><br>Vilayet-i Anadolu’da Edincik kasabasına tâbi‘ Keçili nâm karye sükkânından el-Hâc Ömer b. Mehmed meclis-i şer‘-i şerîf-i enverde kasaba-i mezbûrede Karahisar mahallesinde sâkin iken bundan akdem tarîk-i hâcc-ı şerîfde fevt olan el-Hâc Ahmed b. Mehmed’in sulbî kebîr oğlu el-Hâc Mehmed mahzarında ikrâr-ı tâm ve takrîr-i kelâm edip mezbûr el-Hâc Mehmed babasının hîn-i vefâtında sagīr olmağla mezbûrun tesviye-i umûruna kıbel-i şer‘den mansûb vasîsi olan gāibe ani’l-meclis vâlidesi Zeyneb bt. el-Hâc Mehmed nâm hatun yedinde sagīr-i mezbûr malından almak üzere beş yüz guruş ahz u kabz etdiğimden sonra mezbûre Zeyneb’in izniyle meblağ-ı mezbûru on iki sene irbâh ve istirbâh etdiğimden sonra beş yüz guruş sinîn-i mezbûreden ribh hâsıl olup cem‘an asl-ı mâl ve nemâsı bin guruşa bâliğ ve meblağ-ı mezbûr bin guruşu kendi mesârıfıma sarfla istihlâk etmekle mezbûr el-Hâc Mehmed işbu yedinde olan hüccet mûcebince meblağ-ı mezbûru bundan akdem benden da‘vâ ve hükm-i hâkim lâhık olup zimmetimde meblağ-ı mezbûr şer‘an edâsı lâzım olmağın mezbûr el-Hâc Mehmed meblağ-ı mezbûrun iki yüz otuz guruş mukābelesinde yedinde mülk ve hakkın olan zeytun bahçeni ve çiftlik ta‘bîr olunur menzilini bana bey‘ eyledin ancak meblağ-ı mezbûr bin guruşdan senin zimmetinde yedi yüz yetmiş guruş hakkım vardır deyü tekrar da‘vâ ve zikrolunan bahçe ve menzili bi gayr-ı hakkın zabtetmekle ben dahi işbu yedimde olan hüccet mûcebince zikrolunan bağçe ve menzili mezbûr el-Hâc Mehmed’den taleb ve da‘vâ ve kasr-ı yedine kıbel-i şer‘den tenbîh olunmağla beynimizde münâza‘ât-ı kesîre vâkı‘a olmuşidi el-hâletü hâzihî yedimde mülk ve hakkım olup Dutlu nâm karyede vâki‘ bir tarafı kendi mülküm ve bir tarafı Rusoğlu mülkü ve bir tarafı Tekerlekoğlu mülkü ve bir tarafı tarîk-i âm ile mahdûd zeytun bağçemi cemî‘-i tevâbi‘ ve levâhıkıyla mezbûr el-Hâc Mehmed’e tarafeynden îcâb ve kabûlü hâvî bey‘-i kat‘î ile üç yüz guruşa bey‘ ve temlîk ol dahi ber-vech-i muharrer iştirâ ve temellük ve mahâllinde kabza teslît etdiğimden sonra semeni olan meblağ-ı mezbûr üç yüz guruşu mezbûr el-Hâc Mehmed’e zimmetimde deynim olan meblağ-ı mezbûr bin guruşumun ol mikdârına takās ol dahi mukāssa ve kabûl etdiğinden sonra zikrolunan bahçe mezbûrun mülk-i müşterâsı olup ben husûs-ı mezkûra ve târih-i kitâba gelince sâir husûsa müte‘allika âmme-i da‘vâdan mezbûr el-Hâc Mehmed’in zimmetini ibrâ-i âmm-ı kātı‘u’n-nizâ‘la ibrâ ve ıskāt edip ol dahi müdde‘âsı olan meblağ-ı bâkī mezbûr yedi yüz guruşa ve târih-i kitâba gelince sâir husûsa müte‘allika âmme-i da‘vâdan benim ve vâlidesi mezbûrenin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledi dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’l-ışrîn min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Abdurrahman Efendi b. Abdullah, el-Hâc Eyüb b. el-Hâc Mehmed, Mehmed Çelebi b. Osman, el-Hâc Mustafa Ağa b. Derviş, Müezzin Ahmed Çelebi b. Hüseyin, Muslu Çelebi b. Yusuf, Muslu Ağa b. Davud, Mehmed b. Ali, Mustafa Efendi b. ( ), el-Hâc Yusuf Efendi b. Mustafa, İbrahim Çelebi b. Ahmed, Mehmed Çelebi b. İdris ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28680"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28682"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b358"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o833"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>