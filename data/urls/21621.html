﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 759<br>Hüküm no: 557<br>Orijinal metin no: [129a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şaban b. Mustafa’nın, merhum Mahmud Beşe’nin akrabası olduğu, beytülmal emininin Şaban’ın tereke hissesinin vermesi</b><br><br>Mahmiye-i Galata tevâbi‘inden kasaba-i Tophâneˈde Ekmekçibaşı mahallesinde sâkin işbu sahibüˈl-kitâb Şa‘bân b. Mustafa meclis-i şer‘-i şerîfde mahmiye-i mezbûre ve tevâbi‘i beytü’l-mâli olup zikri câ’î muhallefâta vâzi‘uˈl-yed olan Mehmed Ağa b. Ali mahzarında üzerine da‘vâ ve takrîr-i kelâm edip mahalle-i mezbûrede sâkin iken bundan akdem vefât eden marîz Mahmud Beşe b. Mehmedˈin zâhirde zevce-i metrûkesi Fatma bt. Abdullahˈdan gayrı vâris-i ma‘rûfu olmamak zu‘mıyla terekesinin sülüs-ı erba‘anı emîn-i mezbûr Mehmed Ağa vâzi‘uˈl-yed olmuş idi hâlâ ben müteveffâ-yı mezbûrun mukarrun-leh biˈn-neseb cihetinden vârisi olup hâl-i hayatında minvâl-i muharrer üzere kendinin vâris olduğunu huzûr-ı Müslimînˈde ikrâr ve işhâd etmekle emîn-i merkūmun vâzi‘uˈl-yed ettiği selâse-i erbâ‘ı terekeyi emîn-i mezkûrdan taleb ederim suâl olunsun dedikde gıbbeˈs-suâl emîn-i mezbûr Ahmed Ağa cevâbında müteveffâ-yı mezbûrun selâse-i erbâ‘ı terekesine vaz‘-ı yedini ikrâr lâkin müdde‘î-i mezbûrun vech-i meşrûh üzere müteveffâ-yı merkūma verâsetini inkâr edicek müdde‘î-i mezbûrdan verâsetine beyyine taleb olundukda yine mahalle-i mezbûre sâkinlerinden Mehmed Çelebi b. Kurd ve Ahmed Çelebi b. Mahmud el-müezzin nâm kimesneler li-ecliˈş-şehâde meclis-i şer‘a hâzırân olup istişhâd olunduklarında fiˈl-hakīka müteveffâ-yı mezbûr hayatında mezbûr Şa‘bân benim vârisimdir ve merkūmdan gayrı vârisim yokdur ve terekenin selâse-i erbâ‘ına müstehıkkadır deyü huzûrumuzda ikrâr ve bizi işhâd edip musırratan alâ-ikrârihî vefât etmekle tereke-i mezkûrenin selâse-i erbâ‘ına mezbûr Şa‘bân müstahıktır biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘deˈt-ta‘dîl veˈt-tezkiye şehâdetleri makbûle oldukda mûcebiyle mezbûr Şa‘bânˈın verâsetine ba‘deˈl-hükm vâzi‘uˈl-yed olduğu selâse-i erbâ‘ı terekeyi merkūm Şa‘bânˈa edâya emîn-i mezbûra tenbîh birle mâ vaka‘a biˈt-taleb ketb olundu.<br><br>Fiˈl-işrîn min-şehri Rebî‘iˈl-âhir li-sene hamse ve semânîn ve elf.<br><br>Şuhûdüˈl-hâl: Mustafa Çelebi b. Receb el-imâm, el-Hâc Mahmud b. Murad el-hakkâk, Ramazan Beşe b. İslâm, Ali Çelebi b. Halil, Hüseyin Çelebi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21620"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21622"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b759"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o899"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>