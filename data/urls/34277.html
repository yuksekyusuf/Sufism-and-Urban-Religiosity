﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 134<br>Hüküm no: 99<br>Orijinal metin no: [19a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kostandi v. Mise’nin gediğini rehin bırakarak aldığı borçlarını ödemesi konusunda kefîl gösterdiği</b><br><br>Rehn-i aşçı<br><br>Âsitâne-i aliyye’de vâki‘ aşçı ve hoşâbçı ve kebabcı ve çörenci tâifesinden Kostandi v. Mise nâm zimmî meclis-i şer‘-i münîrde hâlâ Tersâne-i âmire emîni etbâ‘ından işbu bâ‘isü’l-vesîka Küçük Ahmed Ağa’nın babası ve tarafından husûs-ı âti’l-beyânda vekîl-i sâbitü’l-vekâlesi Mehmed Efendi b. Mustafa mahzarında ikrâr-ı tâm ve takrîr-i kelâm edip müvekkil-i merkūm Ahmed Ağa’nın mâlından istidâne edeceğim bin beş yüz guruş mukābelesinde mahmiye-i mezbûre hısnı ebvâbından Langa Yenikapısı dâhilinde tütüncü [dükkânları] beynlerinde kâin bir bâb aşçı ve hoşâbçı ve kebabcı ve çörenci dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla bâ-hüccet-i şer‘iye mâlik olduğum kırk yedi buçuk sehm hissemi rehin vaz‘ ve vekîl-i merkūm yedine teslîm eylediğimde ol dahi ber-minvâl-i muharrer bi’l-vekâle irtihân ve tesellüm ve kabûl eylediğinden sonra hisse-i mezkûreyi vekîl-i merkūm Mehmed Efendi li-ecli’l-isti‘mâl bana i‘âre ve teslîm ve ben dahi isti‘âre ve kabûl eylediğimden sonra vekîl-i merkūm Mehmed Efendi oğlu ve müvekkil-i merkūm Ahmed Ağa’nın mâlından olmak üzere bin beş yüz guruş bana ikrâz ve teslîm ben dahi iktirâz ve kabz ve umûruma sarfla istihlâk etmemle mebî‘-i mezkûr ile semeni işbu târîh-i kitâbdan bir sene tamâmına değin müeccel-i mev‘ûd yine müvekkil-i merkūm Ahmed Ağa’nın mâlından olarak vekîl-i merkūm yedinden müşterâ ve makbûz bir aded hilâlî sâ‘at semeninden dahi iki yüz yirmi beş guruş ki cem‘an bin yedi yüz yetmiş beş guruş müvekkil-i merkūma zimmetimde sahîhan edâsı vâcib deynimdir dedikde gıbbe’t-tasdîki’ş-şer‘î mukırr-ı mersûmun şerîki Asodko? v. Tanaş ve Yiğitbaşı Kula v. Kostandi ve İlya v. Angeli ve Kosta v. Hıristo nâm zimmîler meclis-i şer‘-i hatîrde vekîl-i merkūm Mehmed Efendi mahzarında her biri ikrâr-ı tâm ve takrîr-i kelâm edip mukırr-ı mersûm Kostandi zimmînin müvekkil-i merkūm Ahmed Ağa’ya zimmetinde deyni olan meblağ-ı mecmû‘-ı mezkûr bin yedi yüz yirmi beş guruşa biz tarafeynden bi’l-emr ve’l-kabûl kefâlet-i mutlaka-i sahîha-i şer‘iye ile müte‘âkiben kefîl ve dâminleriz dediklerinde gıbbe’t-tasâduk[i’ş-şer‘î mâ vaka‘a bi’t-taleb ketb olundu]<br><br>Fî 28 Zilka‘de sene 1246<br><br>Şuhûdü’l-hâl: Kethüdâ es-Seyyid Ali Ağa b. Hüseyin, Mütevellî Mehmed Emin Ağa b. Ahmed, Yiğitbaşı es-Seyyid Mehmed Ağa b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=34276"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34278"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o545"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>