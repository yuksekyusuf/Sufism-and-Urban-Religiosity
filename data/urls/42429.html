﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 278<br>Hüküm no: 323<br>Orijinal metin no: [63b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Taha b. Yasin’in, vefat eden Şahin’in varisleri aleyhindeki alacak iddiasında anlaşma sağlandığı</b><br><br>Bâ-hatem-i hazret Efendi<br><br>Ma‘rûz,<br><br>Sâhib-i arzuhâl es-Seyyid el-Hâc Taha b. Yasin meclis-i şer‘-i hatîrde bundan akdem Ayakapısı’nda hâlik olan Şahin v. Mihal v. Anton nâm Nasrâniyenin sulbî kebîr oğlu Esteryo ve kebîre kızları Elina ve Kasandra’ya ba‘de’l-inhisâr mezbûr es-Seyyid el-hâc Taha mesfûr Esteryo Nasrâniye muvâcehesinde ellibeş senesi Cemâziyelûlâsı’nda Vâlide Hanı’nda ben ve hasran vârisi olduğum müteveffâ karındaşım el-Hâc Abdullah ile ma‘an hayatında ale’l-iştirâki’s-seviy hâlik-i mesfûr Şahin zimmîye târîh-i mezbûrda hayatında bin aded Şam alacamızı dört bin guruşa bey‘ ve teslîm, ol dahi yedimizden ba‘de’l-ahz semen-i mezbûr dört bin guruşu bizlere kable’l-edâ mersûm şahin hâlik olmağla bize mevrûs olup ba‘dehu hasran vârisi olduğum karındaşım mezbûr el-Hâc Abdullah dahi fevt olmağla semen-i merkūm dört bin guruş bana mevrûs olup lâkin ben hâlik-i mesfûrun vakt-i helâkinde esir bulunup Âsitâne’de mevcûd olmamamla hâlâ taleb ederim deyü ba‘de’d-da‘vâ ve’l-inkâr müdde‘î-i mezbûr ber-minvâl-i muharrer müdde‘âsını bir vechile isbâta kādir olmadığından mâ‘adâ müdde‘î-i mezbûr el-Hâc Taha on seneden beri İstanbul’da Küçükkaraman kurbünde Hoca Hayreddin mahallesinde dükkânında su çıkarıp bey‘ etmekle bu tarafda mevcûd ve da‘vâ-yı mezkûresi tezvîrdir deyü mahalle-i mezbûre ahâlîsinden on nefer mevsûku’l-kelim Müslimîn-i muvahhidîn muvâcehesinde ihbâr eylediklerinden sonra kat‘an li’n-nizâ‘ kendi malından teberru‘an mezbûr es-Seyyid el-Hâc Taha’ya kırk guruş verip ol dahi ba‘de’l-ahz ve’l-kabz tereke-i hâlik-i mersûme ve işbu târîh-i i‘lâma gelince bi’l-cümle sâire müte‘allika âmme-i de‘âvî ve kâffe-i mutâlebâtdan hâlik-i mesfûr Şahin zimmînin ve verese-i mezkûresinin ferden zimmetlerini ibrâ-i âm ile ibrâ ve iskāt edip ol dahi ibrâ-i mezkûru ba‘de’l-kabûl külliyen kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 12 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42428"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42430"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>