﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 748<br>Hüküm no: 549<br>Orijinal metin no: [127a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Osman Çelebi’nin, varissiz ölen Kemanî Hasan Kapudan’ın zimmetindeki esir bahasından alacağını beytülmal emininden talep ettiği</b><br><br>Mahmiye-i İstanbulˈda Salih Paşa mahallesinde sâkin Esirci tâifesinden işbu bâ‘isüˈl-vesîka Osman Çelebi b. Mehmed meclis-i şer‘-i şerîfde mahrûse-i Galata ve tevâbi‘inden kasaba-i Kasımpaşaˈda Çatma Mescid mahallesinde sâkin iken bundan akdem vefât eden Kemânî Hasan Kapudan b. Hüseyinˈin zâhirde vâris-i ma‘rûfu ol[ma]mak ile muhallefâtı cânib-i [beyt]ülmâle râci‘ olmağın hâlâ mahrûse-i mezbûre ve tevâbi‘i emîn-i beytü’l-mâlı olup müteveffâ-yı mezbûrun terekesine biˈl-emân vâzi‘uˈl-yed olan Mehmed Ağa b. Ali [127b] üzerine da‘vâ ve takrîr-i kelâm bundan akdem müteveffâ-yı merkūme nakid bin yirmi esedî guruş ikrâz ve tesellüm ol dahi ba‘deˈl-istikrâz veˈt-tesellüm cinsi ve evsâfı beynimizde ilm-i şer‘î ile ma‘lûme ve yedinden müşterâ ve makbûz on üç nefer esirler semenlerinden bin elli dokuz kıt‘a esedî guruş ki cem‘an iki bin yetmiş dokuz esedî guruş hakkımı kableˈl-ahz veˈl-istifâ vefât edip lâkin müteveffâ-yı mezbûr hayatında meblağ-ı mezbûr iki bin yetmiş dokuz esedî guruş zimmetinde bana deyni olduğunu alâ ruûsiˈl-işhâd ikrâr ve işhâd dahi ettikden sonra mâ‘adâ târih-i kitâb-ı şehrinin sekizinci gününde kasaba-i mezbûrede hilâfe-mevlâ olan Osman Efendi huzûrunda dahi ikrâr ve mûcibince yedime hüccet-i şer‘iye almışidim deyü hüccet-i şer‘iye ibrâz ve emîn-i mezkûr mûcibince feth ü kırâet ve istintâk olundukda emîn-i mezbûr Mehmed Ağa cevâbında tereke-i müteveffâ-yı mezbûra vaz‘-ı yedini ikrâr lâkin deyn-i mezbûru biˈl-külliye inkâr edicek müdde‘î-i mezbûr Osman Çelebiˈden müdde‘âsını müsbite beyyine taleb olundukda udûl-ı Müslimînˈden olup kasaba-i mezbûrede el-Hâc Ferhad mahallesinde sâkin Ramazan Çelebi b. Mehmed ve Yeldeğirmeni mahallesinde sâkin Mehmed Çelebi b. Hüseyin Kapudan ve Süleyman Kapudan b. Mehmed nâm kimesneler li-ecliˈş-şehâde meclis-i şer‘a hâzırân olup eserüˈl-işhâd fiˈl-hakīka müteveffâ-yı mezbûr hayatında müdde‘î-i mezbûra vech-i muharrer üzere bin yirmi esedî guruş karz ve bin elli dokuz esedî guruş on üç nefer kâfir esirler semenleri ki min-haysüˈl-mecmû‘ iki bin yetmiş dokuz esedî guruş zimmetimde deynimdir deyü bizim huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘deˈt-ta‘dîl veˈt-tezkiye şehâdetleri makbûle oldukdan sonra müdde‘î-i mezbûr Osman Çelebi aleˈl-vechiˈl-meşrû‘ tahlîf olunmağın mûcebiyle hüküm birle mâ vaka‘a biˈt-taleb ketb olundu.<br><br>Fiˈt-tâsi‘-i aşer min-şehri Rebî‘iˈl-âhir li-sene hamse ve semânîn ve elf.<br><br>Şuhûdüˈl-hâl: Ramazan Çelebi b. el-Hâc Abdullah, Süleyman Çelebi b. el-Hâc Mehmed, Ali Çelebi b. İsmail, el-Hâc Hasan Ağa b. Abdurrahman, İsmail Çelebi b. Yusuf, Ahmed Çelebi el-münâdî, Hüseyin Çelebi b. Ali, Ali Bey b. Halil</p>          <br><a title="Önceki sayfa" style="text-decoration:none" href="./ayrmetin.php?idno=21612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b748"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o901"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>