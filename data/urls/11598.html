﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 316<br>Hüküm no: 267<br>Orijinal metin no: [83a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı’ndan Emin Sinan mahallesinde olan vakıf evin kiracısı İbrahim Çelebi b. Mehmed tarafından tamir için yapılan masrafın tespiti</b><br><br>Haremeyn-i Muhteremeyn Evkāfı’ndan mahmiye-i İstanbul’da Emin Sinan mahallesinde vâki‘ lede’l-ahâlî ve’l-cîrân ma‘lûmü’l-hudûd ve’l-hîtân olan yevmî bir akçe icâre-i müeccele ve on bir bin beş yüz akçe icâre-i mu‘accele ile müste’ciri olan bâ‘isü hâze’l-kitâb fahrü’l-emâsil İbrahim Çelebi b. Mehmed nâm kimesne meclis-i şer‘-i hatîr-i lâzımü’t-tevkīrde bi’l-fi‘il vakf-ı mezbûr mütevellîsi Veli Bey mahzarında takrîr-i merâm edip bundan esbak mütevellî ma‘rifetiyle mu‘acceleme mahsûben menzil-i merkūmun bazı mevâzi‘i müceddeden binâ ve bazı mevâzi‘i meremmet ve imâret etmişidim. Hâlâ kıbel-i şer‘den üzerine varılıp vâki‘ hâl keşf ve müşâhede olunmak matlûbumdur dedikde savb-ı şer‘den Mevlânâ Mustafa Efendi ve Hâssa mi‘mârlardan Üstâd Ali b. Halil irsâl olunup zeyl-i kitâbda mastûretü’l-esâmî olan Müslimîn ile mahall-i mezbûra varılıp vâki‘ hâl keşf ve müşâhede olundukda fi’l-hakīka menzil-i merkūmun mevâzi‘-i müte‘addidesi câ be-câ tecdîd ve imâret ve câ be-câ meremmet olunmuş bulunmağın mecmû‘una sarf olunan kereste-i mütenevvi‘anın neccâriyye ve ırgadiyye ve hammâliyesiyle ve hâlen müceddeden binâsı lâzım gelen iki kıt‘a taş duvar ve pâyeleriyle cem‘an ba‘de külli’l-hesâb otuz dört bin beş yüz doksan altı akçeye tahammülü vardır deyu mi‘mâr-ı mezbûr ve sâir ehl-i vukūf Müslimîn tahmîn edip ittifâklarını mevlânâ-yı mezbûr mahallinde tahrîr ba‘dehû meclis-i şer‘a gelip haber vermeğin mâ-vaka‘a sebt olundu.<br><br>Fî-evâsıtı Cumâdelûlâ li-sene selâsîn ve elf.<br><br>Şühûdü’l-hâl: Ahmed Efendi b. ( ) el-imâm, Abdülhâlık b. Ahmed, el-Hâc Mehmed b. İlyas el-müezzin, Ahmed Çelebi b. Hasan el-kâtib, İslâm Bey b. Nuh, Mahmud Halîfe b. ( ) el-müezzin, Mehmed b. Süleyman ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11597"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11599"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b316"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o744"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>