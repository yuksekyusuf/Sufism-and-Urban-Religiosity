﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 562<br>Hüküm no: 661<br>Orijinal metin no: [80b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alime bt. Osman’ın Mehmed Efendi b. Mehmed Efendi’den aldığı borç karşılığında mülk menzilini rehin verdikten sonra altı aylığına kiraladığı</b><br><br>İstiğlâl.<br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den Mevlânâ Ahmed Efendi irsâl olunup ol dahi mahmiye-i İstanbul’da el-Hâc Ferhad mahallesinde Âlime bt. Osman nâm hatunun zikri âtî sâkine olduğu menzile varıp zeyl-i rakīmde isimleri mastûr olan Müslimîn huzûrunda akd-i meclis-i şer‘ eyledikde mezbûre Âlime zâtı Mehmed Efendi b. Hüseyin ve Mehmed b. Hasan ta‘rîfleri ile mu‘arrefe oldukdan sonra meclis-i ma‘kūd-ı mezbûrda işbu kitâbın sahibi efdalü’l-müderrisîn ekmelü’l-muhakkıkīn Seyyid Mehmed Efendi b. Seyyid Mehmed Efendi tarafından ikrâr-ı âti’z-zikri tasdîka vekîl olup Abdülkadir b. Hüseyin ve Ali Bey b. Mehmed şehâdetleri ile vekâleti sâbite olan Mustafa Efendi b. Hamza mahzarında bi-tav‘ihâ ikrâr ve i‘tirâf edip mahalle-i mezbûrede vâki‘ bir tarafı el-Hâc Abdullah mülküne ve iki tarafı Üstâd el-Hâc Hamza menziline ve bir tarafı tarîk-i âmma müntehî işbu sâkine olduğum mülk menzilimi müvekkil-i mûmâ-ileyh Seyyid Mehmed Efendi’ye bi-tarîkı’l-istiğlâl iki yüz doksan kıt‘a riyâlî kebîr guruşa bey‘ ve teslîm ol dahi ber-vech-i muharrer iştirâ ve kabûl ve kabz ve tesellüm eyledikden sonra semeni olan meblağ-ı mezbûr iki yüz doksan kıt‘a riyâlî kebîr guruş ki her biri yedişer dirhem olmak üzere yedinden ahz u kabz edip menzil-i mezbûr ba‘de’t-tahliyeti’ş-şer‘iye ve’t-takābuz imdi târih-i kitâbdan altı ay tamamına değin mûmâ-ileyh Seyyid Mehmed Efendi’den on kıt‘a kebîr guruşa istîcâr ve kabûl ve kabz edip ol dahi ber-vech-i muharrer îcâr ve teslîm eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an ba‘s olunan Hasan b. Bayram ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî-gurreti Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mustafa b. Ömer Çelebi el-imâm, Salih Efendi b. Salih, Şaban b. Mehmed, Mustafa b. ( ), Abdülkadir b. Hüseyin, Ali Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25547"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25549"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b562"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o986"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>