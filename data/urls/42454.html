﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 297<br>Hüküm no: 348<br>Orijinal metin no: [69a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Tacir Esadzade Mehmed Ağa’nın varislerinin İsmail b. Abdullah aleyhindeki davalarının reddedilmesi</b><br><br>Ma‘rûz,<br><br>Müteveffâ Tâcir Esadzâde Mehmed Ağa b. Abdullah b. Abdullah’ın verâseti zevce-i metrûkesi Ümmügülsüm bt. el-Hâc Mehmed ile sulbiye kebîre kızı Âişe’ye ve sulbî sagīr oğlu Mustafa’ya ba‘de’l-inhisâr sagîrûn-ı mezbûrun bâ-hüccet vasiyy-i mansûbesi olup zâtı ta‘rîf-i şer‘î ile mu‘arrefe olan sâhibete-i arzuhâl mezbûre Gülsüm mahfil-i şer‘iyyâtda derûn-ı arzuhâlde mezkûrü’l-ism müteveffâ Çalık el-Hâc Mehmed b. Abdullah b. Abdurrahman’ın sulbî sagīr oğlu Mehmed’in vasiyy-i muhtârı olan el-Hâc İsmail b. Abdullah muvâcehesinde bin yüz altmış dokuz senesinde zevcim müteveffâ-yı evvel Esadzâde Mehmed düyûnu terekesinden ezyed olduğu hâlde ma‘rifet-i şer‘le terekesi tahrîr ve defter olunup mahmiye-i İstanbul’da Pîrî Paşa Hanı’nda vâki‘ taht-ı icâresinde olan bir bâb oda derûnunda gedik ta‘bîr olunan bâ-defter-i müfredât eşyâ-i ma‘lûmesini gāib ani’l-meclis Yağlıkçı Ahmed Ağa’ya dört yüz otuz üç guruşa bey‘ ve teslîm ve meblağ-ı mezkûr ile alâ-tarîkı’l-guremâ düyûn-ı müteferrikasını edâ eylediğimden sonra müteveffâ-yı sâni-i merkūm Çalık el-Hâc Mehmed’in sagīr oğlu Mehmed’in vasîsi olan mezbûr el-Hâc İsmail verese-i sâiresiyle merkūm Yağlıkçı Ahmed Ağa’nın yedinde olan oda-i mezkûrenin tasarrufuna mümâna‘at eder deyü eylediği da‘vâsında vasiyy-i mezbûr el-Hâc İsmail’e hasm-ı şer‘î olmamağla bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 18 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42453"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42455"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b297"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o547"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>