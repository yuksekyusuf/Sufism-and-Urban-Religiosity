﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 230<br>Hüküm no: 180<br>Orijinal metin no: [45M/a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Efendi’nin vârislerinin terekeden hisselerini alarak birbirlerinin zimmetlerini ibra etmeleri</b><br><br>Havâss-ı Refîʻa kazâsı muzâfâtından kasaba-i Hasköy’de Südlüce’de Mahmud Ağa Mahallesiʼnde sâkin iken bundan akdem vefât eden Mekükî Ahmed Efendi b. el-Hâc Mehmed’in verâseti zevce-i menkûha-i metrûkesi Âişe Hatun bt. el-Hâc Mehmed ile sulbî kebîr oğulları Halil Efendi ve Mollâ Mehmed ve sulbiye kebîre kızı Hadice’ye münhasıra olduğu şer‘an zâhir ve müteʻayyen oldukdan sonra kendi tarafından asâleten ve zâtı ta‘rîf-i şer‘î ile mu‘arrefe olan mezbûre Âişe Hatun tarafından husûs-ı âti’l-beyânda vekîl-i sâbitü’l-vekâlesi olan merkūm Mollâ Mehmed vekâleten ve kezâlik zâtı ta‘rîf-i şer‘î ile mu‘arrefe olan mezbûre Hadice Hatun’un zevci ve tarafından husûs-ı âti’l-beyânda vekîl-i sâbitü’l-vekâlesi olan el-Hâc Mehmed b. ( ) meclis-i şer‘-i şerîf-i enverde müteveffâ-i mezbûrun terekesine bi’l-verâse vâzıʻu’l-yed olan işbu râfiʻü’l-kitâb merkūm Halil Efendi mahzarında herbiri bi’l-asâle ve’l-vekâle ikrâr-ı tâm ve takrîr-i kelâm edip mûrisimiz müteveffâ-i mezbûrun terekesini beynlerimizde fürûht eyleyip terekesi semeni yüz kırk guruşa bâliğ olmağla meblağ-ı mezbûrdan herbirimizin hissesini beynlerimizde iktisâm edip herbirimiz bi-kadri’l-hısas merkūm Halil Efendi yedinden bi’l-asâle ve’l-vekâle bi’t-tamam ve’l-kemâl ahz u kabz eyledik, baʻde’l-yevm mûrisimiz müteveffâ-i mezbûrun mahâll-i mezbûrede vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât mülk menzilinden mâ‘adâ müteveffâ-i mezbûrun terekesine müte‘allika âmme-i mîrâs da‘vâsından merkūm Halil Efendi’nin zimmetini herbirimiz bi’l-asâle ve’l-vekâle ibrâ-i âmm-ı kātıʻu’n-nizâ‘la ibrâ ve ıskāt eyledikde ol dahi kezâlik bizim zimmetimizi ibrâ ve ıskāt edip vechen mine’l-vücûh ve sebeben mine’l-esbâb husûs-ı mîrâsa müte‘allika katʻâ da‘vâ ve nizâ‘ımız yokdur dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Şaʻbâni’l-muʻazzam sene semân ve hamsîn ve mi’e ve elf.<br><br>Şuhûdü’l-hâl: Mollâ Ahmed b. Hamdi, Arnavud Mehmed, Ahmed Efendi b. Mustafa, Mustafa Efendi [b.] Hüseyin, es-Seyyid Mehmed [b.] es-Seyyid Mustafa, Mehmed Said Efendi b. İbrahim, Hüseyin Çelebi b. Mehmed, es-Seyyid Ahmed [b.] es-Seyyid Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16793"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16795"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o451"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>