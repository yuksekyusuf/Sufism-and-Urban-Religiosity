﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 64<br>Hüküm no: 5<br>Orijinal metin no: [2a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Efendi’nin torunu aleyhindeki menzil iddiasından vazgeçmesi</b><br><br>Efendi hazretleri imzâsıyladır.<br><br>Mahmiye-i İstanbul’da Cezerî Kasım Paşa mahallesinde sâkin iken bundan akdem vefât eden Ali Bey nâm kimesnenin babası Ömer Efendi nâm kimesne meclis-i şer‘-i şerîfde müteveffâ-yı mezbûrun sulbî sagīr oğlu Ali’nin vâlidesi olup umûrunu ikāmet için taraf-ı şer‘den vasî nasb u ta‘yîn olundukda vesâyet-i mezbûreyi kabûl edip menzil-i âti’l-beyâna vâzı‘atü’l-yed olan râfi‘atü’l-kitâb Hadîce bt. Abdülvahab nâm hatun mahzarında ikrâr ve takrîr-i kelâm edip müteveffâ-yı mezbûr hayâtında merhûm Cenderecizâde Muhyiddin Çelebi Vakfı’ndan icâreteyn-i ma‘lûmeteyn ile tasarrufunda olup mahalle-i mezbûrede vâki‘ ma‘lûmü’l-hudûd arsa üzerine izn-i mütevellî ile icâre-i mu‘accelesine mahsûb olmak üzere ebniye ihdâs edip mutasarrıf iken fevt oldukda arsa-i mezbûre tasarrufumda olup müteveffâ-yı mezbûr ebniye-i mezbûreyi malım ve emrim[le] benim için binâ etmiş idi deyü da‘vâ etmiş idim. Hâlâ da‘vâ-yı mezbûremden sagīr-i mezbûru ibrâ-i âmm-ı kâtı‘u’n-nizâ‘ ile ibrâ ve iskāt eyledim, menzil-i mezbûrun cemî‘ arsa ve ebniyesi müteveffâ-yı mezbûrdan intikāl-i âdî ile sagīr-i mezbûra intikāl etmeğin sagīr-i mezbûrun hakkıdır, benim kat‘an alâkam yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Umdetü’l-akrân Derviş Ağa kethüdâ-yı hazret efendi, zahrü’l-emsâl Mehmed Ağa ser-muhzırân, Receb Beşe b. Ömer çukadâr, Ali Beşe b. Muharrem, Hızır Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2322"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2324"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>