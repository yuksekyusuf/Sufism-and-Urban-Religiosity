﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 363<br>Hüküm no: 451<br>Orijinal metin no: [90a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emiroğlu Hasan’ın kızı Fâtıma’nın talipleri arasındaki davanın neticelendirilemediği</b><br><br>Bâ-mühr-i efendi,<br><br>Ma‘rûz,<br><br>Rumeli’de Yenice-i Karasu kazâsına tâbi‘ Kalfalar nâm karyede hâlâ sâkin Ahmed’in babası sâhib-i arzuhâl Molla Osman meclis-i şer‘-i münîrde kazâ-i mezbûra tâbi‘ Karagözlü nâm karyede hâlâ sâkin Mehmed Emin’in babası olup bâ-fermân-ı âlî Âsitâne’ye ihzâr olunan Ahmed Ağa b. Hüseyin mahzarında kazâ-i merkūme tâbi‘ Aynalı nâm karyede sâkin müteveffâ Emiroğlu es-Seyyid Hasan b. Mehmed hayatında hâlâ ol tarafda sâkine Safiye kızı Fâtıma’yı tevellüd eylediği ânda oğlum merkūm Ahmed’e otuz bin akçe mehr-i müeccel tesmiyesiyle bi’l-velâye akd-i tezvîc, ben dahi mehr-i mezkûr ile oğlum merkūm için bi’l-vekâle tezevvüc edip oğlum merkūmun minvâl-i muharrer üzere zevce-i menkûhası olmuş iken mezbûr Ahmed Ağa mümâna‘at eder deyü da‘vâ ve mezbûr Ahmed Ağa cevâbında müteveffâ-yı mezbûr Emiroğlu es-Seyyid Hasan hayatında kızı mezbûreyi yevm-i velâdetinde oğlum merkūm Mehmed Emin’e kırk bin akçe mehr-i müeccel tesmiyesiyle bi’l-velâye akd-i tezvîc, ben dahi mehr-i mezkûr ile bi’l-velâye oğlum mezkûr için tezevvüc ve kabûl etmiş idim. Oğlum mezbûrun zevce-i menkûhasıdır deyü da‘vâ edip lâkin tarafeynin oğulları mezbûrân Ahmed ve Mehmed Emin ve mezbûre Fâtıma bu tarafda olmayıp mahâllinde olmalarıyla terâfu‘ mümkün olmadığı ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 13 Muharremi’l-harâm sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42556"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42558"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>