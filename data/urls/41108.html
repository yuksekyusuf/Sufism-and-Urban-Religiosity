﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 744<br>Hüküm no: 829<br>Orijinal metin no: [130a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultana bt. Yanko’nun mülk bağını haksız yere zaptettiği iddiasıyla Kostantin v. Andreya aleyhine açtığı davada haksız olduğu</b><br><br>Edirne’de Papa Kaş[ya]nos mahallesi sâkinlerinden olup bundan akdem hâlik olan Yanko v. Viko nâm zimmînin sulbiye kebîre kızı Sultana nâm Nasrâniye meclis-i şer‘ de bundan akdem hâlik olan Yanaki v. Andreya nâm zimmînin verâseti sulbiye sagīre kızı İstaro ile li-ebeveyn karındaşı Kostantin nâm zimmîye ve zevce-i metrûkesi İsatine nâm Nasrâniye’ye münhasıra oldukdan sonra hâlâ mezbûr Kostantin muvâcehesinde üzerine da‘vâ ve takrîr-i kelâm edip mahmiye-i mezbûre zeylinde Hıdırlık kurbünde Yoncapınarı nâm mahalde vâki‘ bir tarafdan Durmuş bağı ve bir tarafdan Toma bağı ve bir tarafdan Kürkçü Yani bağı ile mahdûd ve bir tarafdan tarîk-ı âm ile mahdûd sekiz dönüm bağ babam hâlik-i mezbûrun mülkü olup ba‘de helâkihî irsen bana intikāl etmeğin hâlâ hâlik-i mezbûr Yanaki’nin veresesi bî-vech vaz‘-ı yed eder suâl olunup kasr-ı yedine tenbîh olunmak taleb ederim dedikde gıbbe’s-suâl mezbûr Kostantin cevâbında zikrolunan bağ müdde‘iye-i mezbûre Sultana’nın babası hâlik-i merkūm Yanko’nun mülkü olup ba‘de helâkihî sulbiye kızı müdde‘iye-i mezbûre Sultana’ya intikāl ettikden sonra mezbûre Sultana dahi bağ-ı mezbûru mûrisimiz hâlik-i mezbûr Yanaki’ye üç bin akçeye târih-i kitâbdan altı sene mukaddem bey‘-i kat‘î ile bey‘ ve teslîm ol dahi iştirâ ve tesellüm eyledikden sonra semeni olan meblağ-ı mezbûru mûrisimiz hâlik-i mezbûr Yanaki yedinden bi’t-tamâm ahz u kabz eyleyip mülk-i müşterâsı olmağla mezbûr Yanaki hâlik oldukdan sonra veresesine intikāl eyledikden sonra mezbûre Sultana zikrolunan bağı mahmiye-i mezbûrede Bâb Mahkemesi’nde nâibü’ş-şer‘i’ş-şerîf huzûrunda üzerime da‘vâ eylediğinde ben dahi verâsetim hasebiyle zikrolunan bağı mezbûre Sultana târih-i kitâbdan altı sene mukaddem mûrisimiz hâlik-i mezbûr Yanaki’ye üç bin akçeye bey‘-i kat‘î ile bey‘ ve teslîm ol dahi iştirâ ve tesellüm eyledikden sonra hâlik-i mezbûr Yanaki yedinden semen-i mezbûru bi’t-tamâm ahz u kabz eyledi deyu mezbûr Sultana muvâcehesinde şühûd-ı udûl ile isbât eyledikden sonra mezbûre Sultana zikrolunan bağ da‘vâsından men‘ olunduğunu hâvî olup zikrolunan Bâb Mahkemesi’nde nâib olan Mahmud Efendi imzâsıyla mümzâ ve hatemiyle mahtûme hüccet-i şer‘iyye ve bin altmış sekiz Zilhiccesi’nin on ikinci günü tarihiyle müverrah hüccet-i şer‘iyye ibrâz edip bi’l-müvâcehe feth u kırâat olunup mezbûre Sultana istintâk olundukda mazmûn-ı hüccet-i mezkûru ikrâr ve i‘tirâf etmeğin mezbûre Sultana bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’t-tâsi‘ ve’l-ışrîn min-Zilhicceti’ş-şerîfe li-sene semân ve sittîn ve elf.<br><br>Şühûdü’l-hâl: Ahmed b. Hasan, Memi b. Veli, Mehmed b. Ali, Mehmed b. Hüseyin, Bayram Beşe.</p>          <br><a title="Önceki sayfa" style="text-decoration:none" href="./ayrmetin.php?idno=41107"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41109"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b744"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o783"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>