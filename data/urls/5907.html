﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 169<br>Hüküm no: 153<br>Orijinal metin no: [39a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Efendi’nin cariyesini azat ettiği</b><br><br>Itâknâme.<br><br>Yedi aklâmdan Başmuhâsebe hulefâsının reisleri umdetü erbâbü’t-tahrîr ve’l-kalem zübdetü ashâbi’t-tastîr ve’r-rakām Halil Efendi b. Hasan b. Abdülmennan tarafından husûs-ı âti’z-zikri ikrâra vekîl olduğu etbâ‘ından Mustafa Çelebi b. Abdul ve el-Hâc Mustafa b. Mehmed nâm kimesneler şehâdetleriyle sâbit ve sübût-i vekâletine hükm-i şer‘î lâhık olan Receb Çelebi b. Mehmed nâm kimesne meclis-i şer‘-i şerîf-i enverde müvekkil-i mûmâ-ileyhe rıkk-ı sâbıkını mu‘terife olan orta boylu açık sarı elâ gözlü Rusiyetü’l-asl Müslimetü’l-mille bâ‘isetü hâzihi’l-vesîka Emine bt. Abdullah mahzarında bi’l-vekâle ikrâr ve takrîr-i kelâm edip müvekkil-i mûmâ-ileyh mevsûfe-i mezbûre Emine’yi hasbeten lillâhi te‘âlâ ve taleben li-merzâti Rabbihi’l-a‘lâ târih-i kitâbdan dört sene mukaddem mâlından tahrîr ve i‘tâk ve kayd-ı rıkdan ıtlâk eyledi. Mevsûfe-i mezbûre târih-i mezkûrdan beri sâir harâyir-i asliyât gibi hürr[e] olup müvekkil-i mûmâ-ileyhin mevsûfe-i mezbûre üzerinde velâ-i şer‘iyeden gayri nesne hakkı bâkī kalmadı dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fî 27 Zilka‘de sene [1]143.<br><br>Şuhûdü’l-hâl: Ali Efendi halîfe-i haslar, Halil Çelebi b. Ahmed, Ali Efendi b. Mustafa, el-Hâc Mehmed, es-Seyyid Mehmed Çelebi b. ( ) tâbi‘-i Süleyman Efendi, Osman Bey b. Hüseyin, Ahmed Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5906"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5908"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>