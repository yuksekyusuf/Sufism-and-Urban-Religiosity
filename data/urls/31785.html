﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 392<br>Hüküm no: 377<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Subaşı Mehmed Emin’den haksız yere almış olduğu parayı iade etmesi hususunda İstemat v. Panayot’a tenbihte bulunulması</b><br><br>700 guruşu edâya tenbîh<br><br>Ma‘rûz<br><br>Mahrûse-i Galata hâricinde Beyoğlu nâm mahâlde sâbıkā voyvoda olan Kalın Mehmed Ağa’nın subaşılık hizmetinde olan sâhib-i arzuhâl Mehmed Emin b. Abdullah nâm kimesne meclis-i şer‘-i münîrde derûn-ı arzuhâlde mersûmü’l-ism İstemat v. Panayot nâm zimmî muvâcehesinde mersûm İstemat zimmî bundan akdem mahâll-i mezkûrda kendüye ecnebiye olan bir avratın menziline fi‘il-i şenî‘ kasdıyla duhûl edip ben dahi subaşı olmak takrîbiyle menzili basıp zimmî-yi mersûmu ahz ve voyvoda-i mezbûreye teslîm eylediğimde voyvoda-i mezbûr dahi birkaç gün hapis ve ba‘dehû sebîlin tahliye edip ben zimmî-yi mersûmdan cerîme nâmıyla kat‘a nesne almamış iken mersûm İstemat zimmî sene-i sâbıkā Ramazan’ının üçüncü günü benden Bâb-ı âlî’de sa‘âdetlü çavuşbaşı ağaya bâ-arzuhâl iştikâ ve benim aslâ sun‘um yoğiken subaşı-yı mezbûr beni menziline da‘vet edip cerîme nâmıyla malımdan bi-gayrı hakkın zulmen yedi yüz guruşumu ahz ü kabz etmekle meblağ-ı merkūmu istirdâd ederim deyü da‘vâ ve beni bilâ-mürâfa‘a tomruğa hapsetdirdip malımdan yedi yüz guruşumu bi-gayrı hakkın almağla makbûzu olan meblağ-ı merkūmu mersûm İstemat zimmîden geri taleb ederim deyü da‘vâ etdikde zimmî-yi mersûm dahi cevâbında müdde‘î-i mezbûr Mehmed Efendi’den vech-i meşrûh üzere meblağ-ı merkūm yedi yüz guruşu bilâ-mürâfa‘a kabzını ikrâr lâkin mukaddemâ beni menziline da‘vet edip cerîme nâmıyla malımdan bi-gayrı hakkın zulmen yedi yüz guruşumu ahz ü kabz etmekle, ben dahi binâen-aleyh meblağ-ı merkūmu bi-hakkın kabz eyledim deyü sûret-i def‘de eylediği da‘vâsına ikāmet-i beyyine edemeyip tahlîfe dahi tâlib olmamağın mûcebince dâfi‘-i mersûm İstemat zimmî def‘-i mezkûruyla müdde‘î-i mezbûre bilâ-beyyine mu‘ârazadan ba‘de’l-men‘ zimmî-yi mersûmun sâlifü’l-beyân ikrâr ve i‘tirâfıyla lâzım gelen meblağ-ı merkūm yedi yüz guruşu müdde‘î-i mezbûr Mehmed Efendi’ye edâ ve teslîme mersûm İstemat zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu].<br><br>Fî 8 Ca sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31784"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31786"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>