﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 355<br>Hüküm no: 405<br>Orijinal metin no: [67a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgancı Seyyid Ahmed Ağa’nın Yorgancılar Kethudası Seyyid Hacı Ahmed Efendi’yi vekil tayin etmesi</b><br><br>İsbât-ı vekâlet<br><br>Âsitâne-i aliyye ahâlisinden olup vilâyet-i Anadolu’da medîne-i Kütahya’da misâfiren sâkin Yorgânî es-Seyyid Ahmed Ağa b. Abdullah b. Abdurrahman tarafından ber-vech-i âtî vekâlet iddi‘â eden işbu bâ‘isü’l-vesîka Yorgancılar Kethudâsı es-Seyyid el-Hâc Ahmed Efendi b. el-Hâc Hüseyin meclis-i şer‘-i şerîf-i enverde el-Hâc Selim Ağa b. Abdullah muvâcehesinde üzerine da‘vâ ve takrîr-i kelâm edip merkūm es-Seyyid Ahmed Ağa’nın merkūm el-Hâc Selim Ağa zimmetinde cihet-i karzdan otuz guruş alacak hakkı olmağla meblağ-ı mezbûru merkūm el-Hâc Selim Ağa’dan ve Mahmiye-i İstanbul’da Sultan Mehmed kurbünde Şekerciler Hanı’nda vâki‘ ma‘lûmü’l-hudûd bir bâb oda derûnunda mevcûde bâ-defter-i müfredât eşyâ-yı ma‘lûmesi ile Saraçhâne kurbünde vâki‘ bir bâb sarrâf dükkânı derûnunda mevcûde kezâlik bâ-defter-i müfredât eşyâ-yı ma‘lûmesini dahi semen-i misilleriyle âhara bey‘ ve kabz-ı semene ve makbûzunu kendüye îsâl ve teslîme ve husûs-ı mezkûr mütevakkıf olduğu umûrun küllîsine tarafından medîne-i mezbûrede beni kabûlüme mevkūfe vekîl nasb ü ta‘yîn eylediğinde ben dahi haber-i vekâlet bana vâsıl oldukda vekâlet-i mezkûreyi kabûl etmemle meblağ-ı mezbûr otuz guruşu merkūm el-Hâc Selim Ağa’dan vekâlet-i mahkiyem hasebiyle taleb ederim, suâl olunsun dedikde gıbbe’s-suâl, merkūm el-Hâc Selim Ağa cevâbında mezbûr es-Seyyid Ahmed Ağa’ya zimmetinde cihet-i mezkûreden otuz guruş deyni olduğunu ikrâr müdde‘î-i merkūmun vekâleti ma‘lûmum değildir deyü inkâr edicek müdde‘î-i merkūmdan ber-vech-i muharrer müdde‘âsına mutâbık beyyine taleb olundukda udûl-i ahrâr-ı [67b] ricâl-i Müslimînden ve medîne-i mezbûre ahâlisinden olup bu esnâda Âsitâne-i aliyye’ye gelen es-Seyyid Mustafa b. Ali ve Zekeriya b. Ahmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka merkūm es-Seyyid Ahmed Ağa’nın merkūm el-Hâc Selim Ağa zimmetinde cihet-i karzdan otuz guruş alacak hakkı olmağla meblağ-ı mezbûru merkūm el-Hâc Selim Ağa’dan taleb ve da‘vâ ve ahz ü kabza ve mahmiye-i İstanbul’da Sultan Mehmed kurbünde Şekerciler Hanı’nda vâki‘ ma‘lûmü’l-hudûd bir bab oda derûnunda mevcûde bâ-defter-i müfredât eşyâ-yı ma‘lûmesi ile Saraçhâne kurbünde vâki‘ bir bâb sarrâf dükkânı derûnunda mevcûde kezâlik bâ-defter-i müfredât eşyâ-yı ma‘lûmesini semen-i misilleriyle âhara bey‘e ve kabz-ı semene ve makbûzunu kendüye îsâl ve teslîme ve husûs-ı mezkûr mütevakkıf olduğu umûrun küllîsine tarafından medîne-i mezbûrede bizim huzûrumuzda işbu müdde‘î-i merkūmu kabûlüne mevkūfe vekîl nasb ü ta‘yîn eylediğinde ol dahi haber-i vekâlet kendüye vâsıl oldukda vekâlet-i mezkûreyi kabûl ve merâsimini kemâ-yenbagī edâya ta‘ahhüd ve iltizâm eyledi, biz bu husûsa bu vech üzere şâhidleriz, şehâdet dahi ederiz deyü her biri müttefikü’l-lafz ve’l-ma‘nâ edâ-yı şehâdet-i şer‘iye ettiklerinde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a [bi’t-taleb ketb olundu.]<br><br>Fî 6 Ş sene [1]242.<br><br>Şühûdü’l-hâl: Muhzır Emin Çelebi, Muhzır Ali Çelebi, Muhzır Ebûbekir Çelebi, Muhzır İbrahim Çelebi, Muhzır Feyzullah Çelebi, Muhzır Abdulfettah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38784"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38786"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b355"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o505"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>