﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 262<br>Hüküm no: 164<br>Orijinal metin no: [56b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Estozile’nin babası Hasan’ın kızının mehir bedelinden hissesine düşen parayı damadı Yahudi Avraham v. Mosi’den aldığı</b><br><br>Mahrûse-i Galata kazâsı müzâfâtından kasaba-i Beşiktaş’a tâbi‘ Ortaköy nâm karye[de] sâkin iken bundan akdem hâlike olan Estozile bt. Mühtedî Hasan nâm yahudiyenin verâseti hîn-i helâkinde Yahûd olup ba‘dehâ şeref-i İslâm ile müşerref olan babası mezbûr Hasan’a ve zevci Avraham v. Mosi nâm yahudiye münhasıra olduğu şer‘an zâhir ve müte‘ayyen oldukdan sonra mezbûr Hasan dîvân-ı hazret-i sadrazamîde ma‘kūd meclis-i şerîf-i enverde işbu râfi‘u’l-vesîka mezbûr Avraham muvâcehesinde üzerine da‘vâ ve takrîr-i kelâm edip kızım mezbûre Estozile’nin zevci mezbûr Avraham zimmetinde mukarrer ve ma‘kūdün-aleyh bin guruş mehr-i müeccel hakkı olup kable’l-ahz hâlike olmağla mezbûrun beş yüz guruşu ırsen bana isâbet etmişdir hâlâ suâl olunup alıverilmesi matlûbumdur dedikde gıbbe’s-suâl merkūm Avraham cevâbında zevcem mezbûre Estozile’nin zimmetimde mütekarrer ve ma‘kūdün-aleyh ancak bin akçe mehr-i müecceli olup kable’l-ahz hâlike olmağla meblağ-ı mezbûrun beş yüz akçesi bana ve beş yüz akçesi pederi mezbûra ırsen isâbet edip meblağ-ı mezbûr beş yüz akçe müdde‘î-i mezbûra zimmetimde deynimdir elân müdde‘î-i mezbûra cihet-i merkūmeden beş yüz akçe zimmetinde deyni olduğunu ikrâr ve mehr-i mezbûrun ziyâdesini inkâr edicek müdde‘î-i mezbûrdan ziyâde müdde‘âsını mübeyyene beyyine taleb olundukda ityân-ı beyyine<<den>> için istimhâl etmekle kirâren ve mirâren mehl-i şer‘î birle ba‘de’l-imhâl ityân-ı beyyineden bi’l-külliye ızhâr-ı acz edip tahlîfe dahi tâlib olmamağın mûcebiyle mârrü’z-zikr beş yüz akçeyi ba‘de’l-ahz ziyâde için bilâ-beyyine bî-vech mu‘ârazadan men‘ olunup mâ hüve’l-vâki‘ bi’t-taleb ketb olundu.<br><br>Fî 17 min-Şa‘bâni’l-mu‘azzam sene 1107<br><br>Şuhûdü’l-hâl: Umdetü erbâbü’t-tahrîr ve’l-kalem Tezkire-i evvel Mustafa Efendi, zübdetü ashâbi’t-tastîr ve’r-rakām Tezkire-i sânî Mehmed Efendi, fahrü’l-eşbâh ve’l-a‘yân Yusuf Bey Ser-çavuşân, fahrü’l-akrân Muhzır el-Hâc Mehmed Ağa b. ( ), el-Hâc Halil efendi, el-Hâc Ali Beşe b. ( ), el-Hâc Ebûbekir Beşe, el-Hâc Mehmed Çavuş.<br><br>Yevmü’l-hâdî fî 17 min-şehri Ramazani’l-mübârek sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28579"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28581"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o859"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>