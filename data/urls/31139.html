﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 339<br>Hüküm no: 385<br>Orijinal metin no: [55a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid İsmail b. Hüseyin’in balkapanı tüccarlarına olan borcunu ödemesi gerektiği</b><br><br>2.300 guruş kapan-ı asel nâzırından tahlîsine i‘lâm<br><br>Ma‘rûz<br><br>İstanbul Balkapanı tüccârından Mehmed Emin Ağa ve Kādızâde el-Hâc Mehmed Ağa ve Salih ve Ömer ve el-Hâc Mahmud ve es-Seyyid el-Hâc Hasan ve Mehmed Yazıcı ve Ali ve Ahmed ve Kassab Mustafa ve Seyyid el-Hâc Salih ve el-Hâc Hüseyin ve Seyyid el-Hâc Mehmed ve Silistreli Hâfız Ahmed’den her biri meclis-i şer‘-i enverde kapan-ı mezbûrda nâzır olup bundan akdem zuhûr eden hıyânetine binâen bâ-fermân-ı âlî azl olunan es-Seyyid İsmail b. es-Seyyid Hüseyin mahzarında kapan-ı mezbûrdan bize fermân-ı âlî in‘âm olunan elli yedek revganı ihrâc esnâsında merkūm es-Seyyid İsmail senede altmış yedeğe izin alıverdim lâkin beher yedek için yirmişer guruş verin zira arada böyledir deyip cem‘an yüz on beş gedik kapan-ı mezbûrdan ihrâc ve bize teslîm ve beher yedeğe yirmişer guruşdan cem‘an iki bin üç yüz guruşumuzu rüşvet nâmıyla ahz etmekle hâlâ istirdâd ederiz deyü da‘vâ ettiklerinde fi’l-hakīka husûs-ı mezkûr tüccâr-ı merkūmûnun takrîrlerine mutâbık olduğu mukaddemâ sâdır olan fermân-ı âlîşâna imtisâlen lede’t-tahakkuk ke’ş-şems fî vasati’n-nehâr âşikâr olduğundan mâ‘adâ es-Seyyid İsmail istintak olundukda huzûr-ı şer‘de hâlâ gümrük emini izzetlü Hasan Ağa hâzır olduğu hâlde ikrâr u i‘tirâf etmişdi bu def‘a dahi kezâlik iki bin üç yüz guruşu tüccâr-ı merkūmûndan tamamen kabz eyledim deyü ikrâr lâkin yedimde nesne kalmamışdır demesi iltifâta şâyân olmamağla alâ-mûceb-i i‘tirâfihî meblağ-ı mezkûr iki bin üç yüz guruşu merkūm es-Seyyid İsmail’den şer‘an tahsîl ve hasımları merkūmuna teslîm ettirilmek iktizâ eylediği İslâmbol Mahkemesi’nden huzûr-ı âlîlerine i‘lâm olundu.<br><br>Fî-13 Ra sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31138"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31140"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b339"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o608"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>