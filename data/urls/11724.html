﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 448<br>Hüküm no: 393<br>Orijinal metin no: [127b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı mütevellisi Ömer Ağa’nın Kasab İvaz mahallesindeki vakıf evi Mehmed Subaşı b. Abdullah’a kiralaması</b><br><br>Haremeyn-i Muhteremeyn Vakfı’na bi’l-fi‘il mütevellî olan Ömer Ağa b. Mustafa meclis-i şer‘de bâ‘isü’l-kitâb Mehmed Subaşı b. Abdullah mahzarında ikrâr-ı tâm ve takrîr-i kelâm edip mahmiye-i İstanbul’da Kasab İvaz mahallesinde sâkin iken bundan akdem fevt olan merkūm Sinan Bey’in vakfından olup evvelâ kendi nefsine ba‘dehâ ümm-i veledi Mülayim bt. Abdullah’a, ba‘dehâ evlâdına ve evlâd-ı evlâdına ve ba‘de’l-inkırâz gallesini Medîne-i Münevvere fukarâsına şart ettiği mahalle-i mezbûrede vâki‘ bir tarafı Solakbaşı Ali Ağa mülkü ve bir tarafı Mehmed Bey nâm cündî mülkü ve bir tarafı Osman Subaşı mülkü ve bir tarafı tarîk-i âm ile mahdûd olup büyût-ı müte‘addideyi müştemil olan menzil ber-mûceb-i şart-ı vâkıf meşrûtün-lehümden cümlesi münkarız olup tasarrufu zikri sebk eden fukarâya intikāl ettikde vech-i âtî üzere îcâr olunmak vakfa her vechile enfa‘ olduğu ecilden Sûk-ı Sultânî’de müzâyede olunup ragabât-ı nâs münkatı‘a oldukdan sonra râyicü’l-vakt sekiz bin akçeye mezbûr Mehmed Subaşı üzerinde karâr edip ziyâle ile tâlib-i âhar bulunmayıp semen-i mezbûr semen-i misli idiği mütehakkık olmağın meblağ-ı mezbûr sekiz bin akçe icâre-i mu‘accele ve ayda otuz akçe icâre-i müeccele ve menzil-i mezbûrun meremmetine ma‘rifet-i şer‘le mâlından harc u sarf ettiği akçe icâre-i mu‘accelesine mahsûb olmak üzere mezbûr Mehmed Subaşı’ya îcâr edip ol dahi vech-i muharrer üzere istîcâr ve kabûl eyledikden sonra meblağ-ı merkūm sekiz bin akçeyi tevliyyetim hasebiyle vakıf için mezbûr Mehmed Subaşı yedinden bi’t-tamâm ahz u kabz edip tasarrufuna izin verdim dedikde gıbbe’t-tasdîk [mâ-vaka‘a] bi’t-taleb ketb olundu.<br><br>Fî-evâili Ramazân li-sene erba‘a ve selâsîn ve elf.<br><br>Şühûdü’l-hâl: Ali Çelebi Acemzâde, Ahmed Çelebi er-râcil, Hayrullah b. ( ) el-kādî, Mehmed Bey b. Gazanfer, Mehmed Bey b. Mustafa el-bevvâb, İsmail Bey el-bevvâb.</p>          <br><a title="Önceki sayfa" style="text-decoration:none" href="./ayrmetin.php?idno=11723"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11725"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b448"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o699"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>