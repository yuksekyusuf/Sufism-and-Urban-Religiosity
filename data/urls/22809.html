﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 380<br>Hüküm no: 613<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Ali’nin tasarrufunda olan vakıf arsasının bir kısmını kız kardeşi Rukiye Hatun’a vakıf mütevellîsinin izniyle otuz guruşa devrettiği</b><br><br>Sâdır olan fermân-ı âlîlerine imtisâlen Galata Bâb Mahkemesi’nden me’zûnen mürsel Kâtib es-Seyyid İsmail Efendi dâ‘îleri ve hâssa mi‘mârı hulefâsından Mustafa Halîfe ile Galata kādıları fazîletli efendiler dâ‘îleri nezâretlerinde âsûde olan evkāfdan olup ashâb-ı hayrâtdan merhûm Abdulkādir Çavuş Vakfı’ndan Galata’ya muzâfe Kasımpaşa’da Câmi‘-i kebîr Mahallesi’nde vâki‘ sâhibe-i arzuhâl Emine bt. Ali nâm hatunun muhterik mutasarrıfe olduğu menzil arsası üzerine varıp arsa-yı merkūmenin mütevellîsi tarafından câbî-i vakf Mehmed Said Efendi hâzır olduğu hâlde huzûr-ı Müslimînde akd-i meclis-i şer‘-i âlî ettikde mezbûre Emine Hatun meclis-i ma‘kūd-ı mezkûrda arsa-yı mezkûreye muttasıl bir bâb muhterik menzil arsası mutasarrıfesi li-ebeveyn kız karındaşı derûn-ı arzuhâlde mezkûretü’l-ism Rukiye nâm hatun muvâcehesinde kız karındaşım mezbûre Rukiye Hatun mi‘mâr-ı mezbûr müsâ‘adesiyle terbî‘an yüz elli yedi zirâ‘ arsa-yı mezkûremden terbî‘an on yedi zirâ‘ arsamı fuzûlî ahz u mutasarrıfe olduğu arsa-yı mezkûresine zamm ü ilhâk etmekle keff-i yedine tenbîh olunmak matlûbumdur deyü da‘vâ eylediğimde bu vechile beynimizde ba‘de vukū‘ı’l-münâza‘a ben zikrolunan on yedi zirâ‘ arsa-yı mezkûremi kız karındaşım mezbûre Rukiye Hatun’a otuz guruş bedel-i makbûza bâ-re’y-i mütevellî ferağ ve tefvîz eylediğimde ol dahi tefevvüz ve kabûl edip ben zikrolunan on yedi zirâ‘ arsaya ol dahi bedel-i merkūme müte‘allika da‘vâdan herbirimiz âharın zimmetini ibrâ ve herbirimiz âharın ibrâsını kabûl eyledik deyü ikrâr ve tasdîklerini mezbûr dâ‘îleri mahallinde ba‘de’t-tahrîr ve’l-inhâ huzûr-ı âlîlerine i‘lâm olundu. bâkī emr hazret-i men lehü’l-emrindir.<br><br>Fî 27 Muharrem sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=22808"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22810"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o444"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>