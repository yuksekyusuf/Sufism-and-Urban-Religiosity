﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 208<br>Hüküm no: 219<br>Orijinal metin no: [42b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gebze’nin Demirciler köyünden Memi’yi döverek ölümüne sebep olan Hüseyin’in diyet ödemesine karar verilmesi</b><br><br>Hüccet, hükm-i diyet-i kâmil<br><br>Vilâyet-i Anadolu’da Kasaba-i Gekbüze’ye tâbi‘ Demirciler köyü nâm karyede Aşağımahalle ahâlîsinden olup bundan akdem mahalle-i mezbûrede vâki‘ mülk menzilinde vefât eden Memi b. Eymez nâm kimesnenin verâseti zevce-i metrûkesi Zahir bt. Mehmed ve sulbîye kebîre kızı Emine nâm hatunlar ile sulbî kebîr oğulları Mehmed ve Hüseyin’e münhasıra olduğu şer‘an sâbit oldukdan sonra mezbûrân Mehmed ve Hüseyin kendi taraflarından asâleten ve mezbûretân Zahir ve Emine taraflarından husûs-ı âti’l-beyâna vekîl olup vekâletleri bi-mâ-hüve tarîku’s-sübût şer‘an sâbit oldukdan sonra vekâleten meclis-i şer‘-i şerîfde Medîne-i Üsküdar muzâfâtından Taşköprü nâhiyesine tâbi‘ yarımca nâm karye ahâlîsinden olup Dergâh-ı âlî yeniçerilerinden Sekizinci Bölük’e mahsûs oda yoldaşlarından olan el-Hâc Hüseyin b. Ahmed nâm kimesne mahzarında her biri üzerine da‘vâ ve takrîr-i kelâm edip müteveffâ-yı mezbûr târîh-i kitâbdan yirmi iki gün mukaddem hayâtında sâlifü’z-zikr Demirciler köyü kurbünde Kamanlar Deresi demekle ma‘rûf mevzi‘de vâki‘ tarlasında çift sürer iken mezbûr Hacı Hüseyin kable’l-asr tarlaya gelip değnek ile mezbûr Memi’nin ba‘zı a‘zâsına ve sağ küreği üzerine birkaç def‘a vurup sağ kolunu kırıb döverek köye götürüp hattâ mezbûr Hacı Hüseyin bir gün mürûrunda mezbûr Memi’yi vech-i muharrer üzere darb edip kolunu kırdığını ikrâr dahi etdiğinden sonra mezbûr Memi darb-ı mezbûrdan nâşî sâhib-i firâş olup kalkamadan müteessiren yedinci günde fevt olmağla mezbûr Hacı Hüseyin’e suâl olunup mezbûr Memi’nin diyeti alıverilmek matlûbumdur dediklerinde, gıbbe’s-suâl mezbûr Hacı Hüseyin cevâbında mîrî odun akçesinden kusûr kimde kaldı deyü yevm-i mezbûrda mezbûr Memi’nin çift sürer iken tarlasına varmış idim deyüp vech-i muharrer üzere darbını inkâr edicek müdde‘iyân-ı mezbûrândan müdde‘âlarını mübeyyine beyyine taleb olundukda sâlifü’z-zikr Demirciler karyesinden Kudurucular? mahallesinde sâkin Mehmed Beşe b. Ömer ve Dedeler mahallesinde sâkin Hasan Beşe b. Habib ve Hasan Dede b. Ebubekir nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-hakīka mezbûr Hacı Hüseyin târîh-i kitâbdan yirmi bir gün mukaddem sâlifü’z-zikr Demirciler köyünde müdde‘iyân-ı mezbûrânın babaları müteveffâ-yı mezbûra hayâtında seni değnek ile birkaç kere vurup kolunu kırdım bana helâl eyle deyip bu vech ile müteveffâ-yı mezbûru darbını ve kolunu kırdığını ikrâr etdiğinden sonra mezbûr Memi ol darbdan nâşî sâhib-i firâş olup kalkmadın müteessiren fevt olmuş idi. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müteveffâ-yı mezbûrun diyetini müdde‘iyân-ı mezbûrâna vermek üzere merkūm el-Hâc Hüseyin üzerine hükmolunmağın mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Hasan Efendi b. Abdullah el-müzekkî, Mehmed Dede b. Emrullah el-müzekkî, Mehmed Dede b. Habib el-müzekkî, Hüseyin b. Mehmed el-müzekkî, Mustafa b. Hasan el-müzekkî, Şükrullah Bey b. Mustafa, Abdi Çelebi b. Hüseyin, İbrahim Çelebi b. Mehmed, Mehmed Çelebi b. Abdi, Mehmed Beşe b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=2536"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2538"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>