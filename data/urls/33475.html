﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 95<br>Hüküm no: 48<br>Orijinal metin no: [10a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Edhem Efendi b. Mehmed’in, kiracısı Esma Hatun b. Yusuf ile niza’ı, aylık 7 buçuk guruşa sulh oldukları</b><br><br>Şehriye 7 buçuk guruşa kahve dükkânı îcârı<br><br>Ma‘rûz<br><br>Zikri âtî bir bâb vakıf dükkânının nısf-ı şâyi‘ine bi’l-icâreteyn mutasarrıf olan derûn-ı arzuhâlde mezkûru’l-ism İbrahim Edhem Efendi b. Mehmed kendi nefsinden asâleten ve nısf-ı şâyi‘-i âharına kezâlik bi’l-icâreteyn mutasarrıfe olan Vesile Hanım bt. el-Hâc Hıfzı Efendi tarafından husûs-ı âtîde vekîl olduğu zât-ı mezbûreyi bi’l-ma‘rifeti’ş-şer‘iyyeârifân İsmail Ağa b. Mehmed ve Salih Ağa b. Ahmed nâm kimesneler şehâdetleriyle ber-nehc-i şer‘î sâbit <<olan>> olmağla vekâleten meclis-i şer‘-i münîrde sahibe-i arzuhâl mu‘arrefetü’z-zat Esma Hatun bt. Yusuf muvâcehesinde İstanbul’da Ebulfeth Sultân Mehmed Han -aleyhi’r-rahmetü ve’l-gufrân- Hazretleri Câmi‘-i şerîfleri civârında Malta Çarşısı’nda Yer Hânı derûnunda kâin bir bâb kahve dükkânında mezbûre Esma Hatun şehriye altışar guruş kirâ ile müşâhereten müste’cire ve gedik olmak üzre âhara îcâr etmişdi el-hâletü hâzihî mecmû‘-ı kahve dükkânları şeref-yâfte-i sudûr olan fermân-ı âlî-şân mûcibince sedd ü bend olunarak fîmâ-ba‘d âhar dükkân olarak isti‘mâl olunmak üzre irâde-i seniyye ta‘alluk etmiş ve dükkân-ı mezkûrun ocağı hedm olunmuş olmağla ben dahi şehr-i sâbık Zilhicceti’ş-şerîfe gāyetinde fesh-i akd-i icâre ile dükkân-ı mezkûrdan keff-i yedine mezbûre Esma Hatun’a tenbîh olunmak bi’l-asâle ve bi’l-vekâle murâdımdır deyü da‘vâya tesâddî ve ol vechile beynimizde ba‘de vukū‘ı’l-münâza‘a beynimiz ıslâh olunup ben dükkân-ı mezkûru işbu bin iki yüz kırk iki senesi Muharremi’l-harâmı gurresinden beher şehr yedişer buçuk guruş kirâ kavliyle mezbûre Esma Hatun’a bi’l-asâle ve bi’l-vekâle îcâr ve teslîm eylediğimde ol dahi ber-vech-i muharrer istîcâr ve tesellüm ve kirâ-yı mezkûru mâh-be-mâh cevr ü ezâ etmeksizin bana edâya ben dahi mezbûrenin ihrâcına tesâddî etmemeğe tarafeynden her birimiz ta‘ahhüd eyledik deyü asîl ve vekîl-i mezbûrun takrîrini mezbûre Esma Hatun tasdîk eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 3 Muharrem sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33474"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33476"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>