﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 185<br>Hüküm no: 180<br>Orijinal metin no: [35b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Demir mahallesindeki bahçenin Ayşe Sıdıka Hanım’a annesinden intikal ettiğinin şahitlerle ispat edilmesi</b><br><br>İhbâr Hücceti,<br><br>Mahmiye-i İstanbul’da Kasap Demir mahallesinde sâkine iken târih-i vesîkadan dokuz sene mukaddem fevt olan Şerife Hadice bt. Hüseyin’in sadriye kebîre kızı Şerîfe Âişe Sıdıka bt. el-Hâc Mehmed Ârif nâm hatun meclis-i şer‘-i şerîf-i enverde mahalle-i mezbûre ahâlisinden Ali Efendi b. Mehmed ve Ali Beşe b. Hüseyin nâm kimesneler hâzırân oldukları hâlde takrîr-i kelâm ve ta‘bîr ani’l-merâm edip mahalle-i mezbûrede vâki‘ bir tarafdan imâm odaları ve iki tarafdan tarîk-i hâs ve bir tarafdan tarîk-i âm ile mahdûd eşcâr-ı müsmireli bir kıt‘a mülk bahçe mûrisem vâlidem müteveffât-ı mezbûre Şerife Hadice Hatun’un hayatında ile’l-vefât müstakılleten yedinde mülk ve hakkı olup ba‘de vefâtihâ bahçe-i mahdûde-i mezkûr ancak bana mevrûs olup târih-i mezbûreden beri yedimde bi’l-irsi’ş-şer‘î mülküm olup lâkin yedimde sened-i şer‘iyem olmayıp hakīkat-i hâl mezbûrândan lede’l-istihbâr kıbel-i şer‘den yedime li-ecli’l-istihkâm bir kıt‘a hüccet-i şer‘iye i‘tâ olunmak matlûbumdur dedikde hâl bâlâda bast u beyân olunan minvâl-i muharrer üzere olup zikr olunan bahçe-i mahdûd-ı mezkûr müteveffât-ı mezbûr Şerife Hadice Hatun’un hayatında ile’l-vefât müstakılleten mülkü olup ba‘de vefâtihâ bahçe-i mahdûd-ı mezkûr sadriye kızı mezbûre Şerife Âişe Sıdıka Hatun’a mevrûs olup târih-i mezkûrdan beri bahçe-i mezkûre mezbûre Şerife Âişe Sıdıka Hatun’un bilâ-nizâ‘ bi’l-irsi’ş-şer‘î malı olduğunu hâzırân-ı mezbûrândan her biri meclis-i şer‘de alâ-tarîki’ş-şehâde haber vermeleriyle vâki‘ hâl hıfzen li’l-makāl işbu vesîka bi’t-taleb ketb ve tahrîr li-ecli’l-istihkâm mezbûre Şerife Âişe Sıdıka Hatun yedine i‘tâ olundu.<br><br>Fî 23 R sene [1]242.<br><br>Şühûdü’l-hâl: Muhzır Mehmed Çelebi, Muhzır İsmail Çelebi, Muhzır Emin Çelebi, Muhzır Ali Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38559"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38561"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o533"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>