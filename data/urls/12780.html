﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 215<br>Hüküm no: 341<br>Orijinal metin no: [39a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Cebecibaşı Ahmed Ağa vakfı tasarrufunda olan Sultan Bayezid Hân Evkâfı’na ait arâziden üç evlek yerin Piyâle b. Abdullah’a altmış yıllığına kiralandığı</b><br><br>Yevmü’s-sebt Sâdis-i şehr-i Rebî‘ulevvel sene 995. Kıdvet-i erbâbi’l-ikbâl bi’l-fi‘l cebecibaşı olan Ahmed Ağa b. Abdülmennân evkāfı’na mütevellî olan Mustafa b. Ahmed meclis-i şer‘-i şerîfde takrîr-i kelâm edip mahrûse-i Kostantıniyye ebvâbından Eğrikapı hâricinde huld-âşiyân Sultan Bayezid Hân evkāfı’na müte‘allik arâziden yılda yüz kırk sekiz akçe mukāta‘a-i mu‘ayyenesi olan sâha-i mübeyyene üzre olan ebniyenin ve arsa-i hâliyesinin hakk-ı karârı mûmâ-ileyh Cebecibaşı tasarrufunda olup müslümanlara evlek evlek tevzî‘ olunması murâd olundukda zikr olan arz-ı hâliyeden her evleği tûlen doksan zirâ‘ ve arzan otuz yedi buçuk zirâ‘ olmak üzre hudûdunun bir cânibi Sultan Selim Hân evkāfı’nın kâtib-i sânîsi Mehmed Çelebi’ye ve bir cânibi Hacı Kasım b. ( ) ve bir cânibi müezzin Mehmed Çelebi b. ( ) ve bir cânibi tarîk-i âma müntehî olan tûlen altmış zirâ‘ ve arzan yirmi beş zirâ‘ üç evlek arz-ı hâliyeyi târih-i kitâb şehrinin gurresinden altmış yıl tamâmına varınca icâre-i tavîleyi tecvîz eden fukahâ-i üli’l-elbâb kavilleri üzre tecdîd-i müte‘âkideyne muhtâc olmaksızın her üç yılda bir akd ile işbu sâhibü’l-kitâb Piyâle b. Abdullah nâm kimesneye dört bin altı yüz akçeye icâre-i tavîle ile verip dört bin akçesin mu‘accelen nakid alıp bâkī kalan altı yüz akçeyi sâl-be-sâl onar akçe vermek şartıyla altmış yıla değin icâre ile verdim ki ba‘de’l-yevm her sene vakf-ı mezbûr mütevellîsine edâ ede dedikde mukırr-ı mezbûr Mustafa mütevellînin ikrâr-ı meşrûhunu mukarrun lehü’l-merkūm Piyâle tasdîk edip mâ hüve’l-vâki‘ kayd olundu.<br><br><br>Şuhûdü’l-hâl: Muslihiddin Halîfe el-İmâm, Sinan b. Abdullah, Seyyid Mehmed el-Müremmim, Mehmed b. Abdullah, Mahmud b. Abdullah, Mustafa b. Abdullah, Mehmed b. el-Hâc Hüsrev, Hasan b. Timur, Mahmud b. Ahmed ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=12779"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12781"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o220"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>