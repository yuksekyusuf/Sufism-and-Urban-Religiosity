﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 243<br>Hüküm no: 242<br>Orijinal metin no: [60a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boyabat Söğütlü nâhiyesine tâbi Bahçeköy’den Fatıma’nın boşandığı kocasından mehrini taleb etmesi</b><br><br>Vilâyet-i Anadolu’da Boyabad kazâsına tâbi‘ Söğüdlü nâhiyesinde vâki‘ Bahçeköy nâm karye sâkinelerinden Fâtıma bt. Mehmed b. Mehmed nâm hatunun babası ve tarafından zikri âtî sulh ve ibrâya bâ-hüccet vekîl-i sâbitü’l-vekâle vekîli olan mezbûr Mehmed meclis-i şer‘-i hatîr-i lâzımü’t-tevkīrde kızı müvekkile-i mezbûre Fâtıma Hatun’un sâbıkā zevci bâ‘isü hâze’l-kitâb Molla Veli b. Veli nâm kimesne mahzarında bi’l-vekâle ikrâr ve takrîr-i kelâm edip mezbûr Molla Veli kızı müvekkile-i mezbûre Fâtıma Hatun’un zevci olmağla kızı müvekkile-i mezbûreyi târih-i kitâbdan bir sene mukaddem bâyinen tatlîk etmekle ben dahi zimmetinde mütekarrir ve ma‘kūdün-aleyh olan altı bin akçe mehr-i müeccel hakkını bi’l-vekâle taleb ve da‘vâ eylediğimde beynimizde münâza‘ât-ı kesîre ve muhâsamât-ı şedîde vâki‘a olmuşidi. El-hâletü-hâzihi [beynimize] muslihûn tavassut edip da‘vâ-yı mezbûremden beni mezbûr Molla Veli ile otuz iki guruş üzerine sulh ettiklerinde ben dahi bi’l-vekâle sulh-ı mezbûru kabûl ve bedel-i sulh olan meblağ-ı mezbûr otuz iki guruşu yedinden tamamen ahz u kabz eylediğimden sonra mehr-i mezbûrun mâ‘adâsına ve târih-i kitâba gelince kızı müvekkile-i mezbûre ile beynlerinde cârî ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve kâffe-i mutâlebât ve muhâsamâtdan her birimiz âharı bi’l-asâle ve bi’l-vekâle ibrâ-i âmm-ı râfi‘u’l-hısâm ile ibrâ ve ıskāt eyledik dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 18 min-Zilhicceti’ş-şerîfe li-sene [1]143.<br><br>Şuhûdü’l-hâl: Silâhdârân ocağı kethudâsı Ahmed Ağa, Başçavuş Mustafa Ağa, Ağa halîfesi es-Seyyid İbrahim Efendi, Mustafa Efendi b. ( ), Ahmed Çavuş Ağa b. ( ), Hüseyin Çavuş b. ( ), Üsküdârî İbrahim Çavuş, Halil Sipâhi b. ( ), Mahmud Sipâhi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=5995"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5997"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b243"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>