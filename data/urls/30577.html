﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 133<br>Hüküm no: 118<br>Orijinal metin no: [30b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah’ın yemişçi dükkanı kira bedelinden fazla para alıp vefat eden el-Hâc Abdurrahman Efendi’nin varislerinden fazla alınan parayı talep ettiği</b><br><br>Ma‘rûz<br><br>Sâhib-i arzuhâl Abdullah b. el-Hâc Selim meclis-i şer‘-i kavîmde arzuhâlde mezkûrü’l-ism Mehmed Efendi b. Nâzırzâde el-Hâc Abdurrahman Efendi muvâcehesinde takrîr-i kelâm edip İstanbul’da Yemiş İskelesi’nde Yoğurtcu sûkunda vâki‘ bir bâb yemişci mahzeni merkûm el-Hâc Abdurrahman Efendi’nin tasarrufunda ve derûnunda mevcûde gedik tabîr olunur âlât-ı lâzıme-i ma‘lûme babam merkûmdan ırsen ve karındaşım Hâfız Salih’den şirâ’en benim mülküm olup merkûm el-Hâc Abdurrahman Efendi mahzen-i mezkûru bin yüz doksan senesi Şa‘bân’ı gurresinden beher şehr dörder guruş kirâ ile bana îcâr edip gedik-i mezkûrda kat‘â alâkası yoğiken seni ihrâc ederim deyü gedik-i mezkûr ibkâsiçün târîh-i mezkûrdan on sene tamâmına değin beher şehr edâ eylediğim dörder guruş kirâdan mâ‘adâ fuzûlî üç yüz seksen dokuz buçuk guruşumu ahz u istihlâk ve kable’z-zâmin fevt olmağla tereke-i vâfiyesini kabz eden oğlu mezbûr Mehmed Efendi’den taleb ederim deyü eylediği da‘vâsından bâ-vesâtat-ı muslıhîn mezbûr Mehmed Efendi ile yüz guruş bedel-i makbûza ba‘de’s-sulh ve’l-kabûl müdde‘î-i mezbûr Abdullah ziyâde müdde‘âsına ve mezbûr Mehmed Efendi dahî bedel-i sulh-ı mezkûr yüz guruşa müte‘allika âmme-i da‘vâdan âharın zimmetini ibrâ’-i âm ile ibrâ ve iskât ve her biri âharın ibrâ’-i mezkûrunu kabûl edip bu vecihle bi’t-terâzî kat‘-ı münâza‘a eyledikleri huzûr-ı âlîlerine i‘lâm olundu.<br><br>Fî 13 min Recebi’l-ferd sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30576"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30578"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o316"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>