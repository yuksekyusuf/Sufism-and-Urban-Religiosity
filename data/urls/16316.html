﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 203<br>Hüküm no: 158<br>Orijinal metin no: [55a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>El-Hac Ali’nin Tersâne-i âmire kâtibi Osman oğlu Ali Efendi’nin terekesinden alacağını tahsil ettiği</b><br><br>Bakkal tâifesinden olup mahmiye-i İstanbul’da Odun Kapısı’nda sâkin el-Hâc Ali b. ( ) meclis-i şer‘-i şerîf-i enverde medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî- mahallâtından Arakıyyecibaşı mahallesinde sâkin iken bundan akdem vefât [eden] Tersâne-i âmire kâtibi Ali Efendi b. Osman’ın düyûn-ı müsbetesi edâya kıbel-i şer‘den vasî ve kayyım nasb olunan zevce-i menkûha-i metrûkesi Havva Hatun bt. el-Hâc Osman tarafından tasdîka vekîl-i müsecceli işbu râfi‘atü’l-kitâb Emetullah Hatun bt. ( ) mahzarında ikrâr ve takrîr-i kelâm edip müteveffâ-yı mezbûr Ali Efendi zimmetinde bâ-hüccet-i şer‘iyye yüz yetmiş beş guruş hakkım olup müteveffâ-yı mezbûrun terekesi tahrîr ve ba‘de ihrâci’l-masârıf ber-mûceb-i defter-i kassâm-ı askerî guremâdan hisseme isâbet eden yüz otuz altı buçuk guruşdan müvekkile-i mezbûre Havva Hatun seksen beş guruşunu bana def‘ ü teslîm ben dahi yedinden ahz u kabz eyledikden sonra meblağ-ı bâkī-i mezbûr elli bir buçuk guruş mutâlebesinden müvekkile-i mezbûre Havva Hatun’un zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim fîmâ-ba‘d müvekkile-i mezbûre ile vechen mine’l-vücûh ve sebeben mine’l-esbâb asla ve kat‘â da‘vâ ve nizâ‘ım yokdur dedikde gıbbe’t-tasdîki’ş-şer‘î mâ-vaka‘a bi’t-taleb ketbolundu.<br><br>Fi’l-yevmi’l-hâmis ışrîn [min-] Recebi’l-ferd li-sene selasîn ve mi’e ve elf.<br><br>Şuhûdü’l-hâl: Mehmed Efendi b. Yunus, Süleyman Efendi b. Mehmed, Mustafa Efendi b. Hüseyin, es-Seyyid Mustafa b. Sefer, Mehmed Çelebi b. İslam.</p>          <br><a title="Önceki sayfa" style="text-decoration:none" href="./ayrmetin.php?idno=16315"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16317"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o283"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>