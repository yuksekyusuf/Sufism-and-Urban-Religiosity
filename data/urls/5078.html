﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 185<br>Hüküm no: 154<br>Orijinal metin no: [32a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Abdullah’ın hür olduğuna dair eline belge verildiği</b><br><br>Mahmiye-i İstanbul’da Hamamcı Muhyiddin Mahallesi’nde sâkin iken bundan akdem vefât eden Süleyman Odabaşı b. Osman b. Sefer’in verâseti zevce-i metrûkesi Âişe bt. Sefer nâm hatun ile li-ebeveyn er karındaşı Halil’e münhasıra idiği şer‘an müte‘ayyin oldukdan sonra müteveffâ-i mezbûr hayâtında kendiye rıkkını mu‘terife olan uzun boylu, çatık kaşlı, kara gözlü Acemiyyetü’l-asl Müslimetü’l-mille işbu bâ‘isetü’l-vesîka Hadice bt. Abdullah meclis-i şer‘-i şerîf-i enverde mezbûrân Âişe ve Halil mahzarlarında ikrâr ve takrîr-i kelâm edip müteveffâ-i mezbûr fevtinden sekiz gün mukaddem hayâtında beni mâlından tedbîr-i mutlak ile lede’ş-şuhûd müdebber eylediğini bundan akdem mezbûrân Âişe ve Halil muvâcehelerinde şuhûd-ı udûlle isbât eylediğimden sonra müteveffâ-i mezbûrun terekesinin sülüsünü kınnen kıymetimin sülüsânına müsâ‘id olmayıp şer‘an si‘âyet lâzım gelmekle mezbûr Halil kendi hissesinde ıtkımı mücîz ve mezbûre Âişe dahi rub‘ hissesi [32b] mukābelesinde mâlından on beş guruş verip beni tahrîr ve ıtâk etmişidi hâlâ işbu mezbûrândan suâl olunup takrîrleri tahrîr ve kıbel-i şer‘den yedime vesîka verilmek matlûbumdur dedikde mezbûrân Halil ve Âişe fi’l-vâki‘ hâl bâlâda tafsîl ü beyân olunduğu vech üzeredir deyü mukırre-i mezbûreyi bi’l-cümle kelimât-ı meşrûhasında bi’l-muvâcehe tasdîk ve tahkīk etmeğin mukırre-i mezbûre Hadice sâir harâir-i asliyyât gibi hürre olup üzerinde hakk-ı velâdan gayrı nesne kalmamağın mâ-vaka‘a bi’t-taleb ketb olundu.<br><br>Fî-gurreti Cumâdelûlâ sene [1]143.<br><br>Şuhûdü’l-hâl: İmâm Abdullah Efendi b. Ali, Müezzin Mustafa Halîfe b. Ali, el-Hâc Mahmud b. Mustafa, Abdulkādir Beşe b. İbrahim, Hasan Çelebi b. İbrahim, Ahmed Çelebi b. Mehmed, Yusuf Beşe b. Hamza, Hüseyin b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=5077"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5079"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o733"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>