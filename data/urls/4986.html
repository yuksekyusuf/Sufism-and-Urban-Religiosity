﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 112<br>Hüküm no: 62<br>Orijinal metin no: [12a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahûdi Salamon ile David’e olan borcunu ödemesi için Ali Ağa’ya tenbih olunması</b><br><br>Bâ-imzâ-i hazret-i efendi, haseki Çoban Ali Ağa’ya müte‘allik.<br><br>Medîne-i Üsküdar’a tâbi‘ Kuzguncuk karyesi ahâlîsinden râfi‘u’s-sifr Salamon v. İsak nâm Yahûdi ile Galata muzâfâtından Ortaköy ahâlîsinden David v. Yasef nâm Yahûdiler meclis-i şer‘-i şerîf-i enverde sâbıkā hadîka-i hâssa bostanı hasekilerinden Ali Ağa b. Abdurrahman nâm kimesne mahzarında her biri üzerine da‘vâ ve takrîr-i kelâm edip merkūm Ali Ağa yedimizde olan mu‘anven ve mersûm deyn temessükü mantûkunca yedimizden iki bin guruş istikrâz ve kabz ve mesârifine sarfla istihlâk edip hattâ merkūm Ali Ağa meblağ-ı mezbûr-ı cihet-i merkūmdan zimmetinde vâcibü’l-edâ ve lâzımü’l-kazâ deyni olduğunu huzûr-ı Müslimînde kirâren ve mirâren ikrâr ve istişhâd dahi etmişiken taleb eylediğimizde edâda ta‘allül eder suâl olunup meblağ-ı mezbûr iki bin guruşun edâsına merkūm Ali Ağa’ya tenbîh olunmak murâdımızdır dediklerinde gıbbe’s-suâl merkūm Ali Ağa cevâbında fi’l-vâki‘ temessük-ı merkūm kendinin olup ve meblağ-ı mezbûr iki bin guruş cihet-i merkūmeden müdde‘iyân-ı mesfûrâna zimmetimde vâcibü’l-edâ deynimdir deyü ikrâr eylediğini ikrâr lâkin merkūmân yedlerinden bir akçe ve bir habbe kabz ve tesellüm etmedi[ği]n ikrâr edip ikrâr-ı mezkûremde kâzibim deyicek mukırr-ı merkūm Ali Ağa müdde‘iyân-ı mesfûrâna iki bin guruş cihet-i karzdan ikrârına kâzib ve kendileri dahi da‘vâ-yı mezkûrelerine mübtil olmadıklarına şer‘an müdde‘iyân-ı merkūmân Salamon ve David’e yemîn tevcîh etmekle vech-i meşrûh üzere yemîn teklîf olunduklarında onlar dahi her biri alâ-vefkı’l-mesûl yemîn bi’llâhillezî enzele’t-Tevrât alâ-Musa -aleyhi’s-salâtü ve’s-selâm- etmeğin mûcebiyle ba‘de’l-hükm meblağ-ı mezbûr iki bin guruşu müdde‘iyân-ı merkūmân Salamon ve David Yahûdilere edâya merkūm Ali Ağa’ya tenbîh olunup mâ-vaka‘a bi’t-taleb ketb olundu.<br><br>Fî 24 Safer sene [1]143.<br><br>Şuhûdü’l-hâl: Abdullah Efendi b. Ahmed Efendi, fahrü’l-akrân Mustafa Ağa, ayak nâibi Mehmed Efendi, Mehmed Çelebi kethüdâ-yı muhzırân, Salih Çelebi b. Süleyman, Abdullah Efendi Eminzâde, el-Hâc Mehmed Ağa hazînedâr.</p>          <br><a title="Önceki sayfa" style="text-decoration:none" href="./ayrmetin.php?idno=4985"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4987"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o752"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>