﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 59<br>Hüküm no: 20<br>Orijinal metin no: [10-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Simsar Kigork’un vefatıyla küçük çocuklarına intikal eden dolap gediğinin satılmasına izin verilmesi</b><br><br>İsmail Hakkı, izin: 1 kıt‘a<br><br>Numara: 146, 85,5 guruş<br><br>Mahrûse-i Galata hâricinde Feri karyesinde mütemekkin iken bundan akdem fevt olan teba‘a-i Devlet-i Aliyye’nin Ermeni milletinden Simsâr Kigork v. Osep Mısıryan v. Atam’ın sulbî sagīr oğulları Yasef v. Manol ve sulbiye sagīre kızı Enika’nın bâ-hüccet-i şer‘iye vasîyy-i mansûbları Latin milletinden işbu bâ‘isü’r-rakīm La Türki Matba‘ası’nın direktörü Mösyö Andon v. Civanm bi’l-vesâye takrîr-i kelâm edüp mahmiye-i İstanbul’da Çarşı-yı Kebîr’de Bezzâzistân-ı atik derûnunda Fincancılar kapısından Kuyumcular kapısına mürûr emr olundukda doksan beşinci bir bâb dolab derûnunda mevcûde Haremeyn-i Muhteremeyn Evkāfı müstegallâtından beyne’l-esnâf dolab gediği ta‘bîr olunur senevî on guruş icâre-i müeccelelü âlât-ı lâzıme-i ma‘lûme müteveffâ-yı merkūmun sağlığında bâ-temessük-i mütevellî bi’l-icâreteyn taht-ı tasarrufunda olup ba‘de fevtihî sıgār-ı merkūmûna hasbe’l-âde islâsen intikāl edüp lâkin gedik-i mezkûrun âlâtı mürûr-ı ezmine ile telef ve zâyi‘ olacağı zâhir ve bedîdâr olup ol-vechile bekāsı sıgār-ı merkūmûn haklarında muzır ve gayr-ı müfîd olduğundan mâ‘adâ sıgār-ı merkūmûnun nafaka ve kisveye dahi eşedd-i ihtiyâçları olmağla sıgār-ı merkūmûnun âlât-ı gedik-i mezkûru bedel-i misli ve bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sıgār-ı merkūmûn haklarında her vechile enfa‘ ve evlâ olduğuna binâen işbu yedimde olup hâlâ mahrûse-i Galata kādısı fazîletlü es-Seyyid Mehmed Bahâî Efendi hazretleri tarafından i‘tâ olunan memhûr bir kıt‘a ilmühaberi mantûkunca sıgār-ı merkūmûnun âlât-ı gedik-i mezkûru bundan akdem lede’l-müzâyede el-yevm bedel-i misli idiği bi’l-ihbâr zâhir olan yüzlük Mecîdî altını yüz guruş hesâbıyla beş bin yedi yüz guruş mukābelesinde âhara ferâğa izin taleb şüd.<br><br>Fî 22 Şevvâl sene [1]300<br><br>Şühûd[ü’l-hâl]: Mehmed Neşet Efendi b. Abdullah, Galata muhzırlarından Abdulvahid Efendi b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11937"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11939"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b059"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o365"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>