﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 206<br>Hüküm no: 161<br>Orijinal metin no: [56a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed oğlu el-Hac İbrahim Ağa’nın, Mehmed oğlu Süleyman Ağa terekesinden alacağını talebi</b><br><br>Husûs-ı âti’l-beyânın mahallinde istimâ‘ ve tahrîri için savb-ı şer‘-i enverden Mevlânâ Mustafa Efendi b. Hüseyin irsâl olunup umûrları medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî- mahallâtından Sofular mahallesinde sâkin el-Hâc İbrahim Ağa b. Mehmed’in menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i Muhammedî ettikde mezbûr el-Hâc İbrahim Ağa meclis-i ma‘kūd-ı mezkûrda medîne-i mezbûrede Cezerî Kasımpaşa mahallesinde sâkin iken bundan akdem vefât eden Süleyman Ağa b. Mehmed’in vilâyet-i <<mevkūfelerini ahz u kabz ve zabt u hıfza kıbel-i şer‘den>> Anadolu’da Gölhisar kazâsında sâkin li-ebeveyn er karındaşları Ömer Ağa ve Osman Ağa nam kimesnelerin hisse-i mevkūfelerini ahz u kabz ve zabt u hıfz[a] kıbel-i şer‘den vasî ve kayyım nasb olunan eş-Şeyh Abdullah Efendi b. eş-Şeyh Mahmud Efendi mahzarında üzerine da‘vâ ve takrîr-i kelâm edip müteveffâ-yı mezbûr Süleyman Ağa b. Mehmed b. Abdullah zimmetinde üç yüz yirmi guruş hakkım olup hattâ müteveffâ-yı mezbûr meblağ-ı merkūm üç yüz yirmi guruşu vâcibü’l-edâ bana deyni olduğunu fevtinden on beş gün mukaddem huzûr-ı Müslimînde ikrâr ve işhâd dahi edip meblağ-ı mezbûru kable’l-edâ fevt olmağla terekesinden taleb ederim suâl olunup alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûr İbrahim Ağa’dan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden sâlifü’z-zikr Sofular mahallesinde sâkin İsmail Efendi b. el-Hâc Osman ve Hüseyin Çelebi b. Hasan nam kimesneler li-ecli’ş-şehâde meclis-i ma‘kūd-ı mezkûra hâzırân olup istişhâd olunduklarında fî’l-hakīka müteveffâ-yı mezbûr Süleyman Ağa b. Mehmed b. Abdullah zimmetinde üç yüz yirmi guruş işbu müdde‘î-i mezbûr el-Hâc İbrahim Ağa’ya vâcibü’l-edâ deyni olduğunu fevtinden on beş gün mukaddem huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyu her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm vâki‘ hâli mevlânâ-yı mezbûr mahallinde ketb ü tahrîr ba‘de ma‘an ba‘s olunan es-Seyyid Mustafa b. Sefer ve Mehmed b. Abdullah ile meclis-i şer‘a gelip her biri alâ-vukū‘ihi inhâ ve takrîr etmeğin mâ-vaka‘a bi’t-taleb ketbolundu.<br><br>Fi’l-yevmi’l-âşir min-Şa‘bâni’l-mu‘azzam [li]-sene selasîn ve mi’e ve elf.<br><br>Şuhûdü’l-hâl: Abdullah Ağa b. Kethüdâ-i Aktarlar, Ahmed Ağa b. Mustafa, el-Hâc Ahmed b. Ebubekir, el-Hâc Süleyman b. Ali, Salih Çelebi b. Ali, es-Seyyid Süleyman b. es-Seyyid Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16318"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16320"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o282"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>