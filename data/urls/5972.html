﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 225<br>Hüküm no: 218<br>Orijinal metin no: [54b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kızıltaş mahallesinden Emine Hatun’un bahçeli evini sattığı</b><br><br>Mahmiye-i İstanbul’da Kızıltaş mahallesinde sâkine olup zâtı es-Seyyid Mehmed Çelebi b. es-Seyyid Halil ve Ali Ağa b. Mehmed ta‘rîfleriyle mu‘arrefe olan Emine bt. Abdullah nâm hatun meclis-i şer‘-i şerîf-i enverde bâ‘isü hâze’l-kitâb es-Seyyid Mehmed Ağa b. el-Hâc Süleyman Ağa b. Mustafa’nın babası ve tarafından husûs-ı âti’z-zikri tasdîka vekîl olduğu nehc-i şer‘î ve tarîk-ı mer‘î üzere sâbit olan mezbûr el-Hâc Süleyman Ağa mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan el-Hâc Ömer Ağa mülkü ve bir tarafdan Mirâhur odaları ve bir tarafdan Ali Ağa mülkü ve bir tarafdan tarîk-ı âm ile mahdûd dâhiliyesinde ulyâda iki bâb oda ve bir sofa ve bir kilâr vustâda bir oda ve sofa ve kilâr ve kenîf ve süflâda bir matbah ve hamam ve bi’r-i mâ ve kenîf ve zîr-zemîn ve bahçe ve havlu ve hâriciyesinde bi’r-i mâ ve havluyu muhtevî mülk menzilimi bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî ve şürût-ı müfsideden ârî bey‘-ı bâtt-ı sahîh-i şer‘î ile bin iki yüz guruşa müvekkil-i mezbûr için vekîl-i mezbûr el-Hâc Süleyman Ağa’ya bey‘ ve temlîk ve teslîm eylediğimde ol dahi ber-vech-i muharrer bi’l-vekâle iştirâ ve temellük ve tesellüm edip semeni olan meblağ-ı mezbûr bin iki yüz [55a] guruşu müvekkil-i mezbûr mâlından olmak üzere vekîl-i mezbûr el-Hâc Süleyman Ağa yedinden tamamen ahz u kabz eyledim min-ba‘d menzil-i mahdûd-ı mezkûr müvekkil-i mezbûr es-Seyyid Mehmed Ağa’nın mülk-i müşterâsı olup kat‘a benim alâka ve medhalim kalmadı. Keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 5 min-Muharremi’l-harâm sene [1]144.<br><br>Şuhûdü’l-hâl: el-Hâc Ahmed Efendi b. el-Hâc Mehmed el-imâm, el-Hâc Salih b. el-Hâc Mehmed, el-Hâc Hasan b. Mehmed, el-Hâc İsmail b. el-Hâc Mehmed, el-Hâc Abdullah b. Abdullah, Ali Çelebi b. Abdullah, İbrahim Çelebi b. el-Hâc Mehmed, İbrahim Çelebi b. Ali, Hasan Çelebi b. Murtaza, es-Seyyid İsmail Beşe b. Abdullah, el-Hâc Hüseyin b. Ahmed, el-Hâc Hasan b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5971"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5973"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>