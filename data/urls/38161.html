﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 428<br>Hüküm no: 356<br>Orijinal metin no: [79a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Nurullah’ın ortağı Mehmed b. Abdullah vefat ettiğinden ortaklıktaki (inan) parasını terekeden alması</b><br><br>Kezâlik akd-i meclis-i şer‘-i şerîf ettikde tüccâr-ı mezkûrdan olup mahmiye-i mezbûrede Üskübî mahâllesinde sâkin iken bundan akdem vefât eden el-Hâc Mehmed b. el-Hâc Abdullah’ın ber-vech-i âtî şerîki olduğunu iddi‘â eden bâ‘isü’l-kitâb es-Seyyid el-Hâc Mehmed b. Nurullah meclis-i ma‘kūd-ı mezkûrda müteveffâ-yı mezbûrun dâmâdı ve evlâd-ı sıgārı Abdullah ve Âişe’nin ve Zeyneb’in tesviye-i emrlerine kıbel-i şer‘den mansûb vasîleri olmağla terekesine bi’l-vesâye vâzı‘ü’l-yed olan Hasan Hoca b. Abdullah mahzarında üzerlerine da‘vâ ve takrîr-i kelâm edip işbu yedimde olan mu‘anven ve mersûm şirket temessükü mûcebince bin yüz kırk üç senesi Muharremü’l-haramı gurresinde mezbûr el-Hâc Mehmed b. el-Hâc Abdullah b. Abdullah mâlından beş yüz guruş ve ben dahi mâlımdan beş yüz guruş ifrâz ve birbirine halt edip ve fâide beynimizde nısfiyet üzere olmak şartıyla kuruyemiş ticâretinde huzûr-ı Müslimînde akd-i şirket-i inân ve meblağ-ı mecmû‘-ı mezkûr bin guruşu mezbûr el-Hâc Mehmed ahz u kabz edip akd-i şirket [79b] beynimizde kāim iken vefât etmekle re’sü’l-mâlım olan beş yüz guruşu terekesinden taleb ederim, suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden mezbûr el-Hâc Mustafa b. Mehmed ve diğer el-Hâc Mustafa b. el-Hâc Ali li-ecli’ş-şehâde meclis-i ma‘kūd-ı mezkûrda hâzırân olup isre’l-istişhâd fi’l-hakīka işbu müdde‘î-i mezbûr es-Seyyid el-Hâc Mehmed’in yedinde olan mu‘anven ve mersûm şirket temessükü mûcebince bin yüz kırk üç senesi Muharremü’l-haramı gurresinde müteveffâ-yı mezbûr el-Hâc Mehmed b. el-Hâc Abdullah b. Abdullah mâlından beş yüz guruş ve müdde‘î-i merkūm dahi mâlından beş yüz guruş ifrâz ve birbirine halt edip ve fâide beynlerinde nısfiyet üzere olmak şartıyla kuruyemiş ticâretinde huzûrumuzda akd-i şirket-i inân ve meblağ-ı mecmû‘-ı mezkûr bin guruşu mezbûr el-Hâc Mehmed ahz u kabz edip akd-i şirket beynlerinde kāim iken vefât eyledi ilâ-âhırihî gıbbe’t-tahlîfi’ş-şer‘î mûcebiyle ba‘de’l-hükm.<br><br>Fi’t-târîhi’l-mezbûr li-seneti’l-merkūme.<br><br>Eş-şuhûdûnü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=38160"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38162"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b428"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>