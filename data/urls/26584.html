﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 12 Numaralı Sicil (H. 1073-1074/M. 1663-1664)<br>cilt: 16,&nbsp;sayfa: 469<br>Hüküm no: 575<br>Orijinal metin no: [52a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Beşe b. Abdullah’ın Dadyan Meliki’ndeki alacağını ispat edemediği</b><br><br>Yemîn Mahrûse-i Galata a‘mâlinden kasaba-i Tophâne’de Arabacı sokağı kurbunda sâkin Mehmed Beşe b. Abdullah meclis-i şer‘-i hatîrde hâlâ Dadyan elçisi olan râfi‘ü’l-vesîka Şakerkortuva? muvâcehesinde takrîr-i da‘vâ edip târih-i kitâbdan on sekiz sene mukaddem ticâret tarîki ile Dadyan İskelesi olan Azgarvi demekle ma‘rûf iskeleye varıp zikr olunan iskelede Dadyan melikine dört sandık şişe ve bir sandık karanfil ve darçın ve biber ve bir serâser yorgan dört yüz riyâlî guruşa bey‘ ve teslîm edip meblağ-ı mezbûra işbu Şükür Kurtova kefîl olmuş idi hâlâ mezbûr elçi Şükür Kurtova’ya bunda müsâdif oldum, meblağ-ı mezbûru kefâleti hasebiyle taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyene beyyine taleb olundukda isbât-ı beyyineden izhâr-ı acz edip istihlâf etmeğin müdde‘î-i mezbûrun vech-i muharrer üzre dört yüz guruşuna kefîl olmadığına mezbûr Şakerkortuva’ya yemîn teklîf olundukda ol dahi hasbe’l-mes’ûl yemîn billâhi’llezî enzele’l-İncîle alâ İsâ -aleyhi’s-selâm- edicek mûcebince müdde‘î-i mezbûr bilâ-beyyine da‘vâdan men‘ olunup mâ hüve’l-vâki‘ gıbbe’t-taleb ketb olundu. Fi’l-yevmi’s-sâmin mine’l-Muharremi’l-harâm li sene 1074.<br><br><br>Şuhûdü’l-hâl: Yusuf Çavuş el-Mübâşir, İbrahim Çavuş b. Mustafa, Sefer b. Abdullah, Kaytas b. Abdullah, Şükrullah Bey b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=26583"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=26585"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist012&bsm=ist012b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist012&bsm=ist012o1066"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>