﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 633<br>Hüküm no: 1006<br>Orijinal metin no: [82a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım’ın alacaklı olduğu iddiasını ispatlayamadığı</b><br><br>Ma‘rûz;<br><br>Mahmiye-i İslâmbol’da Hocapaşa’da sâkine mu‘arrefetü’z-zât Âişe bt. İsmail nâm hatun medîne-i Üsküdar’da mahfil-i bâbda meclis-i şer‘-i hatîrde kezâlik zâtı mu‘arrefe Hadice bt. İbrahim nâm hatun mahzarında târih-i i‘lâmdan bir sene mukaddem mezbûre Hadice Hatun yedinden iştirâ ve kabz eylediğim ma‘lûmü’l-evsâf yağlıkcı emti‘ası semeninden kırk guruş deynim mukābelesinde emlâkimden elli dört guruş kıymetli Hind sevâîsi bir limonî entari ve otuz guruş kıymetli bir turuncu Lahor[î] şalımı mezbûre Hadice yedine rehin vaz‘ ve teslîm ve deyn-i meblağ-ı merkūmun yirmi altı guruşunu bi’d-defa‘ât kendiye edâ ve bâkī on dört guruş deynimi yedimden ba‘de’l-ahz fekk-i rehn murâd ederim deyü da‘vâ ve mezbûre Hadice Hatun cevâbında meblağ-ı merkūm yirmi altı guruşu ahzını ikrâr ve bâkī on dört guruş mukābelesinde dahi müdde‘iye-i mezbûrenin ancak yedime rehin vaz‘ eylediği bir şalî entarisini ba‘de’l-izn ve’l-icâze on dört guruşa âhara bey‘ ve deyn-i bâkī-i merkūm on dört guruşa mahsûb ve takas etmiş idim deyü ziyâdeye bey‘ini ve zikr olunan Hind sevâîsi entari ile Hind şalı ber-vech-i muharrer irtihânını inkâr etmeğin müdde‘iye-i mezbûre ber-vech-i muharrer zikr olunan Hind sevâîsi entari ile mezkûr şalı mezbûre Hadice’nin yedine rehin vaz‘ u teslîmini ve mezkûr şalî entariyi meblağ-ı merkūm on dört guruşdan ziyâdeye bey‘ini isbâta kādire olamayıp talebiyle mezbûre Hadice gıbbe’t-tahlîfi’ş-şer‘î mûcebiyle müdde‘iye-i mezbûre husûs-ı mezkûrede mezbûre Hadice’ye bilâ-beyyine mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 7 min-Rebî‘ülâhir sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54030"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54032"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b633"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1017"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>