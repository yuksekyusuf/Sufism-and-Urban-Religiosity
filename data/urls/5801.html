﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 86<br>Hüküm no: 47<br>Orijinal metin no: [11b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar’da bulunan Mehmed Ağa’ya ait vakıf bağda bulunan molozların taşınması</b><br><br>Medîne-i Üsküdar’da ( ) mahallesinde sâkin Mehmed Çelebi b. Mustafa meclis-i şer‘-i şerîf-i enverde mefharu’l-emâcid ve’l-ekârim hâfızü hâze’l-kitâb Yeğen Mehmed Ağa b. Abdurrahman tarafından husûs-ı âti’z-zikre vekîl olduğu İmâm Osman Efendi b. ( ) ve Süleyman Ağa b. Ahmed şehâdetleri ile sâbit olan Süleyman Ağa b. Abdullah mahzarında ikrâr-ı tâm ve takrîr-i kelâm edip bundan akdem müvekkil-i mûmâ-ileyh medîne-i mezbûrede kâin menziline icrâ için hafr ve ta‘mîr eylediği medîne-i mezkûre bağları hilâlinde ( ) vakfından müvekkil-i mûmâ-ileyh tasarruflarında olan bağda vâki‘ on aded kuyularından ihrâc olunan gerek bağda ve gerek tarîk-ı âmda olan ma‘lûmü’l-mikdâr molozlarını ref‘ etmek için altmış guruşa beni istîcâr eylediğinde ben dahi nefsimi ber-vech-i muharrer îcâr etmişidim. Hâlâ mârrü’z-zikr molozları ref‘ ve tekmîl eylediğimden sonra ücret-i mezkûre altmış guruşu müvekkil-i mûmâ-ileyh bana def‘ ve teslîm ben dahi yedinden tamamen ba‘de’l-ahz ve’l-kabz, husûs-ı mezkûre müte‘allika âmme-i da‘vâ ve kâffe-i mutâlebâtdan müvekkil-i mûmâ-ileyhin zimmetini ibrâ-i âm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 11 L [Şevval] [1]143.<br><br>Şuhûdü’l-hâl: Başkâtib Mustafa Efendi, Abdullah b. Ahmed, Mehmed Çelebi b. Abdullah, Mehmed Efendi b. İbrahim, Mustafa b. Abdullah, Hasan b. Mustafa, es-Seyyid Mehmed b. Bayram, Mustafa b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=5800"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5802"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>