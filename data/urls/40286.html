﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 87<br>Hüküm no: 7<br>Orijinal metin no: [1b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Halil b. İsmail’in merhum Ahmed Çelebi’den kendisine intikal eden cariye ile cariyenin kızını azat ettiği</b><br><br>Vilâyet-i Anadolu’da Mihaliç kazâsına tâbi‘ Tophisar nâm karyede sâkin iken vefât eden Ahmed Çelebi b. Ali’nin verâseti vâlidesi Senayi bt. el-Hâc Emrullah nâm hâtuna ve li-ebeveyn kız karındaşı Sitti nâm hâtuna ve ammisi el-Hâc Halil b. İsmail’e münhasıra olduğu ve müteveffâ-yı mezbûrun terekesi altı sehm i‘tibâr olunup sihâm-ı mezkûreden iki sehmi vâlidesi mezbûre Senayi’ye ve üç sehmi kız karındaşı mezkûre Sitti’ye ve bir sehmi ammisi mezbûr el-Hâc Halil’e isâbet eylediği şer‘an mütebeyyin oldukdan sonra mezkûr el-Hâc Halil meclis-i şer‘-i hatîr-i lâzimü’t-tevkīrde mûrisi müteveffâ-yı mezbûr Ahmed Çelebi’nin câriye-i memlûkesi olan işbu açık kaşlı orta boylu göğ elâ gözlü sarışın Rusiyyetü’l-asl Müslimetü’l-mille Sehergâh bt. Abdullah mahzarında tav‘an ikrâr ve i‘tirâf edip mezkûre Sehergâh ve kendiden mütevellîde Sâliha nâm sagīre kızı mûrisim müteveffâ-yı mezbûrun terekesinden olup iki sehm-i şâyi‘i vâlidesi Senayi Hâtun’a ve üç sehm-i şâyi‘i kız karındaşı mezkûre Sitti’ye ve bir sehm-i şâyi‘i benim hisseme isâbet etmişdir hâlâ câriye-i mezkûrede ve sagīre kızı mezbûre Sâliha’da olan bir sehm-i şâyi‘imi hasbeten lillâhi’l-aliyyi’l-azîm ve taleben li-merzâti’r-rabbi’r-rahîm malımdan i‘tâk ve tahrîr eyledim ba‘de’l-yevm mezbûre Sehergâh ve kızı sagīre-i mezkûre Sâliha üzerlerinde hakk-ı velâdan gayrı hakkım kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’l-hâmis min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Ali Beşe b. Hamza, Bayram Beşe b. Oruc, Mehmed Beşe b. Abdullah, Osman Beşe b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40285"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40287"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o911"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>