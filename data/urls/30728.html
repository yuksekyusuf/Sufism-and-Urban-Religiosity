﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 246<br>Hüküm no: 269<br>Orijinal metin no: [74a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Diyarbekrî Mehmed Ağa ile ortağı Mehmed Ağa’nın, Hamal Kalos, Ahram ve Kabril hakkında hırsızlık töhmetiyle açtıkları davayı ispat edemedikleri</b><br><br>Ma‘rûz<br><br>Derûn-ı arzuhâlde mezkûrü’l-ism Diyarbekrî Mehmed Ağa b. Yasin ve şerîki diğer Mehmed Ağa b. Osman nâm kimesneler meclis-i şer‘-i şerîf-i enverde âhar arzuhâl ile sâdır olan emr-i âlîye imtisâlen asesbaşı ve subaşı ma‘rifetleriyle li-ecli’t-tefahhus mahbûs Vâlide Hânı hamallarından Kalos ve Ahram ve Kabril nâm zimmîlerden mersûm Kabril v. Kirkor ile terâfu‘larında Vâlide Hânı’nda müşâhereten müste’ciri olduğumuz beyne’l-cîrân ma‘lûm odamızda mahfûz malımızdan târîh-i i‘lâmdan on bir gün mukaddem gece ile oda-i mezbûrenin bâbı mesdûd ve mukaffel olduğu hâlde bir bohça derûnunda bin dokuz yüz guruş kıymetli yirmi sekiz aded donluk ve bir aded ketfî şalımız sirka olunmağla zikr olunan şalları hamâl-ı mersûm Kabril zimmî ahz eyledi deyü da‘vâ ve ityân-ı beyyineden âciz olmalarıyla muvâcehelerinde vech-i şer‘î üzre tahlîf olunup mûcebince müdde‘iyyân-ı merkûmân Kabril zimmîye da‘vâ-yı mezkûresiyle bî-vech-i şer‘î mu‘ârazadan ba‘de’l-men‘ hân-ı mezkûr sükkânından Hüseyin Ağa ve Abdullah Ağa ve Halebî el-Hâc Ebubekir Ağa ve Şâmî el-Hâc Mehmed Ağa ve Seyyâfzâde es-Seyyid Mustafa Ağa ve eş-Şeyh Ahmed Efendi ve Cafer Efendi ve Hâncızâde İbrahim Ağa ve el-Hâc Süleyman Ağa ve Mehmed Çelebi ve es-Seyyid Ahmed Ağa nâm kimesneler dahî hamâl-ı mersûm Kabril ve refîkleri Kalos ve Ahram zimmîlerden her biri müstakîmü’l-etvâr olduğunu ihbâr ile tekeffül eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 18 min Muharrem sene 1203.</p>          <br><a title="Önceki sayfa" style="text-decoration:none" href="./ayrmetin.php?idno=30727"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30729"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o273"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>