﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 520<br>Hüküm no: 646<br>Orijinal metin no: [124a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un oğlu Mustafa’nın ölümüyle ilgili iddiasının doğru olmadığı</b><br><br>Ma‘rûz.<br><br>Sâhibe-i arzuhâl Fâtıma Hatun Halil Çavuş mübâşeretiyle Mahkeme-i Bâb’a ihzâr ettirdiği Bostanî el-Hâc Halil ve zevcesi Hadice Hatun mahzarlarında ben târih-i i‘lâmdan üç sene mukaddem mezbûr merhûm Sultan Ahmed Hân hazretleri evkāfından mutasarrıf oldukları menzillerine karib yine vakf-ı mezbûrdan bir bâb menzile bi’l-icâreteyn mutasarrıfe iken mezbûrânın yedlerinde olan müte‘addid i‘lâmlar mantûku üzere beynimizde menzile müte‘allika nizâ‘-i küllî vukū‘unda mezbûrân benim ile gāib ani’l-meclis zevcim Ali ve oğlum Mustafa’dan teşekkî ve li-ecli’l-murâfa‘a ahz ettirdiğinden üç gün sonra oğlum mezbûr Mustafa bizi ahz ettirdir deyü havfından nâşî kendiyi sâkin olduğumuz menzilin bacasından atıp ba‘dehû vefât etmekle oğlum mezbûrun ber-vech-i muharrer vefâtına sebeb olmuşlardır deyü tasaddî eylediği da‘vâsı meşrû‘a olmayıp ve mezbûrâna şer‘an suâl dahi teveccüh etmediğinden gayrı istikşâf-ı hâl için husûs-ı mezbûr kâtib dâ‘îleri irsâli ile mahalle-i mezbûre imâmı Süleyman Efendi ve Müezzin Mehmed Halîfe ve ahâlî-i mahalle-i mezbûreden müseccelü’l-esâmî beş nefer Müslimînden tefahhus ve suâl olundukda mezbûre Fâtıma’nın mezbûrândan müdde‘âsı mukaddemâ beynlerinde vâki‘ adâvetine binâen olup ve oğlu mezbûr dahi kendi eceli ile bi-emri’llâhi te‘âlâ vefât etmişidi deyü ihbâr etmeleriyle mezbûre Fâtıma mezbûrân el-Hâc Halil ve Hadice Hatun’a bî-vech mu‘ârazadan men‘ olunduğu mübâşir-i merkūm iltimâsıyla huzûr-ı âlîlerine i‘lâm olundu.<br><br>Fî 23 Cemâziyelâhir sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5569"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5571"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b520"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>