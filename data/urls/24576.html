﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 327<br>Hüküm no: 471<br>Orijinal metin no: [53b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hüseyin Ağa câmiinin evinin İmâm es-Seyyid Emrullah Efendi’ye verilmesi</b><br><br>Mahmiye-i İstanbul’da Âşık Paşa mahallesinde vâki‘ merhûm Hüseyin Ağa câmi‘-i şerîfinde bi’l-fi‘il imâm olan es-Seyyid Emrullah Efendi b. es-Seyyid Halil meclis-i şer‘-i kavîmde Ahmed b. Alâaddin nâm kimesne muvâcehesinde üzerine da‘vâ edip, mahalle-i mezbûrede vâki‘ olup bir tarafı İmâmzâde Efendi mülkü ve bir tarafı Ma[r]tiloszâdeler mülkü ve bir tarafı vakıf ev ve bir tarafı tarîk-i âm ile mahdûd olup, fevkānî ve tahtânî büyût-ı müte‘addideyi müştemil olup merhûm-ı mûmâ-ileyh vakf ve süknâsını câmi‘-i mezbûrda imâm olanlara şart ettiği menzili, bundan akdem câmi-i mezbûrda imâm olan Musli Çelebi meskene ihtiyâcı olmamağla, mezbûr Ahmed’in babası olup câmi‘-i mezbûrda müezzin iken vefât eden merkūm Alâaddin’e fâriğ olup, mezbûr dahi bir tarîk ile sâkin olurken fevt olup, imâmet-i merkūme bana sadaka olundu, zikr olunan menzil hakk-ı meşrûtum olup meskene dahi ihtiyâcım olmağın, hakīkat-i hâl mezbûr Ahmed’den suâl olunup menzil-i mezbûrdan ihrâc ve bana teslîm ettirilmek taleb ederim dedikde, gıbbe’s-suâl merkūm Ahmed cevâbında, müdde‘î-i merkūmu kelimât-ı meşrûhasının cümlesinde tasdîk edip, fi’l-vâki‘ menzil-i mezbûr müdde‘î-i merkūmun vech-i meşrûh üzre hakk-ı meşrûtiye deyû i‘tirâfından mâ‘adâ vakfiyye-i ma‘mûlün-bihâ ve ma‘mûlün-aleyhâsında dahi menzil-i mezbûrun süknâsı câmi‘-i mezbûrda imâm olanlara meşrût idiği mastûr ve musarrah olmağın, merkūm Ahmed’e menzil-i mezbûrdan hurûc ve mûmâ-ileyh es-Seyyid Emrullah Efendi’ye teslîme tenbîh-i şer‘î kılınıp, mâ hüve’l-vâki‘ gıbbe’t-taleb ketb olundu. Tahrîren fî evâhiri Cemâziyelâhir li sene seb‘a ve ışrîn ve elf.<br><br><br>Şuhûdü’l-hâl: Fahrü’l-cüyûş Hüseyin Çavuş b. Mehmed, es-Seyyid Mehmed Efendi b. el-merhûm es-Seyyid Ahmed Efendi, İftihârü’l-emâsil Musa Çavuş, Zahrü’l-emâcid Osman Çavuş b. Dav[u]d Efendi, Derviş Çelebi b. Emrullah, Rıdvan Bey b. Abdullah, Osman b. Mustafa, Mehmed b. İlyas, Mehmed b. Cafer, Mustafa b. Abdullah er-râcil ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24575"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24577"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b327"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>