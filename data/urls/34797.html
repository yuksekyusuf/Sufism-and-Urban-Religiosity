﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 192<br>Hüküm no: 144<br>Orijinal metin no: [63-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Katırlılı Halil’in alacak iddiasıyla Mehmed Abdülaziz Ağa’ya açtığı alacak davasını ispat edemediği</b><br><br>[Ma‘rûz]<br><br>Hudâvendigâr sancağında vâki‘ Aydıncık kasabası mahallâtından Karakadı mahallesi ahâlisinden derûn-ı mazbatada ismi mezkûr Katırlılı Halil b. Mustafa nâm kimesne meclis-i şer‘-i münîrde Dergâh-ı âlî kapıcıbaşılarından es-Seyyid Mehmed Abdülaziz Ağa b. Osman muvâcehesinde merkūm es-Seyyid Mehmed Abdülaziz Ağa bin iki yüz elli senesi hilâlinde kazâ-i mezkûrda voyvoda iken mâlımdan beher arabası üçer guruş kıymetli beş yüz araba taşımı fuzûlî ve bi-gayrı hakkın ahz ve kasaba-i mezkûrede inşâ eylediği mağazası duvarlarına sarfla istihlâk etmekle ben zikr olunan beş yüz araba taşın kıymeti olan bin beş yüz guruşu yedimde olup işbu sene-i mübâreke Şa‘bâni’l-mu‘azzamı’nın yirmi ikinci günü târihiyle müverrah ve kazâ-i mezkûr nâibi mevâlî-i i‘zâmda fazîletlü es-Seyyid Mehmed İmâdüddin Efendi’nin mührünü mutâbık bir kıt‘a i‘lâm mantûkunca merkūm es-Seyyid Abdülaziz Ağa’dan inkârına mukārin da‘vâ ve ber-vech-i muharrer müdde‘âmı Kadri Bey [b.] Mustafa b. Ahmed ve Parmaksız dâmâdı Mehmed b. Halil nâm şâhideyn-i mu‘addileyn şehâdetleriyle bi’l-muvâcehe isbât etmemle mûcebince mârrü’z-zikr beş yüz araba taşın kıymeti olan meblağ-ı mezkûr bin beş yüz guruşu bana edâya mezbûr es-Seyyid Mehmed Abdülaziz Ağa’ya tenbîh olunmuş idi el-hâletü hâzihî meblağ-ı mahkûmün-bih-i mezkûr bin beş yüz guruşu merkūm es-Seyyid Mehmed Abdülaziz Ağa’dan tazmîn taleb ederim deyü da‘vâ ettikde merkūm es-Seyyid Mehmed Abdülaziz Ağa dahi cevâbında müdde‘î-i merkūmun ber-vech-i muharrer müdde‘âsını ve mazmûn-ı i‘lâm-ı mezkûru külliyen inkâr etmekle müdde‘î-i merkūm Halil ber-vech-i muharrer müdde‘âsına şâhid olmak üzere ikāme eylediği dört nefer kimesneler şehâdet-i şer‘iye edemeyip şâhid-i âhar ikāmesinden izhâr-ı acz edip tâlib-i tahlîf dahi olmadığından mûcebiyle müdde‘î-i merkūm Halil da‘vâ-yı mezkûresiyle mezbûr es-Seyyid Mehmed Abdülaziz Ağa’ya bilâ-beyyine mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 23 min-Za sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34796"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34798"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>