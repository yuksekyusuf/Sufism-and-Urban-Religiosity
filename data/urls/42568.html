﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 371<br>Hüküm no: 462<br>Orijinal metin no: [93a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa’nın oğlu Mustafa’nın, kardeşi Mehmed’de olan alacağının ödenmesi hususunda tenbihte bulunulması</b><br><br>Ma‘rûz,<br><br>Müteveffâ Mustafa b. Ramazan b. Sinan’ın verâseti sulbî kebîr oğulları Mehmed ve Mustafa’ya inhisârı tahakkukundan sonra sâhib-i arzuhâl mezbûr Mustafa mahfil-i şer‘iyyâtda tereke-i müteveffâ-yı mezbûra bi’l-verâse vaz‘-ı yedi mütehakkık olan arzuhâlde ismi mezkûr karındaşı mezbûr Mehmed muvâcehesinde târîh-i i‘lâmdan sekiz sene mukaddem babam ve mûrisimiz müteveffâ Mustafa fevt oldukda karındaşım mezbûr ile bana mevrûs olan bi’l-cümle terekesini karındaşım mezbûr müstakıllen zabt etmekle bana isâbet eden nısf hisse-i irsiyemi karındaşım mezbûr Mehmed’den taleb ve da‘vâya tasaddî eylediğimde beynimizde ba‘de vukū‘i’l-münâza‘a [93b] muslihûn tavassut edip babam müteveffâ-yı mezbûrun terekesi nakit ve rehniyetden berî ve mevâni‘-i müfsideden ârî olup şerâit-i sıhhat-i sulh tehârüc-i mevcûde olduğu hâlde karındaşım mezbûr ile beni nısf hisse-i irsiye da‘vâmdan tehârüc-i şer‘î tarîkiyle ber-mûceb-i hüccet altmış guruşa sulh etdiklerinde her birimiz sulh-ı mezbûru dahi ba‘de’l-kabûl bedel-i sulh olan meblağ-ı mezbûrun beş guruşunu yedinden ahz u kabz etmiş idim. Bâkīsi olan elli beş guruşu dahi hâlâ taleb ederim deyü da‘vâ etdikde mezbûr Mehmed cevâbında fi’l-hakīka kaziyye minvâl-i muharrer üzere olduğunu ikrâr ve tasdîk edip, lâkin bedel-i sulh-ı mezbûr altmış guruşu karındaşım müdde‘î-i mezbûr Mustafa’ya târîh-i mezbûrda tamâmen edâ ve teslîm, ol dahi yedimden ahz u kabz edip hattâ husûs-ı mîrâsa müte‘allika âmme-i da‘vâdan benim zimmetimi ibrâ ve iskāt dahi etmiş idi deyü ba‘de’d-def‘ ve’l-inkâr, dâfi‘-i mezbûr Mehmed def‘-i mezkûrunu isbâtdan izhâr-ı acz edip talebiyle mezbûr Mustafa muvâcehesinde vech-i şer‘î üzere yemîn verilmeğin mûcebiyle sulh-ı mezbûrdan bâkī kalan meblağ-ı mezbûr yüz elli beş guruşu müdde‘î-i mezbûr Mustafa’ya edâ ve teslîme mezbûr Mehmed’e tenbîh olunduğu huzûr-ı âlîlerine i‘lâm olundu.<br><br>Fî 25 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42567"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42569"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b371"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>