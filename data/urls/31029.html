﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 252<br>Hüküm no: 275<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih Ağa b. Mehmed’in, Seyyid Mehmed Tahir’den satın aldığı cariyenin ayıplı olmadığı</b><br><br>Câriye reddi mu‘ârazadan men‘<br><br>Ma‘rûz<br><br>Sâhib-i arzuhâl Esirci Salih Ağa b. Mehmed meclis-i şer‘-i enverde derûn-ı arzuhâlde mezkûrü’l-ism es-Seyyid el-Hâc Mehmed Tahir Efendi b. el-Hâc Ahmed mahzarında işbu hâzıra bi’l-meclis orta boylu kara gözlü Çerkesiyyetü’l-asl Cilve ismiyle müsemmât nâm câriye merkūm es-Seyyid el-Hâc Mehmed Tahir Efendi’nin yedinde mülkü iken câriye-i mezbûreyi cemî‘-i uyûbdan sâlime olmak üzere târih-i i‘lâmdan kırk gün mukaddem bin yüz on beş guruş semen-i medfû ve makbûza iştirâ ve kabz ettikden sonra câriye-i mezbûre mecnûna muttalî‘ olduğumda câriye-i mevsûfe-i mezbûreyi yed-i emîne vaz‘ ve câriye-i mezbûrenin cünûniyeti mezbûr es-Seyyid el-Hâc Mehmed Tahir Efendi’nin yedinde iken mevcûd-ı kadîm ve benim yedimde dahi i‘âde ve illet-i mezkûre inde’t-tüccâr noksan-ı semen icâb eder uyûbdan olmağla redd-i mebî‘ ve istirdâd-ı semen murâdımdır deyü da‘vâ ettikde evvelen teveccüh-i husûmet için câriye-i mezbûre bu makūle uyûbunu teşhîse bâ-fermân-ı âlî ehl-i hibre ta‘yîn olunan Salih Efendi ve İbrahim Efendilere irsâl ve irâe olundukda onlar dahi ba‘de im‘âni’n-nazar meclis-i şer‘a gelip câriye-i mevsûfe-i mezbûrede eser-i cünûn olduğu ma‘lûmumuz değildir deyü her biri tarefeyn muvâcehesinde haber verdiklerinden mâ‘adâ sûret ve sîreten alâmet-i cünûn olmadığı dahi zâhir olmağla teveccüh-i husûmet bulunmamağın merkūm Esirci Salih Ağa bî-vech mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-23 min-Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=31028"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31030"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>