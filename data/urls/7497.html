﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 365<br>Hüküm no: 457<br>Orijinal metin no: [59a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. İbrahim’in, Tanaş v. Kostantin’deki alacağına kefil olan Yorgi v. Bero’yu kefaletten azledip zimmetini ibra ettiği</b><br><br>Ma‘rûz<br><br>İstanbul’da Yedikule debbağlarından derûn-ı arzuhâlde mezkûrü’l-ism Ahmed b. el-Hâc İbrahim meclis-i şer‘de sahib-i arzuhâl Yorgi v. Bero zimmî muvâcehesinde Tanaş v. Kostantin nâm zimmî hazır olduğu hâlde işbu merkūm Tanaş zimmetinde bundan akdem yedimden iştirâ ve kabz eylediği adedi beynimizde ma‘lûm sahtiyân semeninden hakkım olan iki yüz doksan guruşun edâsına tarafeynden bi’l-emr ve’l-kabûl kefâlet-i sahîha-i şer‘iye ile mesfûr Yorgi zimmî kefîl bi’l-mâl olmağla meblağ-ı mezbûru bi-hükmi’l-kefâle mesfûr Yor[gi] zimmîden taleb ve da‘vâ sadedinde olduğumda meblağ-ı mezbûr iki yüz doksan guruşun elli guruşunu bi-hükmi’l-kefâle mesfûr Yorgi bana edâ ve teslîm ben dahi yedinden ahz u kabz eylediğimden sonra mesfûr Yorgi zimmîyi kefâlet-i mezkûreden ihrâc eyledim ba‘de’l-yevm kefâlet-i mezkûreye müte‘allika mesfûr Yorgi zimmî ile kat‘a da‘vâ ve nizâ‘ ve husûmetim kalmadı deyü olan ikrârını mesfûr Yorgi zimmî dahi tasdîk eylediği bi’t-terâzî Mahkeme-i <<Bâb’dan huzûr-ı âlîlerine>> Bâb’dan mübâşirleri es-Seyyid el-Hâc Mehmed Çavuş kulları iltimâsıyla huzûr-ı âlîlerine i‘lâm olundu.<br><br>Fî 25 min-Zilka‘de sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7496"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7498"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b365"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>