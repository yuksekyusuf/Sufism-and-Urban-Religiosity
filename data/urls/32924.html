﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 72<br>Hüküm no: 26<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. İsmail’in kuruyemişci dükkânı gediğini Seyyid Mehmed Ağa b. Seyyid Mustafa’ya sattığı</b><br><br>Kuruyemişci<br><br>Mahmiye-i İstanbul’da kâin kuruyemişci esnâfından Mehmed Ağa b. İsmail nâm kimesne meclis-i şer‘-i hâtır-ı lâzımü’t-tevkīrde dergâh-ı âlî -dâme mahfûfen bi’l-me‘âlî- yeniçerilerinin elli altı bölük ortasında başyasakçı olan işbu bâ‘isü’l-kitâb es-Seyyid Mehmed Ağa b. es-Seyyid Mustafa nâm kimesne mahzarında ikrâr-ı tam ve takrîr-i kelâm edip mahmiye-i mezbûre Zindân kapısı hâricinde Çardakönü nâm mahâlde vâki‘ Mostıra dükkânı demekle ma‘rûf ma‘lûmü’l-hudûd bir bâb kuruyemişci dükkânı derûnunda mevcûde beyne’l-esnâf gedik ta‘bîr olunur bâ-hüccet-i şer‘iye irsen ve şirâen mâlik olduğum kuruyemişci âlât-ı lâzıme-i ma‘lûmesinin dört sehm i‘tibâriyle iki sehmini semen-i ma‘lûm ve makbûza mezbûr es-Seyyid Mehmed Ağa’ya bundan akdem bâ-hüccet-i şer‘iye bey‘ ü temlik etmemle mâ‘adâ akd-i âti’z-zikrin sudûruna değin yedimde bâkī iki sehm-i şâyi‘ının bir sehmini yedimde ibkā ile bir sehmini dahi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile iki bin beş yüz guruşa mezbûr es-Seyyid Mehmed Ağa’ya bey‘ ü temlik ve vech-i lâyıkı üzere teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm iki bin beş yüz guruşu bana def‘ ü teslîm ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d zikr olunan gedik âlâtının dört sehm i‘tibâriyle iki sehmi mukaddemâ ve bir sehmi hâlâ şirâen cem‘an üç sehm-i şâyi‘ı mezbûr es-Seyyid Mehmed Ağa’nın mülk-i müşterâsı olup benim kat‘a alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî selh-i Za sene [1]237.<br><br>Şühûdü’l-hâl: Hasan Yazıcı b. Hüseyin, Yiğitbaşı Mustafa Ağa [b.] Hasan, Kethudâ Mustafa Ağa [b.] Halil, Uzun Mehmed Ağa b. Hasan, el-Hâc Veliyüddin Ağa b. Mehmed, es-Seyyid el-Hâc Ahmed Ağa b. Ali, es-Seyyid Mehmed Yazıcı b. Ahmed, Bayramoğlu Mustafa b. Ahmed, Bayramoğlu Ahmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=32923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>