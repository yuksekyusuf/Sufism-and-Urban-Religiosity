﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 211<br>Hüküm no: 156<br>Orijinal metin no: [45b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahraman Hatun’un Edirne’deki menzilini müştemilatıyla birlikte Divitdar Mehmed Ağa’ya satması</b><br><br>Mahrûse-i Edirne’de Kâtib-i Cev mahâllesi sâkinelerinden olup müsâferet vechi üzere mahmiye-i İstanbul’da Zeyrek kurbünde sâkine zâtını ma‘rifet-i şer‘iyye ile ârifân Mehmed Çelebi b. Ali ve Hasan Çelebi [b] Hüseyin nâm kimesneler ta‘rîfleriyle mu‘arrefe olan Kahraman bt. Abdullah nâm Hatun mahmiye-i mezbûrede meclis-i şer‘de hâlâ Nişâncı olan vezîr-i mükerrem sa‘âdetlü Hüseyin Paşa hazretlerinin dividdârı olan işbu râfi‘ü’l-vesîka Mehmed Ağa b. Şaban nâm kimesne mahzarında ikrâr-ı tam ve takrîr-i kelâm edip bey‘-i âti’z-zikrin sudûruna değin yedimde mülküm olup mahrûse-i mezbûrede zikr olunan Kâtib-i Cev mahâllesinde vâki‘ bir tarafdan mahâlle-i mezbûre câmi‘-i şerîfi ve etrâf-ı selâsesi tarîk-i âm ile mahdûd üç bâb odayı ve eşcâr-ı müsmire ve gayr-ı müsmireli bahçeli ve tatlı bir bi’r-i mâyı ve bir sofa ve bir kenîf ve havluyu müştemil menzilimi bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile mûmâ-ileyh Mehmed Ağa’ya yüz elli guruşa bey‘ ve temlîk, ol dahi ber-vech-i muharrer iştirâ ve temellük ve kabûl etdiğinden sonra semeni olan meblağ-ı mezbûr yüz elli guruşu mutâlebesinden mezbûr Mehmed Ağa’nın zimmetini ibrâ ve iskāt eyledim, ba‘de’l-yevm menzil-i mahdûd-ı mezbûr merkūm Mehmed Ağa’nın mülk-i müşterâsıdır, mahâllinde ahz u kabz ve tasarrufa merkūm Mehmed Ağa’yı taslît eyledim keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâis min-Rebî‘ülevvel sene 1116.<br><br>Şuhûdü’l-hâl: İsmail Efendi el-kādı, Selim Ağa b. Abdullah, Kethüdâ Ali Ağa b. Arslan, Mehmed Efendi b. Abdullah, Mehmed Ağa b. Ali, Sâtır Mehmed Ağa b. Ahmed, Kahvecibaşı Hasan b. Abdullah, Hasan Efendi b. ( ), Mustafa Efendi el-kādı.</p>          <br><a title="Önceki sayfa" style="text-decoration:none" href="./ayrmetin.php?idno=41685"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41687"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>