﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 142<br>Hüküm no: 157<br>Orijinal metin no: [38b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sâliha Hâtun bt. el-Hâc Hasan’ın kocasından intikal eden mîrâs payını aldığı</b><br><br>Mahmiye-i Galata hâricinde Hoca Ali mahallesinde bundan akdem vefât eden merhûm-ı mezbûr Mehmed Kerâmî Efendi b. Abdülaziz’in zevce-i metrûkesi ve vârisesi Sâliha Hâtun bt. el-Hâc Hasan nâm hâtunun husûs-ı âti’l-beyâna vekîl-i şer‘îsi olup vekâleti nehc-i şer‘î üzre sâbite olan Ferruh Bey b. Abdullah merhûm-ı mezbûrun sulbî sagīr oğlu Fazlullah’a vasiyy-i muhtâr olan fahrü’l-eimme Mustafa Efendi b. Abdülaziz mahzarında vekâleten bi’t-tav‘i’s-sâf ikrâr ve i‘tirâf edip merhûm-i mûmâ-ileyhin cümle muhallefâtından düyûn-i müsbetesi ve zevcesi mezbûre Sâliha Hâtun’un mehr-i müecceli otuz bin Osmânî akçe edâ olunup ve sâir harâcı ihrâc olundukdan sonra bâkī kalan meblağ bi tarîki’l-inhisâr zevce-i mezbûre ile ve sagīr-i merkūm beyninde kassâm defterinde taksîm olunduğu üzre müvekkilem mezbûre Sâliha’ya irs-i şer‘le âid olan yedi yüz otuz dört akçe sümün hisse-i şer‘iyyesini îsâl için vekâlet-i mahkiyem hasebiyle vasiyy-i mûmâ-ileyh yedinden bi’t-tamâm ahz u kabz eyledim dedikde vekîl-i mûmâ-ileyhin vekâleten vech-i meşrûh üzre sudûr eden kelâmını vasiyy-i mûmâ-ileyh Mustafa Efendi vicâhen tasdîk ve şifâhen tahkīk eyledikde mâ vaka‘a gıbbe’t-taleb ketb olundu. Cerâ zâlike ve hurrire fî evâsıtı Saferi’l-muzaffer sene sitte aşere ve elf.<br><br><br>Şuhûdü’l-hâl: Memi Ağa b. Abdullah, Osman Bey b. Cafer, Murad Ağa b. Abdullah, Ramazan b. Abdullah, Kâtib Ahmed Efendi, Abdülkerim Çelebi b. Mehmed Efendi, Mustafa b. Mehmed, Mehmed b. Yusuf</p>          <br><a title="Önceki sayfa" style="text-decoration:none" href="./ayrmetin.php?idno=19721"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19723"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o243"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>