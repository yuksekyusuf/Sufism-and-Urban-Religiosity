﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 128<br>Hüküm no: 79<br>Orijinal metin no: [9b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Neslişah Sultan Vakfı Mütevellisi Şeyhzade Ahmed Efendi’ye vakıf fırın kirasından olan borcunu ödemesi hususunda Kapamacı Toma’ya tenbih olunması</b><br><br>Habbâz fırını<br><br>Ma‘rûz<br><br>İstanbul’da Edirnekapısı kurbünde Neslişah Sultan Vakfı’nın hâlâ mütevellîsi eşrâf-ı kuzât-ı kirâmdan Şeyhzâde Ahmed Efendi b. Mehmed Emin Efendi meclis-i şer‘-i enverde zikri âtî sülüs hisse habbâz fırınına vaz‘-ı yedi mütehakkık olan Kapamacı Toma v. Artin zimmî muvâcehesinde mütevellîsi olduğum vakf-ı mezbûr musakkafâtından İstanbul’da Aksaray kurbünde Yusuf Paşa Çeşmesi nâm mahâlde kâin senevî otuz guruş icâre-i müecceleli ma‘lûmü’l-hudûd bir bâb habbâz fırınının sülüs hisse-i şâyi‘ası beher sene on guruş mu‘accele ile bâ-temessük-i mütevellî mersûm Toma zimmînin bi’l-icâreteyn taht-ı tasarrufunda olup senevî icâre-i ma‘lûmesinden işbu târihe gelince on bir senede zimmetinde müctemi‘ olan yüz on guruşu mersûm Toma zimmîden vakıf için bi’t-tevliye hâlâ taleb ederim deyü ba‘de’d-da‘vâ ve’s-suâl mersûm Toma zimmî cevâbında bi-tamamihi ikrâr ü i‘tirâf edip lâkin fırın-ı mezkûr derûnunda müstecirim olan gedik mâliki gāib ani’l-meclis Ömer nâm kimesne müdde‘î-i mezbûra iki def‘ada yetmiş beş guruş verdim deyü gāib-i mezbûr bana ihbâr etmekle icâre-i mezkûreye mahsûb eylesin demesi müvecceh olmamağla kelâmına iltifât olunmayıp bî-vech mu‘ârazadan ba‘de’l-men‘ ikrâr ü i‘tirâfıyla lâzım gelen yüz on guruşu müdde‘î-i mütevellî-i mezbûra vakıf için edâ ve teslîme mersûme Toma zimmîye tenbîh olunduğu İstanbul Mahkemesi’nden bi’l-iltimâs huzûr-ı [âlîlerine i‘lâm olundu].<br><br>Fî 7 Şevvâl sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31486"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31488"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o663"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>