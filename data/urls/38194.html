﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 462<br>Hüküm no: 389<br>Orijinal metin no: [86b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Baklavacızade Kavukçu Hasan Çelebi’nin vefatı üzerine Fatıma Hatun’un terekeden hakkını aldığı</b><br><br>Husûs-ı âti’l-beyanın mahâllinde ketb ü tahrîri için savb-ı şer‘-i şerîf-i enverden Mevlânâ Ahmed Efendi b. Osman Efendi irsâl olunup ol dahi mahmiye-i İstanbul’da Kirmasti mahâllesinde sâkin iken bundan akdem vefât eden Baklavacızâde Kavukçu Hasan Çelebi b. Mehmed’in menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkesi Fâtıma Hatun bt. Mehmed ile sulbî sagīr oğulları Hüseyin ve Mehmed’e ve sulbiye sagīre kızı Hadîce’ye ve sulbiye kebîre kızı diğer Fâtıma Hatun’a münhasıra ve tashîh-i meselesi kırk sekiz sehmden olmağla sihâm-ı mezbûreden altı sehim zevce-i mezbûre Fâtıma Hatun’a ve on dörder sehmi sagīrân-ı mezbûrân Hüseyin ve Mehmed’den her birine ve yedişer sehmi sagīrân-ı mezbûrân Hadîce ile mezbûre diğer Fâtıma Hatunların her birine isâbeti tahakkukundan sonra mezbûre diğer Fâtıma Hatun’un zevci ve tarafından husûs-ı âti’l-beyanda vekîl-i sâbitü’l-vekâlesi İbrahim Beşe b. Ahmed meclis-i ma‘kūd-ı mezkûrda sagīrân-ı mezbûrân Hüseyin ve Hadîce’nin vâlideleri ve tesviye-i emrlerine kıbel-i şer‘den mansûb vasiyyeleri olmağla tereke-i müteveffâ-yı mezbûra bi’l-asâle ve bi’l-vesâye vâzı‘atü’l-yed olup zâtı ta‘rîf-i şer‘î ile mu‘arrefe olan bâ‘isü’l-kitâb mezbûre Fâtıma Hatun mahzarında bi’l-vekâle ikrâr ve takrîr-i kelâm edip müteveffâ-yı mezbûrun terekesi tahrîr ve ba‘de-ihrâci’l-masârıf ve’d-düyûn tashîh-i mezbûr üzere ber-mûceb-i defter-i kassâm-ı askerî müvekkilem mezbûre diğer Fâtıma Hatun’un hissesine isâbet eden bin üç yüz on bir akçeyi vasiyye-i mezbûre Fâtıma Hatun bana def‘ u teslîm, ben dahi tereke-i müteveffâ-yı mezbûrdan olmak üzere vekâletim hasebiyle yedinden bi’t-tamâm ve’l-kemâl alıp kabz eyledim, min-ba‘d [87a] meblağ-ı mezbûr bin üç yüz on bir akçeden vasiyye-i merkūme yedinde bir akçe ve bir habbe bâkī kalmayıp tereke-i müteveffâ-yı mezbûra müte‘allıka âmme-i de‘âvî ve mutâlebât ve eymân ve muhâsamâtdan vasiyye-i mezbûrenin zimmetini ibrâ-i âmm-ı kātı‘ü’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ve ba‘dehû ma‘an irsâl olunan Salih Çelebi b. Halil ve Salih Çelebi b. Ahmed ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî 28 min-Cemâziyelevvel sene 1143.<br><br>Şuhûdü’l-hâl: Feyzullah Çelebi b. Hüseyin, Mustafa Çelebi b. Mehmed, el-Hâc Mustafa b. Hasan, es-Seyyid Mehmed Çelebi b. Mustafa, Hasan Çelebi b. Mustafa, Ebubekir Efendi b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=38193"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38195"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>