﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 855<br>Hüküm no: 1443<br>Orijinal metin no: [120a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İvaz Fakih adlı vâkıfın evladından Kolancı Ali Beşe’nin vakıf adına aldığı yüz kuruşun elli kuruşunu vâkıfın diğer evladından Bostancı Mustafa’ya vermesi gerektiği</b><br><br>Ma‘rûz<br><br>Medîne-i Üsküdar’dda Vâlide-i Atik mahallesinde sâkin Bostanî Mustafa b. Hayrullah nâm kimesne medîne-i mezbûrede mahfil-i Bâb’da meclis-i şer‘-i hatîrde Kolancı Ali Beşe b. Abdullah mahzarında işbu yedimde olan bir kıt‘a emr-i âlî-şân ve i‘lâm-ı şer‘î mûcebince medîne-i mezbûrede vâki‘ merhûm İvaz Fakih nâm vâkıfın vakf-ı mezkûrunun gallâtını evlâd-ı evlâd-ı evlâdına ale’s-seviye şart ve ta‘yîn eylediği evlâddan ben Mustafa Dede silsilesinden ekber-i evlâd olup ve mezbûr Ali dahi cedd-i a‘lâmız vâkıf-ı mezbûrun kezâlik evlâddan Kelâmî silsilesinden hâlâ mütevellî ve silsile-i mezbûrenin ekberi olan Hadice Hatun’un vekîl-i müseccel-i şer‘îsi olup gallâtı vekâleten ahz ve kabz ve tarafeyne bi’l-münâsafe teslîm edegelmiş iken mezbûr Ali târih-i i‘lâmdan bir ay mukaddem gāib ani’l-meclis Maroke nâm zimmîden dahi vakf-ı mezkûra müte‘allik vekâleten da‘vâya tasaddî ve vakf-ı merkūm için yüz guruş ahz ü kabz ve hâlâ mütevellî-i mezbûreye ve bana teslîm etmeyip yedinde kalmağla meblağ-ı merkūmun nısfı olan elli guruşu ber-vech-i muharrer Mustafa Dede silsilesinden benim ile sâir evlâdları için suâl olunup teslîme tenbîh olunmak matlûbumdur deyü ba‘de’d-da‘vâ ve’l-istintâk ve’l-ikrâr mûcibiyle meblağ-ı merkūm elli guruşun müdde‘î-i mezbûra edâsıyla şer‘an ilzâm olunduğu bi’l-iltimâs huzûr-ı âlîlerine i‘lâm olundu.<br><br>Fî 29 min-Z sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54467"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54469"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b855"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o979"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>