﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 266<br>Hüküm no: 329<br>Orijinal metin no: [69b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kehhâlbaşı Pir Mehmed Çelebi vakfının mütevellisi İmam Hüseyin Efendi b. Mustafa’nın istiğlal yoluya Emetullah bt. el-Hâc Ali’den satın aldığı ev</b><br><br>Mahmiye-i İstanbul’da merhûm Kehhâlbaşı Pîr Mehmed Çelebi vakfına bi’l-fi‘il mütevellî olan İmâm Hüseyin Efendi b. Mustafa meclis-i şer‘-i şerîfde Mi‘mâr Acem mahallesinde sâkin Yusuf b. Abdullah mahzarında üzerine da‘vâ ve takrîr-i kelâm edip yedimde olan işbu istiğlâl hücceti nâtık olduğu üzere târih-i kitâbdan üç sene mukaddem Yorgancıbaşı hâtunu demekle ma‘rûfe Emetullah bt. el-Hâc Ali nâm hâtun mahmiye-i mezbûrede Mevlevîhâne-i Yenikapısı dâhilinde İbrahim Çavuş mahallesinde vâki‘ ma‘lûmü’l-hudûd mülk menzilini bi-tarîki’l-istiğlâl bin iki yüz guruşa bana bey‘ ve teslîm ve meblağ-ı mezbûru mâl-ı vakf-ı mezbûrdan yedimden istidâne ve kabz eylediği bin iki yüz guruşa takās ve ba‘de’t-tahliye menzil-i mezbûru târih-i mezbûrdan üç sene tamâmına değin beş yüz kırk guruşa istîcâr ve kabûl ve kabz etdiğinden sonra asl-ı mâl-ı merkūmdan ücret-i mezbûre ki cem‘an bin yedi yüz kırk guruşa bi’l-emr ve’l-kabûl mezbûr Yusuf ve gâib ani’l-meclis Abdullah Çelebi b. İbrahim ve es-Seyyid Ahmed Çelebi b. Mehmed ve Müezzin Mustafa Çelebi b. Ömer nâm kimesneler kefâlet-i sahîha ile kefîl olup ve her biri âharın zimmetine lâzım gelen meblağa dahi kefîl olmuşidi ba‘dehû ben meblağ-ı mezbûrun yüz kırk guruşunu mezbûre Emetullah Hâtun’dan ahz u kabz edip ve mezbûre Emetullah bu ana gelince menzil-i mezbûru zabt ve tasarruf etmeğin hâlâ mezbûr Yusuf’a <<minvâl>> suâl olunup kefâlet-i mezbûresine binâen ve meblağ-ı bâkī cem‘an bin altı yüz guruşu cânib-i vakf için bana edâ ve teslîme tenbîh olunmak matlûbumdur dedikde gıbbe’s-suâl mezbûr Yusuf cevâbında gâibûn-ı merkūmûn cümle menzilllerden münâsibini asl-ı mâl-ı merkūmdan ücret-i mezbûreye kefîl olmağla meblağ-ı bâkī bin altı yüz guruşdan ancak dört yüz guruşuna kefîl olmuşidim deyü ikrâr lâkin her birimiz âharın zimmetine lâzım gelen meblağa dahi kefîl olmadığımıza inkâr edicek müdde‘î-yi mezbûreden ziyâde da‘vâsı beyâna havâle olundukdan sonra ikrârı mertebesi olan meblağ-ı mezbûr dört yüz guruşu mütevellî-yi merkūm Hüseyin Efendi’ye bi-hükmi’l-kefâle edâ ve teslîme kefîl-i mezbûr Yusuf’a ba‘de’t-tenbîh mâ-hüve’l-vâkı‘ bi’t-taleb ketb olundu.<br><br>Fi’l-yevmi’l-hâmis min şehri Rebî‘ülevvel li-sene mi’e ve elf.<br><br>Şuhûdü’l-hâl: İbrahim Çelebi b. Ahmed Mehmed Çelebi b. İbrahim, Mustafa Efendi b. Şaban, Mehmed Efendi b. Ahmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=28353"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28355"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o330"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>