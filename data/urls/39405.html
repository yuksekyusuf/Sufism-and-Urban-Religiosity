﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 137<br>Hüküm no: 113<br>Orijinal metin no: [21a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Belkıs bt. Mehmed’in boşandığı kocası Mehmed b. Hacı tarafından gasbedilen Rus kölesini hîbe etmediği</b><br><br>Mahrûse-i Kostantiniyye’de Yedikule’de Mirahur mahallesinde sâkine olan Belkıs bt. Mehmed Bey nâm hatun meclis-i şer‘-i hatîr-i lâzımü’t-tevkīrde zevc-i mutallıkı Mehmed b. Hacı nâm kimesne mahzarında üzerine da‘vâ edip mezbûr Mehmed mukaddemâ zevcim olmağın dokuz bin akçe kıymetli Rusiyyetü’l-asl Payidar bt. Abdullah nâm câriye-i memlûkemi mülkümden ahz u gasb eyledi imdi suâl olunmak taleb ederim dedikde gıbbe’s-suâl mezbûr Mehmed cevâb verip zikr olunan câriye fi’l-vâkı‘ mezbûrenin mülkü olup lâkin mersûmeyi tezevvüc eylediğim zamanda leyle-i zifâfda câriye-i mezbûreyi bana hibe-i sahîha-i tâm ile hîbe ve temlîk edip ben dahi kabz ü ittihâb etmiş idim. Mülk-i mevhûbum olmağla ben dahi âhara bey‘ eyledim deyicek mezbûre Belkıs vech-i muharrer üzere hibe ve temlîk eylediğini inkâr edip merkūm Mehmed’den beyyine taleb olunup üç gün istimhâl edicek müddet-i mehl mürûr edip aczi zâhir olmağla sûret-i hâl gıbbe’t-taleb ve’s-suâl ketb ve tahrîr olundu.<br><br>Hurrire fi’l-yevmi’s-sâbi‘ min-şehri Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Yahya Ağa b. Mehmed, Mustafa Bey, Mehmed Çelebi Sucuzâde, Receb Bey b. ( ), Kurd Ali, İskender b. Abdullah, Rıdvan Bey b. ( ) el-cündî, Kambur? Mehmed Bey b. ( ) el-cündî, es-Seyyid Ahmed Çelebi b. el-beşer, Eyüb Çelebi b. el-cündî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39404"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39406"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o417"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>