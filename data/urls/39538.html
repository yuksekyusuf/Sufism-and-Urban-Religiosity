﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 243<br>Hüküm no: 246<br>Orijinal metin no: [47b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Ömer’in Hüma Hatun’dan satın aldığı dükkanı Şükrullah Efendi b. Mustafa’ya sattığı</b><br><br>Mahmiye-i Kostantıniyye’de Kuyumcu Bahşayiş mahallesinde bundan akdem müteveffât olan Hüma bt. Sefer nâm hatunun li-eb ( ) ve üm kız karındaşı ve vârisesi olup verâseti tarîk-i şer‘î üzere sâbite olan Mihri bt. Sefer nâm hatun ( ) mahfil-i şer‘-i hatîrde âti’z-zikr olan dükkâna hâlâ vâzı‘u’l-yed olduğumu nehc-i şer‘î üzere sâbit olan bâ‘isü’l-kitâb fahrü’l-ulemâ’i’l-kirâm mevlânâ Şükrullah Efendi b. Mustafa mahzarında üzerine da‘vâ edip el-ân müşârun-ileyh Şükrullah Efendi’nin yedinde olup mahalle-i mezbûrede vâki‘ bir tarafı müşârun-ileyh Şükrullah Efendi mülkü ve bir tarafı Hümâ Hatun Vakfı’na ve bir tarafı sâbıkā Maraş kādısı olup müteveffâ olan Ali Efendi Vakfı’na ve bir tarafı tarîk-i âmma müntehî olan dükkân kız karındaşım mezkûre Hümâ Hatun’un mülkü olup ba‘de vefâtihâ verâseti bana münhasıra olmağla irs-i şer‘î ile bana intikāl etmiş iken müşârun-ileyh Şükrullah Efendi bi-gayr-i vech-i şer‘î vaz‘-ı yed edip tasarruf eder kasr-ı yedine tenbîh olunmak taleb ederim dedikde gıbbe’s-suâl müşârun-ileyh Şükrullah Efendi cevâbında fi’l-hakīka dükkân-ı mezkûr merkūme Hümâ Hatun’un mülkü olup lâkin hâl-i sıhhat ve hayât ve zamân-ı nefâz tasarrufâtında bin yirmi beş senesi şehri Zilka‘desinde dükkân-ı mezbûru Mehmed Çelebi b. Ömer nâm kimesneye on beş bin fıddî akçeye bey‘ edip kabz-ı semen ve teslîm-i mebî‘ eyledikden sonra vech-i muharrer üzere bey‘ ve kabz-ı semene i‘tirâf edip hüccet vermeğe Abdullah Efendi b. Eyüb nâm kimesneyi vekîl edip ol dahi ba‘de kabûli’l-vekâle mahfil-i kazâya hâzır olup bi’l-vekâle vech-i mübîn üzere bey‘ ve kabz-ı semene i‘tirâf edip hüccet verdikden sonra mezbûr Mehmed Çelebi dahi dükkân-ı merkūmu bana on sekiz bin akçeye bey‘ edip kabz-ı semen ve teslîm-i mebî‘ eyledi deyü cemî‘an kelimât-ı meşrûhasına mutâbıka ve müdde‘âsını nâtıka hüccet-i şer‘iyye ibrâz eyledikde mezbûre Mehri husûs-ı mersûmu bi’l-külliye inkâr edip müşârun-ileyh Şükrullah Efendi’den da‘vâ-yı meşrûhasına mutâbık beyyine taleb olundukda udûl-i müslimînden mahmiye-i mezbûrede Mesih Paşa Câmi‘-i şerîfinde hatîb olan fahrü’l-hutabâ mevlânâ Mustafa Efendi b. Halil ve Ali Çelebi b. Oruç ve Keyvan b. Abdullah nâm kimesneler li-ecli’ş-şehâde hâzırûn olup fi’l-hakīka merhûme Hümâ Hatun hâl-i sıhhat ve hayâtında dükkân-ı merkūmu sene-i mezkûre şehri Zilka’desinde mesfûr Mehmed Çelebi’ye on beş bin akçeye bey‘ edip kabz-ı semen ve teslîm-i mebî‘ eyledikden sonra vech-i muharrer üzere bey‘ ve kabz-ı semeni i‘tirâf edip hüccet vermeğe Abdullah Efendi b. Eyüb nâm kimesneyi vekîl edip ol dahi vekâleti hasebiyle hüccet verip ba‘dehû mezbûr Mehmed Çelebi dahi müşârun-ileyh Şükrullah Efendi’ye on sekiz bin akçeye bey‘ edip kabz-ı semen ve teslîm-i mebî‘ eyledi bu husûsa işbu vech üzere şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olup mezkûre Mihri Hatun vech-i muharrer üzere da‘vâdan men‘ olunup mâ vaka‘a bi’t-taleb ketb olundu.<br><br>Tahrîren fî-evâhiri Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Fahrü’l-müderrisîn Mevlânâ Yunus Efendi eş-şehîr bi-Zeyrekzade, Fahrü kuzâti’l-islâm Süleyman Efendi, Ömer Halife b. Mustafa, Mustafa Efendi b. Abdülganî, Ahmed Ağa b. Ahmed reîsü’l-muhzırîn, el-Hâc Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39537"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39539"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b243"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>