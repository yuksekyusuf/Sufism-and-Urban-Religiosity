﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 219<br>Hüküm no: 196<br>Orijinal metin no: [27b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ali Ağa’ya borcu olan Salih’in borcunu varisi Ömer’e ödediği</b><br><br>İsbât-ı verâset<br><br>Fi’l-asl medîne-i Tokat mahallâtından Soğukpınar mahallesi ahâlîsinden olup medîne-i Kütahya’da Büyük Sincanlı’da müsâfiren sâkin iken bundan akdem katîlen fevt olan Ali Ağa b. Mehmed b. Osman’ın li-ebeveyn karındaşı ve hasren vârisi olduğunu iddi‘â eden bâ‘isü’l-kitâb Ömer nâm kimesne meclis-i şer‘-i hatîr-ı lâzımü’t-tevkīrde Salih b. Ahmed nâm kimesne mahzarında üzerine da‘vâ ve takrîr-i kelâm edip ben müteveffâ-yı mezbûrun li-ebeveyn karındaşı olup babamız ismi mezbûr Mehmed ve dedemiz ismi Osman ve vâlidemiz ismi Emine bt. Ali ve maskat-ı re’simiz mahalle-i mezbûre olup verâseti bana münhasıradır gayrı vârisi ve terekesine müstahıkk-ı âhar olmamağla müteveffâ-yı mezbûrun mezbûr Salih zimmetinde cihet-i deyn-i şer‘îden on guruş hakkı olmağla kable’l-ahz fevt oldukda meblağ-ı mezbûru taleb eylerim suâl olunsun dedikde gıbbe’s-suâl Salih cevâbında fi’l-hakīka müteveffâ-yı mezbûra on guruş deyni olduğunu ikrâr mâ‘adâyı inkâr edicek müdde‘î-i merkūmdan ber-vech-i muharrer müdde‘âsına mutâbık beyyine taleb olundukda udûl-ı ahrâr-ı ricâl-i Müslimînden ve mârrü’z-zikr Tokat ahâlîsinden olup mahmiye-i İstanbul’da Destereciler kurbünde handa müsâfiren sâkin es-Seyyid Abdülahad b. eş-Şeyh es-Seyyid İbrahim ve Üsküdar’da Vâlide-i atîk kurbünde kezâlik müsâfiren sâkin Salih Sipâhi b. İbrahim nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ işbu müdde‘î-i mezbûr Ömer bundan akdem Kütahya’da katîlen fevt olan Ali Ağa ile li-ebeveyn karındaşlar olup babaları ismi Mehmed ve dedeleri ismi Osman [28a] ve vâlideleri ismi Emine bt. Ali ve maskat-ı re’sleri mahalle-i mezbûre olup müteveffâ-yı mezbûrun verâseti müdde‘î mezbûr Ömer’e münhasıradır, gayrı vârisi ve terekesine müstahıkk-ı âhar olduğu ma‘lûmumuz değildir, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm ve’t-tenbîh mezbûr Ömer meclis-i şer‘de merkūm Salih muvâcehesinde ikrâr ve takrîr-i kelâm edip ânifen edâsına tenbîh olunan meblağ-ı mezbûr on guruşu mezbûr Salih yedinden tamâmen ahz u kabz eyledim dedikde mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Muharremi’l-harâm li-sene selâse ve hamsîn ve mi’e ve elf.<br><br>Şuhûdü’l-hâl: es-Seyyid Mustafa b. Hasan, Hüseyin Çelebi du‘âcı, Mehmed b. Osman, Mehmed b. Ali</p>          <br><a title="Önceki sayfa" style="text-decoration:none" href="./ayrmetin.php?idno=6411"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6413"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>