﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 255<br>Hüküm no: 206<br>Orijinal metin no: [71a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Çavuş b. Şaban’ın vefat eden zevcesi Zeynep Hatun ile kızının terekesinden hissesini aldığı</b><br><br>Medîne-i hazret-i Ebâ Eyyüb Ensârî -aleyhi rahmetü Rabbihi’l-Bârî-’de Kiremitçi Süleyman Çelebi mahallesinde sâkine iken bundan akdem vefât eden Zeyneb bt. Hasan nâm Hatun’un verâseti sadriye sagīre kızı Âişe bt. Süleyman ile vâlidesi Hadice Hatun bt. el-Hâc Bayram nâm Hatun’a münhasıra olup kable’l-kısme mezbûre Âişe dahi vefât edip verâseti ceddi Hüseyin Çavuş b. Şa‘ban ile ceddesi mezbûre Hadice’ye münhasıra ve tashîh-i mes’elesi sekiz sehimden olup sihâm-ı mezbûreden beş sehmi mezbûr Hüseyin Çavuş’a ve üç sehmi mezbûre Hadice’ye isâbeti tahakkukundan sonra mezbûr Hüseyin Çavuş meclis-i şer‘-i şerîf-i enverde müteveffiye-i mezbûrenin terekesine bi’l-verâse vâzı‘u’l-yed olan işbu sâhibetü’l-kitâb mezbûre Hadice mahzarında ikrâr ve takrîr-i kelâm edip müteveffiye-i mezbûrenin terekesinden tashîh-i mezbûr üzere bana isabet ve intikāl eden hisse-i irsiyye-i şer‘iyyeyi mezbûre Hadice’den taleb ve da‘vâ eylediğimde beynimizde münâza‘ât-ı kesîre ve muhâsamât-ı ekîde vâkı‘a olmuşdu el-hâletü hâzihi ba‘de tavassut-ı muslihûn şerâit-i sıhhat-i sulhu hâvî mevâni‘-i müfsideden ârî alâ-tarîkı’t-tehârüci’ş-şer‘î mezbûre Hadice benimle husûs-ı mezbûr altı guruş ile bir guruş kıymetli bir altun hâtem üzerine sulh olduğunda ben dahi sulh-ı mezbûru kabûl ve bedel-i sulh olan meblağ-ı mezbûr altı guruş ve bir guruş kıymetli bir hâtemi mezbûre Hadice Hatun yedinden ahz u kabz edip kalîl ü kesîr ve celîl ü sagīr ma‘lûme ve mechûle tereke-i müteveffiye-i mezbûra müte‘allika âmme-i da‘vâ ve mutâlebât-ı eymân ve muhâsamâtdan her birimiz aharın zimmetini ibrâ-i âmm-ı kātı‘ü’n-nizâ‘ ibrâ ve ıskāt eyledik dedikde gıbbe’t-tasdîki’ş-şer‘î mâ-vaka‘a bi’t-taleb ketbolundu.<br><br>Fi’l-yevmi’s-sâmin aşer min-Rebî‘i’l-evvel li-sene ihdâ ve selasîn ve mi’e ve elf<br><br>Şuhûdü’l-hâl: Hüseyin Ağa b. Süleyman, Mustafa Ağa b. Muslu, Abdullah Çelebi b. Muslu, Molla Mustafa b. Ahmed, es-Seyyid Mustafa b. Sefer, Ali Çelebi b. Mustafa, Abdullah Çelebi b. İsmail, İbrahim Beşe b. Ömer ve gayruhüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=16363"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16365"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b255"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o267"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>