﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 711<br>Hüküm no: 854<br>Orijinal metin no: [108a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Sirkecibaşı Mehmed Ağa’nın Rus asıllı kölesi Şahin’i hayatta iken azat edip kendisine üç bin akçe verilmesini vasiyet ettiği</b><br><br>İsbât-ı ıtk.<br><br>Husûs-ı âti’l-beyânın mahâllinde tahrîr ve istimâ‘ı iltimâs olunmağın kıbel-i şer‘den Mevlânâ Mehmed Efendi irsâl olunup ol dahi mahmiye-i İstanbul’da Âşık Paşa mahallesinde Yahya Paşazâde Sarayı demekle ma‘rûf menzile varıp zeyl-i kitâbda mastûrü’l-esâmî Müslimîn huzûrunda akd-i meclis-i şer‘-i eyledikde işbu açık kaşlı elâ gözlü Rusiyyü’l-asl Şahin b. Abdullah bundan akdem maktûlen vefât eden Sirkecibaşı Mehmed Ağa’nın zevce-i metrûkesi Hadîce bt. Abdullah tarafından da‘vâ-yı âtiyyede husûmet ve redd-i cevâba sâbitü’l-vekâle vekîl olup hâlâ zevci Hüseyin Ağa b. Abdullah mahzarında üzerine da‘vâ ve takrîr-i kelâm edip ben müteveffâ-yı mezbûrun abd-i memlûkü olup hâlâ sıhhatinde beni i‘tâk edip hür olduğumdan sonra bana üç bin akçe dahi vasiyyet eylemişken zevce-i metrûkesi mezbûre Hadîce rıkkı olmak üzere beni zabteder suâl olunup sebîlim tahliye olunmak matlûbumdur dedikde gıbbe’s-suâl ve’l-inkâr müdde‘î-i mezbûrdan sıdk-ı makālini mübeyyine beyyine taleb olundukda udûl-i Müslimînden Salih Efendi b. Mehmed ve Abdülkerim Çelebi b. Mehmed li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müdde‘î-i mezbûr Şahin mevlâsı Mehmed Ağa hâl-i sıhhatinde bizim huzûrumuzda i‘tâk eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye etdiklerinde gıbbe ri‘âyeti şerâ’iti’’l-kabûl şehâdetleri makbûle oldukdan sonra mevlânâ-yı mezbûr vâki‘ hâli mahâllinde tahrîr ve istimâ‘ edip ve mûcebince müdde‘î-i mezbûrun ıtkına hüküm ve vasiyyet eylediği meblağ-ı mezbûr terekesinden müdde‘î-i mezbûra edâya tenbîh eyledikden sonra meclis-i şer‘a gelip alâ-vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Ârif Mehmed Efendi, es-Seyyid Lütfullah, el-Hâc Mahmud [b.] Abdullah, Yusuf Efendi [b.] Osman, Mehmed Ağa [b.] Abdullah, Mustafa [b.] Şaban, İsmail [b.] Receb, Sefer Efendi [b.] Mehmed, Mustafa [b.] Fazlullah.</p>          <br><a title="Önceki sayfa" style="text-decoration:none" href="./ayrmetin.php?idno=25740"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25742"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b711"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o958"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>