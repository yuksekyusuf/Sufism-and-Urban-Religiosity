﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 557<br>Hüküm no: 768<br>Orijinal metin no: [87b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasım’ın eski binasını yıkarak yeniden yaptığı binadaki bazı pencerelerini kapatması</b><br><br>Keşf<br><br>Sâdır olan emr-i âlîlerine imtisâlen cânib-i şer‘den irsâl olunan keşif nâibi Mevlânâ Hıfzı el-Hâc Mehmed Efendi dâ‘îleri hâssa mimârlarından Hüseyin ve es-Seyyid Feyzullah Halîfeler ile mahmiye-i İstanbul’da Kasab İlyas mahallesinde vâki‘ mahall-i nizâ‘ın üzerine varıp Müslimîn huzûrunda akd eylediği meclis-i şer‘de ashâb-ı arzuhâl Kasabzâde Mustafa Efendi ve es-Seyyid Osman ve Hüseyin Efendi ve el-Hâc Yusuf nâm kimesneler meclis-i ma‘kūd-ı mezkûrda bir bâb mülk menzile mutasarrıf olup derûn-ı arzuhâlde mastûrü’l-ism Kasım muvâcehesinde mezbûr Kasım işbu akd-i meclis-i şer‘ olunan menzilini hedm ve vaz‘-ı kadîmini tagyîr ve hilâf-ı fermân-ı âlî üç kat binâ ve muhdes şehnişîn ihrâcına mübâşeret eylediğinden gayrı bizim menzillerimizin makarr-ı nisvân olan mahallerine küşâde eylediği pencerelerinden havâle ve nezâreti olmağla men‘ ü def‘ olunması matlûbumuzdur deyü her biri ba‘de’d-da‘vâ mimârân-ı mezbûrân menzil-i merkūmun kadden irtifâ‘ını mesâha eylediklerinde on üç zirâ‘ yedi parmak olup ve tabaka-i ulyâsında vâki‘ odasının şehnişîni arzen bir başı bir zirâ‘ yirmi iki parmak ve bir başı bir zirâ‘ altı parmak kadden irtifâ‘ında bir zirâ‘ yedi parmak ve şehnişîn-i mezkûrda on dört parmak mugāyir-i emr-i âlî olduğunu mimârân-ı mezbûrân haber ve Müslimîn-i mezkûrîn icmâ‘ ve ittifâk eylediklerinden sonra müdde‘î-i mezbûr Kasabzâde Mustafa Efendi tarafına tabaka-i ulyâsından şehnişîn-i mezkûrdan iki aded pencere ve ittisâlinde vâki‘ bir bâb odasında bir aded penceresinden mezbûr es-Seyyid Osman tarafına ulyâ ve vustâsında iki bâb odasının iki aded şehnişîn pencerelerinden makarr-ı nisvân olan mahallere nezâret ve havâlesi olduğu lede’ş-şer‘ zâhir ve müte‘ayyen oldukdan sonra mârrü’z-zikr Kasabzâde Mustafa Efendi tarafına nezâreti olan üç aded pencerelerinden köşe penceresini bi’t-terâzi sed ve iki adedinin zarâr-ı şer‘îsini havâle ile def‘ ve kezâlik es-Seyyid Osman tarafına nezâreti olan iki aded pencerelere zarâr-ı şer‘îsini sanduka havâle ile def‘ etmek üzere beynleri tevfîk ve bu vechile kat‘-ı nizâ‘ eylediklerini mahallinde ba‘de’t-tahrîr ümenâ-i şer‘le meclis-i şer‘a gelip inhâ ve takrîr etmeleriyle vâki‘ hâli huzûr-ı âlîlerine i‘lâm olundu.<br><br>Fî 5 min-Rebî‘ülâhir sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6983"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6985"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b557"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>