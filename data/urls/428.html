﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 193<br>Hüküm no: 245<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi’nin Odunkapısı’ndaki odaların kiralarını toplamak üzere vekili olan İbrahim Beşe’de alacağı olduğu</b><br><br>Mahmiye-i İstanbul’da Sultan Bayezid Mahallesi’nde sâkin işbu râfi‘u’l-kitâb Mehmed Çelebi b. Ramazan mahfil-i şer‘-i şerîfde İbrahim Beşe b. Abdullah mahzarında üzerine da‘vâ edip mahmiye-i mezbûrede Odunkapısı dâhilinde vâki‘ icâre-i mu‘accele ve müeccele ile mutasarrıf olduğum odalarda müstecirlerden hâsıl olan icârâtı cem‘ ve tahsîl ve bana îsâle mezbûr İbrahim Beşe’yi tarafımdan vekîl nasbedip ol dahi vekâlet-i mezbûreyi kabûl eyledikden sonra vekâleti hasebiyle cem‘ ü tahsîl eylediği meblağdan ba‘de külli’l-hesâb yedinde bin yüz akçe hakkım kalıp meblağ-ı mezbûr edâsı lâzım deyni olduğunu şuhûd mahzarında ikrâr dahi etmiş idi. Hâlâ vermede ta‘allül eder, suâl olunup alıverilmesi murâdımdır dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden el-Hâc Yusuf b. Abdullah ve el-Hâc Ahmed b. Süleyman nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka mezbûr İbrahim Beşe bizim huzûrumuzda zikrolunan odalar icâresinden müdde‘î-i mezbûra ba‘de külli’l-hesâb bin yüz akçe edâsı lâzım deynim vardır deyü ikrâr u i‘tirâf eyledi, biz bu husûsa şâhidleriz şehâdet dahi ederiz deyü herbiri edâ-yı şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûrun edâsı’çün mezbûr İbrahim Beşe’ye tenbîh olunup mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-şehri Rebî‘ülâhir li-sene erba‘a ve sittin ve elf.<br><br>Şuhûdü’l-hâl: Pîrî Beşe b. Hüseyin, Davud Çelebi b. Ali, İbrahim Çelebi b. Davud, Rıdvan b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=427"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=429"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o405"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>