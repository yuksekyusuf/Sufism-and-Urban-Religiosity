﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 282<br>Hüküm no: 313<br>Orijinal metin no: [42b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asvadar v. Onan’ın, Kasımpaşa’daki değirmen ve fırınını Kigork ve Donik’e sattığı</b><br><br>Değirmen ve fırın mübâya‘ası<br><br>Ma‘rûz<br><br>Mahrûse-i Galata’ya muzâfe kasaba-i Kasımpaşa’da Acıçeşme nâm mahalde kâin döğücü değirmeni demekle ma‘rûf dört horoslu bir bâb uncu ve ekmekçi değirmeni derûnunda mevcûde beyne’l-esnâf gedik tâ‘bir olunur on altı re’s bârgir ve değirmen-i mezkûra merbût Acıçeşme’de bir bâb ekmekçi fırını derûnunda mevcûde beyne’l-hıref gedik tâ‘bir olunur âlât-ı lâzıme-i ma‘lûmede on iki re’s bârgir hisseye mâlik olan değirmenci Asvadar v. Onan nâm zimmî meclis-i şer‘-i münîrde işbu bâ‘iseyi’l-i‘lâm Kigork v. Ohan ve Donik v. Agob nâm zimmîler muvâcehelerinde takrîr-i kelâm edip ber-vech-i muharrer mâlik olduğum on iki bârgir hissemi tarefeynden icâb ve kabûlü hâvi bey‘-i kat‘î ve bi-safkatin vâhidetin mersûmân Kigork ve Donik zimmîlere dokuz bin on altı guruşa bey‘ ve temlîk ve vech-i lâyıkı üzere teslîm eylediğimde onlar dahi ber-vech-i muharrer iştirâ ve temellük ve tesellüm ve kabûl edip semeni olan meblağ-ı mezkûrun dört bin sekiz yüz on sekiz guruşunu cânib-i mîrîye olan ol mikdâr deynim için işbu târihden beher mâh seksener guruş vermek üzere cânib-i mîrîye ve dört bin yüz doksan sekiz guruşunu dahi ma‘lûmü’l-esâmî tüccâra olan ol miktâr deynim için hâzır bi’l-meclis ekmekçiler kethüdâsı el-Hâc Abdi Ağa ma‘rifetiyle beher mâh ellişer guruş vermek üzere tamamen edâya mersûmâna emr eylediğimde onlar dahi kabûl ve ber-vech-i muharrer edâya ta‘ahhüd etmeleriyle mebî‘-i mezkûrun tağrîr ve gabnine müte‘allika âmme-i da‘vâdan dahi tarefeynden her birimiz âharın zimmetini kabûlü hâvi ibrâ ve iskāt etmemizle fîmâ ba‘d hisse-i mezkûrede benim alâka ve medhalim kalmayıp mersûmân Kigork ve Donik zimmîlerin mülk-i müşterâları olmuşdur dediğini mersûmân ba‘de’t-tasdîk zikr olunan on iki bârgir ve sâir âlât-ı lâzıme-i ma‘lûme mersûmân Kigork ve Donik zimmîlerin mülk-i müşterâları olmak üzere Başmuhâsebe’ye kayd ve yedlerine sûret i‘tâ buyrulması için emr-i âlîleri sudûru niyâzında oldukları İslâmbol Mahkemesi’nden huzûr-ı âlîlerine i‘lâm olundu.<br><br>Fî-14 min-Muharrem sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31066"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31068"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>