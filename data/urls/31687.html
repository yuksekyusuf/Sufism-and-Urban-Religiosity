﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 306<br>Hüküm no: 279<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kazer v. Karabet’in hizmetkârlık bedelinden dolayı Markos aleyhindeki alacak iddiasında bulunmaktan menedilmesi</b><br><br>Ecr-i misl men‘i<br><br>Ma‘rûz<br><br>Arzuhâl eden Kazer v. Karabet zimmî meclis-i şer‘-i hatîrde derûn-ı arzuhâlde mersûmü’l-ism Markos zimmî muvâcehesinde ben ücret ile hizmet eder makūlesinden olup karındaşım mersûmun talebiyle ücret kavlinsiz medîne-i Üsküdar’a muzâfe Kartal kasabasında vâki‘ bir bâb değirmende bin iki yüz on altı senesi Recebi’l-ferdi gurresine gelince dokuz sene hizmet ve ba‘dehû mufârakat etmemle müddet-i mezkûrede müstahak olduğum ecr-i mislimi karındaşım mersûm Markos zimmîden taleb ederim deyü ba‘de’d-da‘vâ ve’l-istintâk zimmî-yi mersûm dahi cevâbında eğerçi karındaşım müdde‘î-i mersûm Kazer zimmî değirmen-i mezkûrda dokuz sene mütemekkin ve usta olmak üzere hizmet edip lâkin beher sene iktizâ eden ecr-i mislini kendüye tamamen edâ ve teslîm edip hattâ târih-i mezkûrda müfârakat birle benimle bi’l-cümle ahz ü i‘tânın hesâbını rü’yet ve ecr-i mislini tamamen ahz ü kabz eylediğini ikrâr ve ziyâde ecr-i misl mutâlebesine müte‘allika âmme-i da‘vâdan benim zimmetimi mahzar-ı şühûdda kabûlümü hâvî ibrâ ve iskāt etmiş idi deyü sûret-i def‘de eylediği ibrâ müdde‘âsını lede’t-tezkiye makbûlü’ş-şehâde idükleri ihbâr olunan Kurt karyesi İmâmı Mehmed Salih Efendi b. Ahmed ve sâbıkā kasaba-i mezbûre serdârı Abdi Ağa b. Ali nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebince müdde‘î-i mersûm Kazer zimmî da‘vâ-yı mezkûresiyle mesfûr Markos zimmîye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu.]<br><br>Fî 13 Ra sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31686"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31688"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>