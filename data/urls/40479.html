﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 242<br>Hüküm no: 200<br>Orijinal metin no: [29a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Bey b. Ömer’in Arpa Emini mahallesindeki evini yüz altmış guruşa karısı Rabia Hatun bt. Abdullah’a sattığı</b><br><br>Mahmiye-i İstanbul’da Yenibahçe kurbünde Arpa Emini mahallesi sâkinlerinden Osman Bey b. Ömer tarafından ikrâr-ı âti’l-beyâna vekîl olup Ali Beşe b. Mehmed ve Receb Beşe b. Durmuş nâm kimesneler şehâdetleri ile şer‘an vekâleti sâbite olan Ali Beşe b. Mustafa meclis-i şer‘-i şerîf-i lâzimü’t-teşrîfde merkūm Osman Bey’in zevce-i menkûhası bâ‘isetü’l-vesîka Râbia Hâtun bt. Abdullah tarafından ikrâr-ı âti’l-beyânı tasdîka vekîl olup mezbûrenin zâtını ma‘rifet-i şer‘iyye ile ârifân olan Hasan b. Mahmud ve Bayram Beşe [29b] b. Sadi şehâdetleri ile şer‘an vekâleti sâbite olan Üstâd Yusuf b. Mehmed mahzarında ikrâr ve i‘tirâf edip müvekkilim mezbûr Osman Bey zikri âtî akdin sudûruna değin silk-i mülk-i sahîhinde münselik olup mahalle-i mezbûrede vâki‘ bir tarafı Osman Ağa b. Gazanfer odaları ve iki tarafı mezbûr Osman Ağa bahçesi ve bir tarafı tarîk-ı âm ile mahdûd ve mümtâz iki bâb fevkānî oda ve bir bâb tahtânî oda ve havlu ve ( ) zirâ‘ arsa-i hâliye ve kenîfi müştemil baş ta‘bîr olunur mülk menzilini cemî‘ tevâbi‘ ve levâhıkı ve kâffe-i menâfi‘ ve merâfıkı ile merkūm Üstâd Yusuf’un müvekkilesi mersûme Râbia Hâtun’a tarafeynden îcâb ve kabûlü hâvî bey‘-i bâtt-ı sahîh-i şer‘î ile yüz altmış riyâlî kebîr guruşa bey‘ ve teslîm ol dahi iştirâ ve tesellüm ve kabûl ve kabz eylediğinen sonra semeni olan meblağ-ı mezbûr yüz altmış guruşu tamâmen yedinden ahz u kabz edip min ba‘d menzil-i mahdûd-ı mezkûrda ve semeninde hak ve alâkam kalmadı ve keyfemâ teşâ ve tahtâr mutasarrıfe olsun dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sânî aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Mefharü’l-eimme Hasan Efendi b. Mahmud, Mehmed Bey b. Ömer el-cündi, Ali Halîfe b. ( ) el-müezzin, Ahmed Çelebi b. Osman, Mehmed b. Mustafa, Osman Bey b. Abdullah el-cündi, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40478"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40480"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o884"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>