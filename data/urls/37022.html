﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 162<br>Hüküm no: 78<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çukacı Pandeli’nin vefat eden Serkâtib Ahmed Ağa’daki alacağının terekeden ödenmesi</b><br><br>Dergâh-ı âlî kapıcıbaşılarından olup medyûnen vefât eden Ser-kâtib Ahmed Ağa b. Mustafa Efendi’nin dâyinlerinden olup mahmiye-i İstanbul’da Bezzâzistân-ı Cedîd’de sâkin Çukacı Pandeli v. Kostandil mahfil-i kazâda müteveffâ-yı mûmâ-ileyhin zevce-i metrûkesi Rukiye Hatun bt. el-merhûm İsmail Ağa’nın vekîl-i müsecceli Abdullah Ağa b. Haydar Paşa ve tesviye-i umûruna vasî ve kayyım nasb olunmağla terekesine vaz‘-ı yed eden İsmail Ağa b. Hüseyin mahzarlarında üzerlerine da‘vâ ve takrîr-i kelâm edip müteveffâ-yı merkūm Ser-kâtib Ahmed Ağa b. Mustafa Efendi zimmetinde cihet-i karz-ı şer‘îden yüz guruş ve beynimizde ma‘lûm eşyâ bahâsından dahi yirmi sekiz guruş cem‘an yüz yirmi sekiz guruş hakkım olup hattâ hâl-i kemâl-i sıhhatinde şuhûd mahzarında ikrâr ve işhâd etdikden sonra kable’l-edâ vefât etmeğin terekesinden taleb ederim suâl olunsun dedikde gıbbe’s-suâl ve’l-inkâr ve isr-i talebi’l-beyyine [24b] mahmiye-i mezbûrede Bayezid-i Cedîd mahallesinde sâkin Hüseyin Ağa b. Abdülkerim ve merhûm-ı mûmâ-ileyhin şâtırı İbrahim Bey b. Hüseyin li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müteveffâ-yı merkūm Ser-kâtib Ahmed Ağa b. Mustafa Efendi hâl-i kemâl-i sıhhatinde cihet-i karzdan yüz guruş ve beynlerinde ma‘lûm eşyâ bahâsından dahi yirmi sekiz guruş cem‘an yüz yirmi sekiz guruş müdde‘î-i mezbûr Çukacı Pandeli’ye vâcibü’l-edâ zimmetinde deyni olduğunu huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın müdde‘î-i mezbûr Pandeli tahlîf-i şer‘î ile tahlîf olundukdan sonra mûcebince ba‘de’l-hükm mâ-vaka‘a kayd-şüd.<br><br>Fî 25 Muharrem sene 1110<br><br>Şuhûdü’l-hâl: Mustafa Efendi b. Hüseyin, Yahya Çelebi Hulvânî, el-Hâc Abdullah Çukadâr, Hüseyin b. Mehmed, Ahmed b. Süleyman, el-Hâc Halil b. Abdi.</p>          <br><a title="Önceki sayfa" style="text-decoration:none" href="./ayrmetin.php?idno=37021"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37023"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1221"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>