﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 215<br>Hüküm no: 233<br>Orijinal metin no: [42b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia Hatun’a olan borcunu ödemesi hususunda Ümmügülsüm Hanım’a tenbihte bulunulması</b><br><br>Bâ-hatem-i hazret-i efendi<br><br>Ma‘rûz,<br><br>Arzuhâl sâhibesi olup zâtı <<ta‘rîf-i şer‘î ile mu‘arrefe olan>> es-Seyyid Süleyman b. Ali ve es-Seyyid Halil b. İbrahim ta‘rîfleriyle mu‘arrefe olan Râbia bt. el-Hâc Süleyman nâm hatun meclis-i şer‘-i hatîrde derûn-ı arzuhâlde ismi mezkûre Ümmügülsüm Hanım bt. merhûm Yedekçi Mehmed Paşa b. Mehmed tarafından zikri âtî husûsda vekîl olduğu zâtını ârifân Salih Çelebi b. Mahmud ve el-Hâc Mehmed b. Abdullah şehâdetleriyle sâbit olan es-Seyyid Abdullah Çelebi b. es-Seyyid Ahmed muvâcehesinde bin yüz yetmiş senesi Saferi’nin on ( ) günü târîhiyle müverrah işbu bir kıt‘a temessük mantûkunca vasîleri olduğum sagīr oğlum Esad ve sagīre kızım Rukiye’nin müteveffâ babalarından müntakil mâl-ı mevrûslarından kendi ikrâz ve teslîm ve sadrî kebîr oğlu gāib ani’l-meclis Mehmed Bey’in kefâletiyle müvekkile-i mûmâ-ileyhâ Ümmügülsüm Hanım zimmetinde işbu mührüyle memhûr temessükde mezkûr yedimde olan bir mücevher gerdanlık rehni mukābili cihet-i karzdan bin yüz elli guruş ve semeni târîh-i temessükden yüz seksen bir gün müeccel olmak üzere yedimden iştirâ ve kabz eylediği beynimizde ma‘lûm bir sâ‘at bahâsından dahi yüz seksen guruş ki cem‘an bin üç yüz otuz guruş olacağım olmağla edâ-i deyn ile fekk-i rehin etmek üzere müvekkile-i mûmâ-ileyhâya tenbîh olunmak bi’l-vesâye matlûbumdur deyü da‘vâ etdikde [43a] vekîl-i mezbûr dahi cevâbında fi’l-hakīka kaziyye minvâl-i muharrer üzere olup müvekkilesi mûmâ-ileyhâ Ümmügülsüm Hanım’ın müdde‘iye-i mezbûre Râbia Hatun’a ber-mûceb-i temessük ciheteyn-i mezkûreteynden rehn-i mezkûr mukābili cem‘an bin üç yüz otuz guruş zimmetinde edâsı vâcib deyni olduğunu bi’l-vekâle ikrâr ü i‘tirâf etmeğin mûcebiyle müvekkile-i mûmâ-ileyhâ Ümmügülsüm Hanım deyn-i mezkûr bin üç yüz otuz guruşu müdde‘iye-i mezbûre Râbia Hatun’a tamâmen edâ ve teslîm ile fekk-i rehin etmek üzere vekîl-i mezbûra tenbîh olunduğu huzûr-ı âlîlerine i‘lâm olundu. fî 18 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42338"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42340"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>