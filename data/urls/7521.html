﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 380<br>Hüküm no: 481<br>Orijinal metin no: [61b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Abdullah’ın varislerinden kocası Mustafa Çavuş b. Ahmed’in, hanımının alacağı olduğu iddiasıyla Emetullah bt. Hüseyin’e açtığı davada Emetullah’ın kabul ettiği meblağdan Mustafa Çavuş’un hissesine düşen mikdarı ödemesi</b><br><br>Ma‘rûz<br><br>İstanbul’da Suhte Sinan mahallesinde sâkine iken bundan akdem vefât eden Fâtıma bt. Abdullah b. Abdurrahman nâm hatunun terekesinin nısfı zevc-i metrûku sahib-i arzuhâl Mustafa Çavuş b. Ahmed ve nısf-ı âharı zâhirde vâris-i ma‘rûfu olmayıp emîn-i beytü’l-mâla âid olmağın mezbûr Mustafa Çavuş meclis-i şer‘de derûn-ı arzuhâlde mezkûreti’l-ism Emetullah bt. Hüseyin nâm hatunun vekîl-i sâbitü’l-vekâlesi Mahmud Efendi mahzarında zevcem müteveffât-ı mezbûrenin müvekkile-i merkūme Emetullah Hatun zimmetinde cihet-i karzdan kırk guruş ve yedinden iştirâ ve kabz eylediği bir oya yemenî ve bir işleme akçe kîsesi semenlerinden dahi on guruş ki cem‘an elli guruş hakkını kable’l-ahz ve’l-istifâ zevce-i [62a] mezbûre Fâtıma Hatun fevt olmağın nısf hisseme isâbet eden yirmi beş guruşu müvekkile-i mezbûreden taleb ederim deyü ba‘de’d-da‘vâ ve’s-suâl vekîl-i mezbûr cevâbında zikrolunan oya yemenî ile akçe kîsesini müvekkile-i mezbûrenin on guruşa iştirâ eylediğini ikrâr mâ‘adâ meblağ-ı mezkûru ba‘de’l-inkâr müdde‘î-i mezbûr ber-vech-i muharrer müdde‘âsını beyâna kādir olmayıp müvekkile-i mezbûre Emetullah Hatun tahlîf için bi’t-taleb kıbel-i şer‘den irsâl olunan Mehmed Reşid Efendi müvekkile-i mezbûrenin sâkine olduğu saraç İshak mahallesinde vâki‘ menziline varıp merkūme Emetullah Hatun’un zâtı ta‘rîf-i şer‘î ile mu‘arrefe oldukdan sonra hasmı müdde‘î-i mezbûr Mustafa Çavuş muvâcehesinde vech-i şer‘î üzere yemîn verip ümenâ bi-ecmâ‘ihim meclis-i şer‘a gelip alâ-vukū‘ihî inhâ ve takrîr eylediklerinden sonra ikrârı mertebesi olan meblağ-ı mezkûr on guruşun nısf hissesine isâbet eden beş guruşu müdde‘î-i mezbûr Mustafa Çavuş’a edâ ve teslîme vekîl-i mezbûr Mahmud Efendi’ye tenbîh olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 6 Zilhicce sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7520"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7522"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>