﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 695<br>Hüküm no: 556<br>Orijinal metin no: [129a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Esirci Mustafa’ya borcu olan Mehmed Bey’in kefillerinin borcu ödemesi</b><br><br>Mahmiye-i İstanbul’da Altıboğça mahallesinde sâkin iken düyûnu terekesinden ezyed olduğu halde vefât eden Esirci el-Hâc Mustafa b. Pehlivan el-Hâc Osman b. İbrahim’in veresesi terekesinden kasr-ı yed etmeleriyle tereke-i kāsırasını kabz ve düyûn-ı müsbetesini edâya taraf-ı şer‘den vasî ve kayyım nasb olunan eniştesi el-Hâc Mehmed b. el-Hâc İbrahim meclis-i şer‘-i şerîfde mahrûse-i Galata’ya tâbi‘ kasaba-i Beşiktaş’da sâkin Abdullah Kapudan ve Ali Kapudan ibney Vardiyanbaşı Mehmed Kapudan nâm kimesneler mahzarlarında üzerlerine bi’l-vesâye da‘vâ ve takrîr-i kelâm edip yedimde olan işbu mümzâ ve mahtûm deyn temessükü mûcebince müteveffâ-yı mezbûr el-Hâc Mustafa’nın beynlerinde ma‘lûm sarık bahâsından mezbûrânın karındaşları gāib ani’l-meclis Mehmed Bey zimmetinde yüz yirmi iki buçuk guruş hakkı olmağla mezbûrân Abdullah ve Ali Kapudan her biri meblağ-ı mezbûra tarafeynden emir ve kabûlü hâviye kefâlet-i tâmme ile kefîl oldukdan sonra deyn-i mezbûru kable’l-istîfâ mezbûr el-Hâc Mustafa fevt olmağın hâlâ kefâletlerine binâen meblağ-ı mezbûru mezbûrândan taleb ederim suâl olunsun dedikde gıbbe’s-suâl mezbûrân Abdullah ve Ali Kapudan cevâblarında kaziyye vech-i muharrer üzere olup birâderleri mezbûr Mehmed Bey’in temessük mûcebince müteveffâ-yı mezbûra deyni olan meblağ-ı mezbûr yüz yirmi iki buçuk guruşa her biri kefîl olduklarını ikrâr lâkin müteveffâ-yı mezbûr hayâtında meblağ-ı mezbûrun seksen iki buçuk guruşunu asîl-i mezbûr Mehmed Bey’den ve bâkī kırk guruşunu bizden tamâmen ahz u kabz etmekle asîl-i mezbûrun ve bizim dahi deyn-i mezbûrdan zimmetimiz berî olmuşdur deyü def‘le mukābele edicek gıbbe’l-inkâr mezbûrândan def‘-i mezbûra muvâfıka beyyine taleb olundukda kirâren ve mirâren ba‘de’l-istimhâl mehil-i şer‘î verilip ba‘dehû kefîlân-ı mezbûrân ityân-ı beyyineye kādirler olmayıp [yemîn] teklîf dahi lâzım gelmemeğin mûcebince bi-hükmi’l-kefâle meblağ-ı mezbûr yüz yirmi iki buçuk guruşu müdde‘î-i mezbûra edâ ve teslîme mezbûrân Abdullah Kapudan ve Ali Kapudan’a ba‘de’t-tenbîh mâ-vaka‘a kayd şüd.<br><br>Fî 20 Cumâdelûlâ sene 1110.<br><br>Şuhûdü’l-hâl: Ali Çavuş b. Çukadâr el-Hâc Süleyman b. Mehmed, Uşşâkī Mehmed Efendi, Rûşenî Mehmed Efendi b. (°), Ali Odabaşı b. Hasan, Hüseyin Çelebi b. Hasan, Ahmed Çelebi b. Süleyman, Hüseyin Çelebi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37499"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37501"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0695"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1116"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>