﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 112<br>Hüküm no: 74<br>Orijinal metin no: [14a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Ali’nin, cariye bedelinden dolayı Hatice bt. Mirzade’de olan alacağının tahsil olunması</b><br><br>Bâ-hatem-i hazret-i efendi,<br><br>Ma‘rûz,<br><br>Zatı ta‘rîf-i şer‘î ile mu‘arrefe olan arzuhâl sâhibesi Hadice bt. Ali dîvân-ı âlîlerinde ma‘kūd meclis-i şer‘-i münîrde derûn-ı arzuhâlde mezkûretü’l-ism diğer Hadice bt. Mirzâde el-Hâc Ömer b. el-Hâc Mustafa tarafından zikri âtî husûsda vekîl olduğu zâtını ârifân Mehmed b. Mustafa ve Hüseyin b. Mehmed ve es-Seyyid İbrahim b. İbrahim şehâdetleriyle sâbit olan Ali [14b] Ağa b. Mehmed mahzarında işbu bin yüz yetmiş bir senesi Cumâdelâhiresi gurresinde uzun boylu kara gözlü, kara kaşlı Gürciye Safay câriyemi müvekkile-i mezbûre diğer Hadice Hatun’a sevm-ı nazar tarîkiyle def‘ ü teslîm, ol dahi ahz ve bir gece mürûrunda bana verip ba‘dehu yine ol günde mevsûfe-i mezbûre Safay câriyemi müvekkile-i merkūme diğer Hadice Hatun’a Şehzâdebaşı’nda Şamdancılar kurbünde sâkine olduğu menzilinde yedi yüz guruşa bey‘ ve teslîm, ol dahi iştirâ ve kabz etmekle meblağ-ı mezkûru müvekkile-i merkūme diğer Hadice’den hâlâ taleb ederim deyü da‘vâ ve vekîl-i mezbûr cevâbında müdde‘iye-i mezbûrenin ber-minvâl-i muharrer müdde‘âsını bi’l-vekâle ikrâr, lâkin müvekkilem mezbûre diğer Hadice müdde‘iye-i merkūme Hadice ile yevm-i mezkûrda akd-i mezbûru bi’t-terâzî beynlerinde fesh ü ikāle edip mevsûfe-i mezbûre Safay câriyeyi kendüye redd ü teslîm ol dahi ahzetmiş idi deyü bi’l-vekâle ba‘de’d-def‘ ve’l-inkâr dâfi‘-i mezbûr Ali Ağa def‘-i meşrûhunu isbâtdan izhâr-ı acz edip talebiyle müdde‘iye-i merkūme Hadice’ye vech-i şer‘î üzere yemîn verilmeğin mûcibiyle müvekkile-i merkūme diğer Hadice Hatun meblağ-ı mezkûr yedi yüz guruşu müdde‘iye-i mezbûre Hadice Hatun’a edâ etmek üzere vekîl-i mezbûr Ali’ye tenbîh olunduğu huzûr-ı âlîlerine i‘lâm olundu.<br><br>Fî 22 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42179"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42181"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>