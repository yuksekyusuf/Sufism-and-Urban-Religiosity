﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 422<br>Hüküm no: 305<br>Orijinal metin no: [78a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraçhane Kethüdası Hüseyin Ağa’da olan alacağın ödenmesi için mühlet verildiği</b><br><br>Saraç tâifesinden olup mahmiye-i İstanbul’da Laleliçeşme mahallesinde sâkin iken bundan akdem vefât eden Solak Mehmed Çelebi b. Receb b. Abdullah’ın vâlidesi ve hasren vârisesi olup zâtı es-Seyyid Ahmed Çelebi b. es-Seyyid Halil ve İsmail Beşe b. Mehmed ta‘rîfleriyle mu‘arrefe olan işbu bâ‘isetü’l-kitâb Hadîce Hatun bt. Abdullah meclis-i şer‘de sâbıkā Saraçhane kethüdâsı olan Gedikpaşa mahallesinde sâkin Hüseyin Ağa [b.] Halil mahzarında üzerine da‘vâ ve takrîr-i kelâm edip oğlum ve hasren mûrisim müteveffâ-yı mezbûr Solak Mehmed Çelebi’nin hayâtında yedinden müşterâ ve makbûz beynlerinde ilm-i şer‘î ile ma‘lûm sarrâc metâ‘ı bahâsından ba‘de küllî hesâb mezbûr Hüseyin Ağa zimmetinde bin yüz kırk altı guruş hakkı olup kable’l-istîfâ oğlum mezbûr Mehmed Çelebi fevt olmağla meblağ-ı mezbûr irsen bana isâbet ve intikāl ettikden sonra medyûn-ı mezbûr Hüseyin Ağa meblağ-ı mezbûrun ancak altı guruşunu bana edâ ve teslîm ben dahi ahz u kabz edip mütebâkī bin yüz kırk guruş zimmetinde bâkī kalmağla hâlâ taleb ederim suâl olunsun dedikde gıbbe’s-suâl mezbûr Hüseyin Ağa cevâbında kaziyye vech-i meşrûh [üzere] olup cihet-i merkūmeden meblağ-ı bâkī bin yüz kırk guruşu verâsetim hasebiyle müdde‘iye-i mezbûreye vâcibü’l-edâ ve lâzımü’l-kazâ zimmetimde deynimdir deyü ikrâr u i‘tirâf etmeğin mûcebince meblağ-ı mezbûr sekiz yüz kırk guruşu müdde‘iye-i mezbûreye edâ ve teslîme mezbûr Hüseyin Ağa’ya tenbîh olundukdan sonra mezbûr Hüseyin Ağa’nın âcilen edâya iktidârı olmamağla müdde‘iye-i mezbûre rızâsıyla medyûn-ı mezbûr Hüseyin Ağa’yı târîh-i kitâbdan doksan bir gün tamâmına değin tecîl ve imhâl eyledikde ol dahi kabûl etmeğin ba‘dehû medyûn-ı mezbûrun emriyle mahmiye-i mezbûrede Molla Hüsrev mahallesinde sâkin Koğacı el-Hâc Ahmed b. Mustafa ve Saraçhane ahâlîsinden Kabûlî Mehmed Ağa b. Ebubekir ve el-Hâc Mehmed b. Halil nâm kimesneler medyûn-ı mezbûr Hüseyin Ağa’nın vech-i muharrer üzere deyni olan meblağ-ı mahkûm-ı mezbûr bin yüz kırk guruşa kefâlet-i sahîha-i şer‘iyye ile mala? kefîl ve dâmin olduklarında mezbûre Hadîce Hatun dahi kefâletlerini kabûl etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Rebî‘i’l-evvel li-seneti aşer ve mi’e ve elf.<br><br>Şuhûdü’l-hâl: es-Seyyid Ahmed Çelebi b. Seyyid Halil, el-Hâc Mustafa b. Hacı Mehmed, İsmail Çelebi b. Mehmed, Nasuh Beşe b. ( ) Çukadâr, Kenan(?) Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37248"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37250"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0422"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1167"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>