﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 164<br>Hüküm no: 256<br>Orijinal metin no: [31b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Marola bt. Yorgi’nin ölen kocasından kendileri ve çocuklarına intikâl eden miras için kocasının kardeşi ve amcalarına dava açtığı</b><br><br>Vech-i tahrîr-i hurûf budur ki Karye-i Kadı sâkinlerinden Marola bt. Yorgi yine karye-i mezkûreden Aleksi ve Yorgi ve Kosta ve Maryos ve Duka evlâd-ı Todora nâm zimmîler mahzarlarında da‘vâ ve takrîr-i merâm kılıp ben bundan akdem mürd olan karındaşları Yani v. Todora’nın zevcesi idim Yani ölüp Sevadinos nâm oğlan ve Zanibe nâm kızın ve beni terk edip ba‘dehu mezbûrân veledlerimiz dahi ölüp beni ve ammileri mezkûrun Aleksi ve Yorgi ve Kosta ve Maryos ve Duka’yı terk ettiler hâlâ babaları ve oğlum ve kızım terekesinden husûs-ı şer‘iyyelerim taleb ederim dedikde gıbbe’s-suâl mezkûrûn a‘mâm cevâb verip müdde‘iyye-yi mezkûreye terekeden hissesi için karye-i mezkûre bağlarında dâhil İvaz Hoca bağı demekle ma‘rûf bir tarafı mezbûr Yorgi mülküyle ve bir tarafı Todora v. Yani mülküyle ve bir tarafı Manol v. Dimitri mülküyle ve bir tarafı tarîk-i âmla mahdûd mülk bağı verip ol dahi kabûl ve kabz edip ortamızda tehârüc vâki‘ olup min ba‘d sâir terekeden hakkı ve şübhe-i hakkı kalmadı dediklerinde mezkûre Marola inkârla cevâb verip mezkûrûn Aleksi ve Yorgi ve Kosta ve Maryos ve Duka sıdk-ı kelâmlarına beyyine taleb olundukda li ecli’ş-şehâde Papa Yorgi ve Andriye v. Todora ve Yorgi v. İstemad ve Kalkoz v. Palandi hâzırûn olup gıbbe’l-istintâk edâ-i şehâdet-i şer‘iyye edip fi’l-vâki‘ vech-i meşrûh üzre vasîsi olan müteveffânın terekesinden mezkûr bağı mezkûre Marola’ya verilip ol dahi kabûl edip tehârüc olmuştur sâir terekeden hakkı şübhe-i hakkı kalmadı deyû merkūmân şehâdetleri ba‘de’t-tezkiyye ve’t-tahlîf makbûle olup mûcebiyle hükm olundukdan sonra mâ cerâ gıbbe’t-taleb tahrîr ve imlâ olunup yed-i tâlibe verildiği müzekkir-i mâ cerâ ola. Fî 21 Zilhicceti’l-harâm sene 987.<br><br><br>Şuhûdü’l-hâl: Todora b. Yani er-reis ve Senadinos b. Manol ve Yorgi b. Tıranoz ve Nikola b. Yorgi ed-Da‘î, Maryos b. Yani, Kavora v. Todora, Manol b. Tıranoz, Gore b. Duka, Dâvud Çelebi b. Tâceddin ve Hüseyin b. Behrâm el-muhzır ve Hasan b. Sâdık ve gayruhüm Yevmü’l-hamîs 25 Zilhicce sene 987.</p>          <br><a title="Önceki sayfa" style="text-decoration:none" href="./ayrmetin.php?idno=49938"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49940"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>