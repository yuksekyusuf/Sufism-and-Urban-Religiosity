﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 257<br>Hüküm no: 361<br>Orijinal metin no: [52b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia bt. Ali’nin vefât eden kocası Bali’nin terekesinden kendi ve oğlunun hakkını tamamen aldığı</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘den mevlânâ Hüseyin Efendi irsâl ol dahi zeyl-i [kitâbda] mastûrü’l-esâmî olan Müslimîn ile bundan akdem Bağdâd kādısı olan a‘lemü’l-ulemâi’l-mütebahhirîn fazîletli Vânî Mehmed Efendi hazretlerinin menzilinde akd-i meclis-i şer‘ ettikde mahmiye-i İstanbul’da Yazıcı Mahallesi’nde sâkine Râbia bt. Ali nâm hatun meclis-i mezbûrda işbu râfi‘u’l-kitâb Mustafa Çelebi b. Hasan mahzarında ikrâr-ı tâm ve takrîr-i kelâm edip bundan akdem vefât eden zevcim Bali ve oğlum Mehmed nâm müteveffâların terekelerine merkūm Mustafa Çelebi vâzı‘u’l-yed olmağın zevcim mezbûr Bali zimmetinde ma‘kūdün-aleyh olan iki yüz akçe mehr-i müeccelim ve sümün hisse-i şer‘iyyemi ve oğlum mezbûr Mehmed’in on bir bin sekiz yüz otuz yedi akçe muhallefâtından bana isâbet eden üç bin altı yüz on akçe hakkı merkūm Mustafa Çelebi yedinden tamamen ahz u kabz edip zimmetini ibrâ-i âmm-ı kātı‘u’n-nizâ‘ ile ibrâ ve ıskāt-ı tâm râfi‘u’l-hisâ ile ıskāt eyledim, ba‘de’l-yevm husûs-ı mezbûra müte‘allik merkūm Mustafa Çelebi ile da‘vâ ve nizâ‘ım kalmadı dedikde gıbbe’t-tasdîk haber vermeğin mâ-hüve’l-vâki‘ bi’t-taleb ketb ü sebt olundu.<br><br>Fi’l-yevmi’r-râbi‘ ve’l-ışrîn min-Cemâziyelâhire li-sene erba‘a ve sittin ve elf.<br><br>Şuhûdü’l-hâl: Fahrü’l-mevâli’l-kirâm Mehmed Efendi hazretleri eş-şehîr Vânî, fahrü’l-müderrisîn Abdurrahman Efendi eş-şehîr Câmi‘, fahrü’l-kudât Yusuf Efendi, Abdurrahman Efendi el-müderris, Abdülcelil Efendi el-müderris, Ahmed Beşe kethüdâ, İbrahim Beşe çukadâr ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=543"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=545"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b257"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>