﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 94<br>Hüküm no: 47<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun’un, Mustafa Efendi’de olan alacağını taleb etmeye hakkı olmadığı</b><br><br>Ma‘ruz,<br><br>Sâhibe-i arzuhâl Havva Hatun zâtı ba‘de’t-ta‘rîfi’ş-şer‘î mahfil-i şer‘iyyâtda derûn-ı arzuhâlde mezkûrü’l-ism Mustafa Ağa muvâcehesinde ben târîh-i i‘lâmdan on beş sene mukaddem sâbıkā Kethüdâ-i Sadr-ı âlî iken vefât eden merhûm Derviş Mustafa Efendi’nin hayatında yedinde rakīka câriye-i memlûkesi olduğum hâlde merkūm Mustafa Ağa yedine bi-tarîkı’l-emâne yüz zer-i mahbûb ve elli nısfiye ile mecmû‘u yüz guruş kıymetli on parça çuka ve on kat câmeşûy ve bir altın yüzük ve bir sîm kuşağımı def‘ ü teslîm, ol dahi ber-vech-i muharrer ahz u kabz eyledikden sonra mevlâm müteveffâ-yı mezbûr beni i‘tâk etmekle zikr olunan altınlar ile eşyâ-i muharrere-i mezkûrenin mevcûde ise a‘yânını, müstehleke ise ba‘de’s-sübût bi-tarîkı’d-damân zikr olunan altınların mislini ve eşyâ-i muharrere-i mezkûrenin kıymet-i şer‘iyyelerini mezbûr Mustafa Ağa’dan taleb ederim deyü da‘vâ etdikde müdde‘iye-i mezbûrenin takrîr-i meşrûhu üzere husûs-ı mezkûru mutâlebe, müteveffâ-yı mezbûrun veresesinin olup mezbûre <<Havva husûs-ı>> hasm-ı şer‘î olmamağla mûcebiyle müdde‘iye-i mezbûre Havva husûs-ı mezkûr için mezbûr Mustafa Ağa’ya bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 14 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42152"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42154"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>