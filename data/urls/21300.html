﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 355<br>Hüküm no: 236<br>Orijinal metin no: [54b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Mehmed Çavuş b. Ferhad’ın, karısı İsmihan’dan başka varisi olmadığı, terekeden kalan evin dörtte üçünün beytülmal emini tarafından kendisine satıldığı</b><br><br>Mahmiye-i Galataˈya tâbi‘ Kasaba-i Kasımpaşa mahallâtından Seferikoz mahallesinde sâkin iken bundan akdem vefât eden Mehmed Çavuş b. Ferhadˈın zevce-i metrûkesi İsmihan bt. İbrahimˈden gayrı zâhirde vâris-i ma‘rûfu olmamağla muhallefâtının rub‘ı mezbûre İsmihanˈa ve sülüs-ı erbâ‘ı cânib-i beytü’l-mâle âyid ve râci‘ olduğu zâhir ve müte‘ayyin oldukdan sonra mahmiye-i mezbûrede emîn-i beytü’l-mâl olan Mehmed Bey b. Ali el-cündî mahfil-i kazâda işbu râfi‘atüˈl-kitâb mezbûre İsmihan mahzarında ikrâr ve takrîr-i kelâm edip muhallefât-ı müteveffâ-yı mezbûrdan mahalle-i mezbûrede vâki‘ bir tarafı Mustafa Kapudan mülkü ve bir tarafı imâma meşrûta menzil ve bir tarafı tarîk-i hâs ve bir tarafı tarîk-i âm ile mahdûd iki bâb fevkānî oda ve iki bâb tahtânî oda ve bir sofa ve bi’r-i mâ’ı ve kenîfi ve eşcâr-ı müsmire ve gayr-ı müsmireyi müştemil menzilin vech-i mahkî üzre sülüs-ı erbâ‘ı izn-i şer‘le bey‘a arz olundukda sûk-ı sultânîde kirâren ve mirâren müzâyede olunup ragabât-ı nâs biˈl-külliye münkatı‘a oldukdan sonra cümle menzil-i mezkûr on altı bin akçeden mezbûre İsmihan üzerinde karâr edip ziyâde ile tâlib-i âharı zuhûr etmemeğin meblağ-ı mezbûrdan rub‘ hissesi olan dört bin akçeden mâ‘adâ ber-vech-i muharrer sülüs-ı erbâ‘ını mezbûre İsmihanˈa on iki bin akçeye bey‘ ve teslîm ol dahi minvâl-i muharrer üzre iştirâ ve tesellüm eyledikden sonra meblağ-ı mezbûr on iki bin akçeden mezbûre İsmihanˈın beş bin akçe mehr-i müecceline takās olunup meblağ-ı bâkī yedi bin akçeyi mezbûre İsmihan yedinden biˈt-tamam alıp kabz eyledim ba‘deˈl-yevm menzil-i mahdûd-ı mezkûr mezbûre İsmihanˈın mülk-i müşterâsıdır keyfe mâ yeşâ ve tahtâr mutasarrıfe olsun dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Hurrire fiˈl-yevmiˈs-sânî-i aşer min-Cumâdelâhire li-sene erba‘a ve semânîn ve elf.<br><br>Şuhûdüˈl-hâl: Hüseyin Efendi b. Ali el-imâm, el-Hâc Mehmed b. Şeyh Mehmed el-müezzin, Ebûbekir b. Ömer el-cündî, İbrahim Çelebi b. Abdüllatif, Ali Bey el-cündî, Mustafa Kapudan b. Abdullah, Mehmed b. İlyas, İlyas b. Ramazan, Çukadar Osman Beşe ve gayr-ı mineˈl-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=21299"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21301"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b355"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o973"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>