﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 101<br>Hüküm no: 41<br>Orijinal metin no: [5b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Seyyid Mustafa ve Ahmed Efendi’ye fırın ve değirmen kirasından olan borcunu ödemesi hususunda Nikola’ya tenbihte bulunulması</b><br><br>Küçükpazar’da Ekmekçi fırını nizâ‘ı<br><br>Ma‘rûz<br><br>İstanbul’da Küçükpazar’da kâin bir kıt‘a ekmekçi fırını derûnunda beş taşlı ekmekçi değirmeninin bâ-temessük-i mütevellî nısfına mutasarrıf olan Derviş es-Seyyid Mustafa b. es-Seyyid İsmail asâleten ve nısf-ı âharına mutasarrıf Ahmed Efendi b. Mehmed tarafından vekâleti mezbûr Derviş es-Seyyid Mustafa ve Mustafa Ağa b. Abdullah şehâdetleriyle sâbit olan es-Seyyid Mehmed Ağa b. İbrahim vekâleten meclis-i şer‘-i enverde fırın ve değirmen-i mezkûrlarda mukaddemâ beher şehr altmışar guruş kirâ ile müşâhereten müstecir olan Nikola v. Nikoliçe zimmî muvâcehesinde mersûm Nikola zimmî bundan akdem değirmen ve fırın-ı mezkûrda beher şehr elli guruş kirâ ile dokuz ay bi’l-müşâhere müsteciren mütemekkin olmağla müddet-i mezkûrede zimmetinde müctemi‘ olan dörtyüz elli guruşun iki def‘ada yüz otuz beş guruşunu ahz ü istifâ etmemizle bâkīsi olan üç yüz on beş guruşu hâlâ taleb ederiz deyü ba‘de’d-da‘vâ ve’s-suâl, mersûm Nikola zimmî cevâbında bi-tamamihi ikrâr ü i‘tirâf edip lâkin fırın ve değirmen-i mezkûr ol esnâda ta‘mîre muhtâc olmağla mezbûrânın emirlerinsiz malımdan ol-mikdâr guruş sarf etmiş etmemle meblağ-ı bâkī-i mezkûru masrûfuma takas ederim deyü takrîr-i meşrûhu üzere emirlerinsiz masrûf müdde‘âsı meşrû‘ olmamağla kelâmına iltifât olunmayıp bî-vech mu‘ârazadan ba‘de’l-men‘ ikrâr ü i‘tirâfıyla lâzım gelen meblağ-ı bâkī-i mezkûr üç yüz on beş guruşu müdde‘iyân-ı mezbûrâna edâ ve teslîme mersûm Nikola zimmîye tenbîh olunduğu bi’l-iltimâs İstanbul Mahkemesi’nden huzûr-ı [âlîlerine i‘lâm olundu.]<br><br>Fî 21 Ş sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31448"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31450"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>