﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 115<br>Hüküm no: 103<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Atike Hatun’un hizmet bedeline mukabil bazı eşyalarını hizmetçisi Hanife Hatun’a verdiği</b><br><br>Medîne-i Üsküdar’da Câmi‘-i Kebîr mahallesinde sâkine Atike bt. Mehmed b. Abdullah nâm hatunun sadri kebîr oğlu tarafından ber-vech-i âtî ikrâra vekîli olduğu zât-ı mezbûreyi bi’l-ma‘rifeti’ş-şer‘iyye ârifân Mustafa Çelebi b. Süleyman ve Süleyman Çelebi b. Halil nâm kimesneler şehâdetleriyle şer‘an vekâleti sâbit olan Mehmed Çelebi b. Mustafa nâm kimesne meclis-i şer‘-i hatîrde müvekkile-i mezbûrenin hâdimesi işbu râfi‘atü’l-vesîka Hanife bt. Abdullah nâm hatun mahzarında bi’l-vekâle ikrâr ve takrîr-i kelâm edip akd-i âti’z-zikrin vukū‘una değin anam müvekkile-i mezbûrenin silk-i mülkünde münselik eşyâ-i memlûkesinden iki aded minder ve dört aded kadife yasdık ve biri zîbâ ve ikisi Hatâyî üç aded anteri ve Hatâyî çukaya kaplı sincab kürk ve iki aded sîm kuşak ve bir döşek ve iki aded yemenî yorgan ve dört aded sahan ve bir tâbe-i dest ve bir yeşilli çuka ferâce ve bir leğen ma‘a ibrik ve biri Hatâyî ve biri kutnî iki aded çintiyân ve bir kayış ve iki aded baş yemenîsini tarafeyden îcâb [ve] kabûlü hâvî bey‘-i bâtt-ı sahîh-i şer‘î ile mezbûre Hanife’ye yetmiş guruşa bi-safkatin vâhidetin bey‘ ü temlîk ve teslîm eylediğinde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm yetmiş guruşu mezbûre Hanife’nin anam müvekkile-i mezbûreye on bir sene hizmetinin ücret-i ma‘lûmesi mukābelesinde takas eylediğinde mezbûre Hanife dahi mukāssaten kabûl eyledikden sonra sinîn-i merkūmede olan ücret-i ma‘lûmesine müte‘allıka âmme-i [de‘âv]îden müvekkilem mezbûre Atike’nin zimmetini ibrâ ve iskāt eyledi fîmâ-ba‘d eşyâ-i muharrere-i mezkûre Hanife’nin mülk-i müşterâsı olup müvekkile-i mezbûrenin kat‘â alâka ve medhali kalmadı keyfe mâ teşâ ve tahtâr mutasarrıfe olsun dedi dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 24 min-Zilka‘de sene 1150<br><br>Şuhûdü’l-hâl: İbrahim b. Mustafa, Hüseyin b. Hasan, Osman Beşe b. Abdullah, Salih b. Süleyman, Bostânî Feyzullah b. Ali, Mustafa Bey b. Ahmed, Hasan Ağa b. ( ), Veli Ağa b. Mehmed, es-Seyyid Süleyman b. Mehmed, İsa Bey b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=52412"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52414"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o308"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>