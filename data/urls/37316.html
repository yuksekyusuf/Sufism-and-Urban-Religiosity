﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 502<br>Hüküm no: 372<br>Orijinal metin no: [92a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İmam Mustafa Efendi’nin müteveffa Ali Efendi’deki alacağının bir kısmını Ali Efendi Vakfı’ndan aldığı</b><br><br>Mahmiye-i İstanbul’da Nişancı Paşa-i atîk mahallesi sükkânından İmâm Mustafa Efendi b. Receb meclis-i şer‘de mahmiye-i mezbûrede Ayasofya kurbünde Üskübî mahallesi ahâlîsinden olup Mekke-i Mükereme şerefehallâhu te‘âlâ kazâsından ma‘zûlen vedâ‘-ı âlem-i fânî eden merhûm Ali Efendi b. el-Hâc Hüseyin’in hayâtında kehüdâsı ve nukūd-ı mevkūfesine bi’l-fi‘il mütevellî olan hâfızü’l-kitâb el-Hâc Mustafa Ağa b. Mehmed muvâcehesinde ikrâr ve takrîr-i kelâm edip müteveffâ-yı mûmâ-ileyh Ali Efendi vefât edip terekesi tahrîr ve ba‘de’l-ihrâcât bâkī kalan terekesinden sülüs-i malını müteveffâ-yı mezbûrun vakfı içün mütevellî-i mezbûr ahz u kabz ve bâkīsi veresesi beyninde taksîm olundukdan sonra işbu yedimde olan hükm hücceti mûcebince on bir aded kitâb semeninden müteveffâ-yı mezbûr zimmetinde beş yüz yedi guruş hakkım vardır deyü iddi‘â ve isbât etmekle meblağ-ı mezbûrun üç yüz otuz sekiz guruşu veresinden ve yüz altmış dokuz guruşu vakfeylediği akçeden lâzım gelmeğin meblağ-ı mezbûr yüz altmış dokuz guruşu mütevellî-i mezbûr Mustafa Ağa yedinden tamâmen alıp kabz eyledim meblağ-ı mezbûrdan merkūm Mustafa Ağa yedinde bir akçe ve bir habbe bâkī kalmadı dedikde mâ-vaka‘a kayd-şüd.<br><br>Şuhûdü’l-hâl: Hâfız Mehmed Efendi b. Ahmed, Mehmed Çavuş b. Abdurrahman, İbrahim Çelebi b. Mehmed, el-Hâc Mustafa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37315"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37317"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0502"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1153"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>