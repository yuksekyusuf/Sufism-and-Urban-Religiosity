﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 872<br>Hüküm no: 1068<br>Orijinal metin no: [149b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahya Efendi’nin menzilini aldığı borç karşılığında Kara Çelebizâde Mahmud Efendi Medresesi Vakfı’na rehin verdiği</b><br><br>Rehin hüccetidir. Yahya Efendi.<br><br>Husûs-ı âti’l-beyânın mahâllinde tahrîri iltimâs olmağın savb-ı şerden Mevlânâ Mehmed Efendi irsâl olunup ol dahi Dârü’l-hilafeti’l-aliyye Kostantıniyyeti’l-mahmiye’de Kirmasti mahallesinde sâbıkā Yenişehir kādısı olan a‘lemü’l-ulemâ’i’l-izâm efdalü’l-fudalâi’l-fihâm yenbû‘u’l-fezâil ve’l-meâli metbû‘i’l-efâzıl ve’l-e‘âlî Yahya Efendi’nin sâkin oldukları menzil-i âlîlerine varıp zeyl-i vesîkada isimleri mastûr olan Müslimîn huzûrunda akd-i meclis-i şer‘ eyledikde mûmâ-ileyh Yahya Efendi meclis-i ma‘kūd-ı mezbûrda merkūm Kara Çelebizâde Mahmud Efendi Medresesi’nin vakfına hâlâ mütevellî olan işbu bâ‘isü’l-kitâb Cafer Çavuş b. Mehmed mahzarında ikrâr ve takrîr-i kelâm edip merkūm Cafer Çavuş yedinden mal-ı vakf-ı mezbûrdan iki bin dört yüz riyâlî guruş istikrâz kabz edip ve târih-i kitâbdan üç yüz altmış gün tamamına değin mü’eccel ve mev‘ûd devr-i şer‘î ile üzerime iltizâm olunan ribhden dahi yüz elli riyâlî guruş ki cem‘an vakf-ı mezbûra iki bin beş yüz elli riyâlî guruş deynim olup meblağ-ı mezbûr mukābelesinde Yoros kazâsına tâbi‘ Kanlıca nâm karyede vâki‘ silk-i mülkümde münselik olup bir tarafı Lankazâde Abdullah Ağa mülküne ve bir tarafı vâdi ve bir tarafı sâhil-i bahr ve bir tarafı tarîk-i âmma müntehî dâhiliye ve hâriciye büyût-ı adîdeyi müştemil menzilime ba‘de’t-tahliyeti’ş-şer‘iye mütevellî-i mersûm Cafer Çavuş’a rehin vaz‘ ve teslîm edip ol dahi irtihân ve kabz eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb keteb olundu.<br><br>Fî-gurreti Muharremi’l-harâm li-sene selâse ve seb‘în ve elf.<br><br>Şuhûdü’l-hâl: Umdetü’l-müderrisîni’l-kirâm Abdülbaki Efendi, Mefharu’l-müderrisîni’l-fihâm İshak Efendi, Zübdetü’l-kuzât Mustafa el-kādî bi-Malatya, Zağarcı Ali Ağa b. Abdullah, es-Seyyid Abdülkerim b. Seyyid Süleyman, Musa Efendi b. Nasuh el-imâm, Ebûbekir Beşe b. Şaban çukadâr-ı efendi hazretleri.</p>          <br><a title="Önceki sayfa" style="text-decoration:none" href="./ayrmetin.php?idno=25954"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25956"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b872"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o916"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>