﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 411<br>Hüküm no: 501<br>Orijinal metin no: [92b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Sefer’in Hasan Beşe’den satın almış olduğu vakıf arsasının satışının geçersiz olduğu</b><br><br>Mahmiye-i İstanbul’da Tahtakale’de sâkin bakkāl tâifesinden olan el-Hâc Mustafa b. Sefer nâm kimesne meclis-i şer‘-i şerîfde Hasan Beşe b. Ömer nâm kimesne mahzarında üzerine da‘vâ ve takrîr-i kelâm edip târîh-i kitâbdan üç ay mukaddem Küçükpazar’da vâki‘ inde’l-ahâlî ve’l-cîrân ma‘lûmü’l-hudûd olan Canfeda Vakfı’ndan senede iki yüz kırk akçe icâre-i müecceleli arsa-i hâliyeyi mezbûr Hasan Beşe bana kırk beş esedî guruş bedel mukābelesinde ferâğ ve tefvîz, ben dahi tefevvüz ve kabûl edip lâkin izn-i mütevellî bulunmamağla ferâğ-ı mezbûr sahîh olmadığına binâen meblağ-ı mezbûru mezbûr Hasan Beşe’den taleb ederim suâl olunup alıverilmesi matlûbumdur dedikde gıbbe’s-suâl mezbûr Hasan Beşe cevâbında kaziyye vech-i meşrûh üzere olduğunu bi-tav‘ihî ikrâr u i‘tirâf etmeğin mûcebince meblağ-ı mezbûr kırk beş esedî guruşu müdde‘î-i mezbûra edâ ve teslîme mezbûr Hasan Beşe’ye tenbîh birle mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Bakkāl Mehmed Beşe b. İsmail, Halil Beşe b. İbrahim, Mustafa Çelebi b. el-Hâc Ahmed, İbrahim Çelebi b. Mehmed, ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=2818"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2820"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b411"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>