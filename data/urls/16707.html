﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 138<br>Hüküm no: 93<br>Orijinal metin no: [23a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zal Paşa Medresesi’nde vefât eden Dergâh-ı Âlî yeniçerilerinden Hafız İbrahim Odabaşı’nın vârislerine taksim edilen terekesi</b><br><br>Dergâh-ı âlî -dâme mahfûfen bi’l-maʻâlî- yeniçerilerinin yirmi altıncı cemâʻat odasının mütekāʻidlerinden olup medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Zal Paşa Medresesi’nde sâkin iken bundan akdem vefât eden Hâfız İbrahim Odabaşı b. Ali’nin zâhirde vâris-i ma‘rûfu olmamak zuʻmuyla mahmiye-i İstanbul’da hâlâ yeniçeri beytülmâlını kabza meʼmûr olan fahrü’l-akrân Hasan Ağa b. Abdullah tarafından vekîl-i sâbitü’l-vekâlesi olan beytülmâl nâzırı Hüseyin Ağa b. Ahmed müteveffâ-i mezbûrun terekesini bi’l-vekâle kabz ettikden sonra müteveffâ-i mezbûrun li-ebeveyn ammi oğlu olup mahmiye-i mezbûrda sâkin Ahmed Beşe b. el-Hâc Ahmed ile müteveffâ-i mezbûrun sülüs mâlını tenfîze ve vilâyet-i Anadolu’da Amasya kasabasında sâkine li-ebeveyn kız karındaşı Âişe Hatun’un hisse-i irsiyyesini ahz u kabz ve zabt u hıfza ve kendüye îsâle vasiyy-i muhtârı olduğunu vekîl-i mezbûr Hüseyin Ağa muvâcehesinde vech-i şer‘î üzere isbât eden İsmail Efendi b. Veli taleb ve ma‘rifetiyle tahrîr ve taksîm olunan tereke-i müteveffâ-i mezbûrdur ki ber-vech-i âtî zikr olunur.<br><br>Fi’l-yevmi’r-râbiʻ aşer min-Recebi’l-ferd li-sene semân ve hamsîn ve mi’e ve elf.<br><br>[23b] Köhne beylik, 1 180 akçe Köhne kilim, 1 120 akçe Köhne kebe, 1 100 akçe Yasdık, 1 60 akçe Köhne kaliçe seccâde, 1 300 akçe Köhne yorgan, 1 120 akçe Köhne çuval 22 akçe Köhne yağmurluk 250 akçe Yanbolu kebesi 220 akçe Köhne kürk 160 akçe Köhne kavuk, 1 80 akçe Köhne çarşeb, 1 120 akçe Köhne celâlî 40 akçe Köhne zıbın, 1 60 akçe Köhne alaca anteri, 1 190 akçe Köhne çakşır, 1 240 akçe Yeşil çuka nimten 380 akçe Mâî dolama, 1 420 akçe Köhne don ma‘a gömlek, 1 60 akçe Köhne boğça, 1 50 akçe Köhne destâr, 1 21 akçe Def‘a destâr, 1 240 akçe Kırmızı çuka biniş 560 akçe Alaca anteri 110 akçe Don, gömlek 80 akçe Def‘a don, gömlek, 1 80 akçe Köhne uçkur 30 akçe Hırdavât, 1 15 akçe Makrame, 3 120 akçe Destâr, 1 60 akçe Mest papuç, 1 150 akçe Köhne kılıç 30 akçe Hırdavât 80 akçe Evrâk-ı perîşan 40 akçe Fincan 18 akçe Köhne kuşak, 1 12 akçe Tarak 24 akçe Çizme 10 akçe Nakid der-kîse 18.240 akçe<br><br>Cem‘an yekûn: 23.162. Yalnız yirmi üç bin yüz altmış iki akçedir.<br><br>Minhâ el-ihrâcât:<br><br>Techîz ve tekfîn 1.200 akçe Resm-i emîn-i beytülmâl 2.320 akçe Resm-i kısmet 590 akçe Kalemiye, kâtibiye 200 akçe Çukadâriye 120 akçe İhzâriye 80 akçe Kaydiye 30 akçe Dellâliye, dükkâniye, düyûn-ı müteferrika ve sâir mesârif 1.000 akçe<br><br>Yekûn: 5.546 [akçe].<br><br>Sahhe’l-bâkī, meblağ: 17.616 [akçe].<br><br>Minhe’s-sülüs: 5.872 [akçe].<br><br>Sahhe’l-bâkī li’t-taksîm beyne’l-verese: 11.744 [akçe].<br><br>Hissetü uhtü’l-mezbûre 5.872 akçe Hissetü ibni’l-ammi’l-mezbûr 5.872 akçe</p>          <br><a title="Önceki sayfa" style="text-decoration:none" href="./ayrmetin.php?idno=16706"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16708"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o474"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>