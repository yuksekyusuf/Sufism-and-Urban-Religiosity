﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 462<br>Hüküm no: 602<br>Orijinal metin no: [123b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Beşe’nin İsmail Beşe aleyhindeki darb iddiası davasında anlaşma sağlanması</b><br><br>Ma‘rûz,<br><br>Tophânede Firuzağa mahallesinde sâhib-i arzuhâl Halil Beşe b. Mehmed mahfil-i şer‘iyyâtda derûn-ı arzuhâlde mezkûrü’l-ism İsmail Beşe b. Mustafa muvâcehesinde mezbûr İsmail Beşe târîh-i i‘lâmdan otuz üç gün mukaddem zikr olunan Firuzağa sokağında amden sağ gözüme yumruk ile darb edip darb-ı mezkûrdan gözüme a‘mâ târî olmağla mûceb-i şer‘îsini taleb ederim deyü da‘vâ etdikde mezbûr İsmail Beşe cevâbında müdde‘î-i mezbûrun ber-vech-i muharrer müdde‘âsını inkârından mâ‘adâ mezbûr Halil Beşe işbu sene-i mübâreke Saferi’l-hayrı’nın beşinci günü Tophâne Mahkemesi’nde husûs-ı mezkûru benden ba‘de’d-da‘vâ ve’l-inkâr on bir guruş bedel-i makbûza benimle sulh olup husûs-ı mezkûra müte‘allika âmme-i da‘vâdan zimmetimi ibrâ ve iskāt etmiş idi deyü takrîr-i meşrûhunu nâtıka bir kıt‘a mübârât hücceti ibrâzıyla ba‘de’d-def‘ ve’l-inkâr beynlerinde ba‘de’l-münâza‘a müdde‘î-i mezbûr Halil Beşe tasaddî eylediği da‘vâ-yı mezkûresinden bâ-vesâtet-i muslihîn merkūm İsmail ile yirmi guruş bedel-i makbûza sulh olup da‘vâ-yı mezkûresinden darb-ı mezkûre ve mâ-yahdesü anhu ve bedel-i mezkûra müte‘allika âmme-i da‘vâdan her biri âharın zimmetini ibrâ ve iskāt edip ve her biri âharın ibrâsını dahi tasdîk ve kabûl ile kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 11 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42707"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42709"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o492"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>