﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 336<br>Hüküm no: 370<br>Orijinal metin no: [54a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yemenici Mustafa Çelebi’nin vârislerinden kız kardeşi Ayşe Hatun’un menzilden kendisine düşen üç hissesini el-Hâc İbrahim b. Mustafa’ya sattığı</b><br><br>Mahrûse-i Galata a‘mâlinden kasaba-i Kasımpaşa’da el-Hâc Ferhad mahallesinde sâkin iken bundan akdem vefât eden Yemenici Mustafa Çelebi b. Abdullah’ın verâseti kebîre kızları Emine ve Havva ve Emetullâh nâm hâtunlara ve li-ebeveyn kız karındaşı Âişe Hâtun’a münhasıra ve tashîh-i meseleleri bi-hükmi’l-ferâiz dokuz sehimden i‘tibâr olunup sihâm-ı merkūmeden ikişer sehmi merkūmât Emine ve Havva ve Emetullâh’dan her birine ve üç sehmi merkūme Âişe Hâtun’a isâbet eylediği lede’ş-şer‘i’l-enver zâhir ve mukarrer oldukdan sonra zâtı Mustafa Çelebi b. Mehmed ve el-Hâc Hüseyin b. Abdullah nâm kimesneler ta‘rîfleriyle mu‘arrefe olan merkūme Âişe Hâtun mahfil-i şer‘de işbu râfi‘u’l-vesîka el-Hâc İbrahim b. Mustafa mahzarında ikrâr ve takrîr-i kelâm edip karındaşım müteveffâ-yı mezbûr Yemenici Mustafa Çelebi’nin terekesinden olup mahalle-i merkūmede vâki‘ bir tarafdan Mustafa Çavuş menzili ve bir tarafdan İstemihan Hâtun menzili ve bir tarafdan Çorbacıkızı menzili ve bir tarafdan ba‘zen el-Hâc Ali menzili ve ba‘zen tarîk-i hâs ile mahdûd fevkāni üç bâb oda ve bir matbah ve bir sofa ve tahta-pûş ve tahtânî bir bâb oda ve mağsel ve kenîf ve müşterek bi’r-i mâ ve bir mikdâr havluyu müştemil mülk menzilin tashîh-i mezbûr üzere dokuz sehimde üç sehm-i şâyi‘i ber-vech-i muharrer bana mevrûs olmağın hâlâ ben menzil-i mahdûd-ı mezbûrda olan mikdâr-ı mezkûr hisse-i irsiyyemi cemî‘ tevâbi‘ ve levâhıkı ve kâffeti’l-menâfi‘ ve’l-merâfıkıyla tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr el-Hâc İbrahim’e târih-i kitâbdan on altı ay mukaddem elli guruşa bey‘ u teslîm eylediğimde ol dahi ber-vech-i muharrer iştirâ ve tesellüm ve kabûl eyledikden sonra semeni olan meblağ-ı mezbûr elli guruşu müşterî-i mezbûr el-Hâc İbrahim yedinden tamâmen alıp kabz eyledim binâenaleyh menzil-i mahdûd-ı merkūmda olan dokuz sehimde üç sehm hisse-i irsiyyem bi-cümletin mâ yeştemilühâ târih-i mezbûrdan beri müşterî-i merkūm el-Hâc İbrahim’in mülk-i müşterâsıdır benim kat‘an alâka ve medhalim yokdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ ve’l-ışrîn min-Muharremi’l-harâm sene 1138.<br><br>Şuhûdü’l-hâl: Arusi Mustafa Efendi, Katib Ahmed Efendi, Katib Osman Efendi, Katib Mustafa Efendi, el-Hâc Hüseyin b. Abdullah, el-Hâc Ali b. Abdülkerîm, Zindani el-Hâc Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=22108"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22110"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>