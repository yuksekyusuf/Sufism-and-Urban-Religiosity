﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 66<br>Hüküm no: 19<br>Orijinal metin no: [5a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerbet şekerci esnafından Avram v. Menteş’in mâlik olduğu şekerci dükkânı gediğini Süleyman Ağa b. Mehmed’e sattığı</b><br><br>Şerbet şekerci<br><br>Mahmiye-i İstanbul’da kâin şerbet şekerci esnâfından Avram v. Menteş nâm Yahûdî meclis-i şer‘-i hatîr-i lâzımü’t-tevkīrde mahmiye-i mezbûrede Balık Pazarı Kapısı dâhilinde vâki‘ Değirmen Hanı karşısındaki dükkânında şerbet şekerci işbu bâ‘isü’l-kitâb es-Seyyid el-Hâc Süleyman Ağa b. Mehmed mahzarında ikrâr-ı tam ve takrîr-i kelâm edip mahmiye-i mezbûrede Mahmudpaşa çarşısı nezdinde vâki‘ Hacıküçük câmi‘-i şerîfine gidecek tarîkın alt köşesinde kâin ma‘lûmü’l-hudûd bir bâb şerbet şekerci dükkânı ve içinde olan mağazası derûnlarında mevcûde bâ-fermân-ı âlî başmuhâsebe kaleminde mukayyed beyne’l-esnâf gedik ta‘bîr olunur beş kazgan ve yirmi kapaklı billûr kâse ve kırk İstanbul şişesi kadramis? ve dört mikrâs ve iki terâzî ma‘a derâhim ve bir çekmece ve sâir âlât-ı lâzıme-i ma‘lûme akd-i âti’z-zikrin sudûruna değin yedimde mâlım ve mülküm olmağın ben ber-vech-i muharrer mâlik olduğum gedik âlât-ı lâzıme-i ma‘lûmesinin nısflarını yedimde ibkā ve nısf-ı âharlarını tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûr Şekerci es-Seyyid el-Hâc Süleyman Ağa’ya beşer bin guruşa bey‘ ve temlik ve vech-i lâyıkı üzere teslîm eylediğimde ol dahi yedimden iştirâ ve temellük ve tesellüm ve kabz ve kabûl ve semeni olan meblağ-ı merkūm beşer bin guruşu bana def‘ ü teslîm eylediğinde ben dahi yedinden tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve iskāt dahi etmemizle fîmâ-ba‘d nısf-ı gedik âlât-ı lâzıme-i mezkûresinde benim kat‘a alâka ve medhalim kalmayup mezbûr Şekerci es-Seyyid el-Hâc Süleyman Ağa’nın mâl-ı müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 18 Za sene [1]237.<br><br>Şühûdü’l-hâl: Halil Ağa, Kethudâ es-Seyyid Hasan Ağa, Yiğitbaşı İsmail Ağa, el-Hâc Abdullah Ağa, Hüseyin Ağa, Abdullah Ağa, Osman Ağa.</p>          <br><a title="Önceki sayfa" style="text-decoration:none" href="./ayrmetin.php?idno=32916"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32918"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o471"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>