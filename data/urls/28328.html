﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 249<br>Hüküm no: 303<br>Orijinal metin no: [64b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Şerife Rabia Hatun bt. Nevalîzâde Seyyid Ziyaeddin Yusuf’un hayatında Rus asıllı kölesi Şahbaz bt. Abdullah’ı azat etmiş olduğu</b><br><br>Rıkk-ı sâbıkını mu‘terife olan uzun boylu açık kaşlı gök gözlü Rusiyyetü’l-asl Şahbaz bt. Abdullah meclis-i şer‘-i şerîf-i enverde mahmiye-i İstanbul’da Hoca Hayreddin mahallesinde sâkine iken bundan akdem vefât eden Şerife Râbia Hatun bt. el-merhûm Nevalizâde es-Seyyid Ziyaeddin Yusuf Efendi’nin li-ebeveyn kız karındaşı kızı ve zî-rahm cihetinden hasran vârisesi olmağla kendüye rık olmak üzere bi’l-verâse vâzı‘atü’l-yed olan Şerife Saliha Hatun bt. el-merhûm es-Seyyid Mesud Efendi mahzarında üzerine da‘va ve takrîr-i kelâm edip müteveffât-ı mezbûre Şerife Râbia Hatun hayâtında kemâl-i akl u sıhhattinde ben yedinde câriye-i memlûkesi iken beni mâlından tahrîr ve i‘tak ve zümre-i harâir-i asliyyâta idrâc ve ilhâk edip ben sâir harâir-i asliyyât gibi hürre olmuş iken hâlâ mezbûre Şerife Saliha Hatun bana müteveffât-ı mezbûrenin terekesinden olup rık olmak üzere bi-gayrı hakkın vaz‘-ı yed eder, suâl olunup kasr-ı yedine tenbîh ve sebîlim tahliye olunmak matlûbumdur dedikde gıbbe’s-suâl mezbûre Şerife Saliha Hatun cevâbında mevsûfe-i mezbûreye müteveffât-ı mezbûrenin terekesinden olmak üzere vaz‘-ı yedini ikrâr lâkin ber-vech-i mübeyyen ıtkını inkâr edicek, mevsûfe-i mezbûreden sıdk-ı makāline muvâfıka beyyine taleb olundukda müteveffât-ı mezbûrenin zâtını ma‘rifet-i şer‘iyye ile ârifân mahmiye-i mezbûrede Çukurbostan mahallesinde sâkin Ahmed Çelebi b. Mehmed ve Yarhisar mahallesinde sâkine Râbia Hatun bt. Mehmed li-ecli’ş-şehâde meclis-i şer‘a hâzır olup istişhâd olunduklarında fi’l-vâki‘ müteveffât-ı mezbûre Şerife Râbia Hatun bt. el-merhûm Nevâlîzâde es-Seyyid Ziyaeddin Yusuf Efendi hayâtında kemâl-ı akl u sıhhatinde işbu mevsûfe-i mezbûre Şahbaz yedinde câriye-i memlûkesi iken mezbûre Şahbaz’ı bizim huzûrumuzda mâlından tahrîr ve i‘tâk ve zümre-i harâir-i asliyyâta idrâc ve ilhâk eyledi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince mevsûfe-i mezbûre Şahbaz’ın ıtkına ba‘de’l-hükmi’ş-şer‘î üzerinden mezbûre Saliha Hatun yed-i mubtılası kasr ve izâlesine tenbîh olunup mezbûre Şahbaz’ın sebîli tahliye olunmağın mâ-vaka‘a bi’t-taleb ketb olundu.<br><br>Fi’l-[yevmi’t]-tâsi‘ ve’l-ışrîn min-Saferi’l-hayr li-sene mi’e ve elf.<br><br>Şuhûdü’l-hâl: Fahrü’l-müderrisîn Mustafa Efendi, İbrahim Çelebi b. Ahmed, Ebûbekir Efendi b. Abdi Çelebi, Mehmed Çelebi Çorlulu b. Abdi.</p>          <br><a title="Önceki sayfa" style="text-decoration:none" href="./ayrmetin.php?idno=28327"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28329"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o335"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>