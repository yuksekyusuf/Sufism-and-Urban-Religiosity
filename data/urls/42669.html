﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 437<br>Hüküm no: 563<br>Orijinal metin no: [115b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın Halil Paşa kethüdası Ahmed Ağa’da olan alacağının tahsil olunması</b><br><br>Bâ-mühr-i efendi,<br><br>Ma‘rûz,<br><br>Rumeli’de Yenice-i Karasu kazâsına tâbi‘ İskeçe nâm karye ahâlîsinden derûn-ı arzuhâlde mezkûrü’l-ism Hüseyin Ağa b. el-Hâc Ahmed merhûm Halil Paşa kethüdâsı sâhib-i arzuhâl Ahmed Ağa b. Ahmed ile dîvân-ı âlîlerinde ma‘kūd meclis-i şer‘-i münîrde terâfu‘larında mezbûr Ahmed Ağa bin yüz altmış altı senesi Cemâziyelâhire’nin onuncu günü kethüdâsı olduğu Paşa-yı müşârün-ileyh ile Tırhala’ya giderken Gümülcine kazâsında vâki‘ yeğeni el-Hâc Ali Ağa’nın menziline nüzûllerinde mezbûr Kethüdâ Ahmed Ağa’ya malımdan üç bin beş yüz guruş ikrâz ve teslîm, ol dahi yedimden iktirâz ve kabz ve kendi masârıfına sarfla istihlâk etmeğin meblağ-ı mezkûru mezbûr Kethüdâ Ahmed Ağa’dan hâlâ taleb ederim deyü da‘vâ ve mezbûr Kethüdâ Ahmed Ağa cevâbında müdde‘î-i mezbûr Hüseyin Ağa’nın Paşa’yı müşârün-ileyhe Gümülcine Gümrüğü bedel-i iltizâmından vereceği olan bir mikdâr meblağı hazînedâr yamağı Selim’e benim huzûrumda verip ol dahi ahzetmiş idi. Ben meblağ-ı mezkûr üç bin beş yüz guruşu iktirâz ve kabz etmedim deyü inkâr etmeğin tahakkuk-ı özr-i şer‘îye binâen müdde‘î-i mezbûr Hüseyin Ağa’nın ber-minvâl-i muharrer müdde‘âsını tarafından sâbitü’l-vekâle vekîli Ebubekir Ağa b. Hasan nâm kimesne lede’t-tezkiye şehâdetleri makbûle olan Yeniceli Numan b. Mustafa ve Duhânî Ali Beşe b. Mustafa şehâdetleriyle yine dîvân-ı âlîde ma‘kūd meclis-i şer‘-i hatîrde mezbûr Ahmed Ağa muvâcehesinde vech-i şer‘î üzere isbât etmeğin mûcebiyle mezbûr Kethüdâ Ahmed Ağa meblağ-ı mezkûr üç bin beş yüz guruşun edâsıyla ilzâm olunduğu huzûr-ı âlîlerine i‘lâm olundu.<br><br>Fî 27 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42668"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42670"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b437"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o500"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>