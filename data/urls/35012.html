﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 409<br>Hüküm no: 359<br>Orijinal metin no: [132-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Ağa ile kızı Şerife Fâtımatü’z-zehra’nın Zenbilci Mebruk ile olan alacak verecek davasında sulh olup zimmet ibrası yaptıkları</b><br><br>Nüsha-i sâniye verilmişdir.<br><br>2000 [guru]şa sulh<br><br>[Ma‘rûz]<br><br>Mukaddemâ İstanbul Balkapanı tüccârından derûn-ı arzuhâlde mezkûrü’l-ism A‘mâ el-Hâc İsmail Ağa b. Hüseyin nâm kimesnenin sulbiye-i kebîre kızı ve tarafından husûs-ı âti’l-beyânda vekîl-i müseccel-i şer‘îsi mu‘arrefetü’z-zât Şerife Fâtımatü’z-zehra Hatun meclis-i şer‘-i enverde sâhib-i arzuhâl Zenbilci Mebruk b. Mehmed nâm kimesne muvâcehesinde pederim ve müvekkilim mezbûr el-Hâc İsmail Ağa bin iki yüz elli üç senesi Cumâdelâhiresinin yirmi dördüncü günü mezbûr Mebruk’a mâlından fâide-i hâsıla beynlerinde beraber iktisâm olunmak üzere bi-tarîki’l-mudârebe dört bin yüz guruş def‘ ü teslîm eylediğimde ol dahi ber-vech-i meşrûh üzere meblağ-ı mezkûru yedinden ahz u kabz ve sene-i sâbıkā yani bin iki yüz elli yedi senesi Cumâdelâhiresinin yirmi dördüncü gününe gelince dört sene müddet meblağ-ı mezkûru envâ‘-ı zenbil bey‘ ü şirâsında i‘mâl ve ticâret edip ba‘dehû mâl-ı mudârebe nakd iken fesh-i akd-i mudârebe etmeleriyle müvekkilim mezbûrun re’s-i mâlı olup mezbûr Mebruk’un zimmetinde ta‘alluk eden meblağ-ı merkūm dört bin yüz guruş ile fâide-i hâsıladan ber-vech-i mukāvele hissesine isâbet edip yine zimmetine ta‘alluk eden üç bin guruş ki cem‘an yedi bin yüz guruşun iki bin yüz yetmiş guruşunu mezbûr Mebruk pederin ve müvekkilin mezbûr el-Hâc İsmail Ağa’nın emriyle hâlâ dâmâd zevcin gāib ani’l-beled Mehmed Tâhir Ağa’ya teslîm eyledim deyü da‘vâ ben dahi inkâr ve ancak husûs-ı mezkûru zevcim gāib-i mezbûrun mecîisine bi’l-vekâle tevkīf etmemle mâ‘adâsı olan dört bin dokuz yüz otuz guruşu mezbûr Mebruk’dan hâlâ taleb ederim deyü bi’l-vekâle tasaddî eylediğim da‘vâmdan bâ-tavassut-ı muslihîn merkūm Mebruk ile kat‘an-li’n-nizâ‘ bin guruş üzerine sulh olduğumda ol dahi sulh-ı mezkûru ba‘de’l-kabûl bedel-i sulh-ı mezkûr bin guruş ile sâlifü’l-beyân zevcim gāib-i mezbûrun mecîine tevkīf olunan iki bin yüz yetmiş guruşdan mâ‘adâ ziyâde müdde‘âma ve bi’l-cümle husûs-ı mezkûra ve işbu târihe gelince sâir cemî‘ hukūk-ı şer‘iyeye müte‘allika âmme-i da‘vâdan ben pederim ve müvekkilim mezbûra izâfetle mezbûr Mebruk’un zimmetini bi’l-vekâle ibrâ-i âmm-ı sahîh-i şer‘î ile ibrâ ve iskāt eylediğimde mezbûr Mebruk dahi pederim ve müvekkilim mezbûrdan mütâlebe eylediği iki senelik iki bin sekiz yüz seksen guruş ecr-i müsemmâ da‘vâsına ve mârrü’l-beyân tevkīf olunan iki bin yüz yetmiş guruşdan mâ‘adâ zikr olunan husûslara ve sâir cemî‘ hukūk-ı şer‘iyeye müte‘allika âmme-i de‘âvîden müvekkilim mezbûrun zimmetini ibrâ-i âmm-ı sahîh-i şer‘î ile ibrâ ve iskāt ve her birimiz ber-minvâl-i muharrer âharın ibrâsını asâleten ve vekâleten kabûl eyledik deyü <<ikrâr>> ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr bin guruşu müdde‘iye-i vekîl-i mezbûre Şerife Fâtımatü’z-zehra Hatun’a bi’t-taleb edâ ve teslîme merkūm Mebruk’a tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 19 Ca sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35011"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35013"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b409"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>