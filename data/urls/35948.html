﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 71<br>Hüküm no: 23<br>Orijinal metin no: [11-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mevlevihane kapısı dahilindeki Mimar Acem mahallesinde Pazartesi günü pazar kurulmasına ruhsat verildiği</b><br><br>İftihârü’l-e‘âlî ve’l-e‘âzım muhtârü’l-ekâbir ve’l-efâhim müstecmi‘u cemî‘i’l-ma‘âlî ve’l-mekârim el-muhtassu bi-mezîd-i inâyeti’l-meliki’d-dâim e‘âzım-i ricâl-i Devlet-i aliyyemden kethudâ-yı mehd-ulyâ-yı saltanat-ı seniyyem ve şehremîni olup birinci rütbe-i Osmânî ve ikinci rütbe-i Mecîdî nişân-ı zî-şânlarını hâiz ve hâmil olan Hüseyin Bey -dâme ulüvvuhû- akzâ kuzâtü’l-Müslimîn evlâ vülâti’l-muvahhidîn ma‘denü’l-fazl ve’l-yakīn râfi‘u’l-a‘lâmi’ş-şerî‘ati ve’d-dîn vârisü ulûmü’l-enbiyâi ve’l-mürselîn el-muhtassu bi-mezîd-i inâyeti’l-meliki’l-mu‘în İstanbul kādısı ve zikrolunan mecîdî nişân-ı hümâyûnumun ikinci rütbesinin hâiz ve hâmili olan Yusuf Paşa hafîdi Mevlânâ Ahmed Muhtâr Bey -zîdet fezailehû- tevkī‘-i refî‘-i hümâyûnum vâsıl olucak ma‘lûm oldur ki, Mevlevihâne kapısı dâhilinde kâin Mi‘mar Acem nâm mahalleye civâr mahallâtda sâkin ve mutavattın ahâlînin havâyic-i zarûriye ve malzeme-i mukteziyelerinin tedâriki emrinde su‘ûbet ve meşakkat çekmekde olduklarından bâ‘is-i yüsr ve suhûlet ve menfa‘at olmak ve emsâli misillü beher hafta Pazarertesi günlerine mahsûs bulunmak üzere mahalle-i mezkûrede müceddeden pazar küşâdı husûsuna müsâ‘ade-i seniyye-i mülûkânem erzân ve şâyân kılınması bâ-arzuhâl istid‘â ve istirhâm olunmuş ve keyfiyet Mâliye Nezâret-i celîlesi tarafından dahi bâ-takrîr ifâde kılınmış olup beyâna hâcet olmadığı üzere kâffe-i memâlik-i mahrûse-i şâhânemde ve husûsuyla Dârü’l-hılâfeti’l-aliyyemde sâkin ve mutavattın sunûf-ı teba‘a-i Devlet-i aliyyemin her hâlde istikmâl-i huzûr ve râhatları matlûb ve mültezem eylediğinden ol vechile icrâsı husûsuna irâde-i aliyyem müte‘allik ve şeref-sudûr olmuş olmağın mûcebince ruhsatı hâvî işbu emr-i şerîfim ısdâr ve i‘tâ olundu. Siz ki şehremîni ve mevlânâ-yı müşârün-ileyhâsız, keyfiyet ma‘lûmunuz oldukda husûs-ı mezbûru bi’l-cümle esnâf vesâir lâzım gelenlere i‘lân ile bâlâda beyân olunduğu üzere pazar-ı mezkûrun beher hafta Pazarertesi günlerinde müceddeden küşâdı husûsuna mübâderet eyleyesiz.<br><br>Tahrîren fî 11 Rebî‘ülevvel sene [1]283.</p>          <br><a title="Önceki sayfa" style="text-decoration:none" href="./ayrmetin.php?idno=35947"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35949"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>