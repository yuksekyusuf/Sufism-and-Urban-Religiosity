﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 229<br>Hüküm no: 214<br>Orijinal metin no: [39b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed ve ortaklarının uhdelerinde bulunan fırın ve değirmen gediği hisselerini sattıkları</b><br><br>Ekmekçi fırını ve değirmen<br><br>Âsitâne-i aliyye’de ve Bilâd-ı selâsede vâki‘ ekmekçi esnâfından es-Seyyid Mehmed Yazıcı b. Osman nâm kimesne ile Sahak v. Artin nâm zimmîden her biri asâleten ve kendi nefsinden asıl ve li-ebeveyn er karındaşı Aci Mardiros v. Babacan zimmî tarafından husûs-ı âti’l-beyânda vekîl olduğu Ekmekçi Filibos v. Agop ve David v. Ağya nâm zimmîler şehâdetleriyle sâbit olan Agop zimmî ve Aleksan v. Linengos? zimmînin sulbî kebîr oğlu ve tarafından husûs-ı âti’z-zikrde vekîl olduğu şâhidân-ı mersûmân şehâdetleriyle sâbit olan diğer Sahak zimmîden her biri vekâleten meclis-i şer‘-i hatîrde esnâf-ı mezkûreden işbu bâ‘isü’s-sifr Bedros v. Asador ve Bağdisar v. Kigork nâm zimmîlerin kayın ataları ve Karabet ve Haçador zimmîler ile şahsı mu‘arrefe Durohi Nasrâniyenin babaları ve taraflarından husûs-ı câ’i’z-zikrde tasdîka vekîlleri Ekmekçibaşı Artin v. Noradon nâm zimmî muvâcehesinde her biri bi’l-asâle ve bi’l-vekâle ikrâr-ı tâm ve takrîr-i kelâm edip mahrûse-i Galata’ya muzâfe kasaba-i Beşiktaş’da Sinanpaşa mahallesinde kâin ma‘lûmü’l-hudûd bir bâb ekmekçi fırını ve ona merbût İskelebaşı’nda vâki‘ sekiz horos otuz iki bârgirli bir bâb değirmen ve Arab İskelesi nezdinde koltuk ta‘bîr olunur bir bâb ekmekçi fırını ve ona merbût Köprübaşı’nda vâki‘ beş horos yirmi bârgirli bir bâb muhterik değirmenden müstahlas ve derûnlarında mevcûde beyne’l-esnâf gedik ta‘bîr olunur âlât-ı lâzıme-i ma‘lûmelerin elli iki sehm i‘tibârıyla on yedi sehmi müvekkilûn-ı mersûmûndan mesfûre Durohi Nasrâniyenin ve on sehmi merkūm es-Seyyid Mehmed Yazıcı benim ve on üç sehmi asıl-ı mersûm Sahak zimmî benim dört sehmi asıl ve vekîl-i mersûm Agop zimmî benim ve müvekkilim mersûm Aci Mardiros zimmînin iştirâken ve sekiz sehmi vekîl-i mersûm Sahak zimmî babam ve müvekkilim mesfûr Aleksan zimmînin akd-i âti’z-zikrin sudûruna değin bâ-hüccet-i şer‘iye alâ-iştirâk şâyi‘an mülkümüz olmağla gedik-i mezkûrlardan asîlân ve vekîlân-ı mezbûrûn bizim ve müvekkillerimizin ber-vech-i muharrer mâlikler olduklarımız cem‘an otuz beş sehm hisse-i şâyi‘amızın altı sehmini müvekkil-i mersûm Bedros zimmîye altı bin altmış guruşa ve diğer altı sehmini müvekkil-i mersûm Bağdisar zimmîye altı bin altmış guruşa ve sekiz sehmini müvekkil-i mersûm Karabet zimmîye sekiz bin seksen guruşa ve on iki sehmini müvekkil-i mersûm Haçador zimmîye on iki bin yüz yirmi guruşa ve üç sehmini müvekkile-i mesfûre Durohi Nasrâniyeye üç bin otuz guruşa tarafeynden îcâb ve kabûlü [40a] hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bi’l-asâle ve bi’l-vekâle bey‘ ü temlîk ve her birine vech-i lâyıkı üzere teslîm eylediğimizde onlar dahi ber-minvâl-i muharrer iştirâ ve temellük ve tesellüm ve kabz ve kabûl eylediklerinden sonra semenleri olan cem‘an otuz beş bin üç yüz elli guruşun on dört bin sekiz yüz otuz guruşunu asîlân-ı mezbûrân bizim ve vekîlân-ı mesfûrân müvekkillerimiz mersûmânın cânib-i mîrîye sekiz bin guruş ve ma‘lûmü’l-esâmî tüccâra altı bin sekiz yüz otuz guruş ki cem‘an <<otuz>> on dört bin sekiz yüz otuz guruşu emrimizle müvekkilûn-ı mersûmûn te’diye etmeleriyle bâkīsi olan yirmi bin beş yüz yirmi guruşdan yedi bin beş yüz guruşunu asıl-ı mezbûr es-Seyyid Mehmed Yazıcı ben ve sekiz bin altı yüz guruşunu asıl-ı mersûm Sahak zimmî ben ve yüz seksen beş guruşunu asıl ve vekîl-i mersûm Agop zimmî ben ve dört bin iki yüz otuz beş guruşunu vekîl-i mersûm diğer Sahak zimmî ben bi’l-asâle ve bi’l-vekâle tamâmen ahz u kabz etmemizle mebî‘-i mezkûrların tağrîr ve gabinlerine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ-i âmm-ı sahîh-i şer‘î ile ibrâ ve iskāt eyledik ba‘de’l-yevm gedikhâ-i mezkûrelerde asîlân-ı mezbûrân bizim ve vekîlân-ı mesfûrân müvekkillerimiz mersûmânın aslâ ve kat‘â alâka ve medhallerimiz kalmayıp müşteriyyûn-ı müvekkilûn-ı mesfûrûn Bedros ve Bağdisar ve Karabet ve Haçador zimmîler ve Durohi Nasrâniyenin emlâk-ı müşterâtları ve hakk-ı sırfları olmuşdur dediklerinde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 12 S sene 1247<br><br>Şuhûdü’l-hâl: Ekmekçiler Kethüdâsı Osman Ağa, Nizam Ustası Mustafa Ağa, Nizam Ustası Aşir Efendi, Keçecizâde Ali Efendi, Uncular Kethüdâsı Mehmed İzzet Efendi, Kethüdâ-i muhzır Hafız İsmail Ağa, Hüseyin Çelebi Muhzır.<br><br>Melkon v. Agop, Filibos v. Agop, Agop v. Kazer.</p>          <br><a title="Önceki sayfa" style="text-decoration:none" href="./ayrmetin.php?idno=34391"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34393"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>