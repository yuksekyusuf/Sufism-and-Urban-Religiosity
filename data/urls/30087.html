﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 192<br>Hüküm no: 152<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Taşçı Ahmed Ağa’nın Üsküdar’daki taşçı dükkânı gediğini sattığı</b><br><br>Mahmiye-i İslambol’da Hocapaşa mahallesinde sâkin taşçı tâifesinden el-Hâc Ahmed Ağa b. Halil meclis-i şer‘-i hatîr-i lâzımü’t-tevkīrde yine tâife-i mezbûreden işbu hâmilü’r-rakīm Karabet v. Abraham muvâcehesinde ikrâr-ı tâm ve takrîr-i kelâm edip akd-i âti’z-zikrin sudûruna değin yedimde mülküm olup medîne-i Üsküdar’da Hasan Ağa mahallesinde İnadiye Hamamı kurbünde vâki‘ bir bâb taşçı dükkânı derûnunda mevcûd beyne’l-hiref gedik ta‘bîr olunan iki aded küllünk ve bir mıtraka ve bir gönye ve bir pergel ve bir terâzi ve sâir taşçı esnâfına mahsûs âlât-ı lâzıme-i ma‘lûmemi tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ve safka-i vâhide ile merkūm Karabet’e üç yüz guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz [ve] kabûl eylediğinden sonra semeni olan meblağ-ı mezbûr üç yüz guruşu merkūm Karabet yedinden tamamen ahz u kabz eyleyip semenine [ve] bey‘-ı mezkûrun tağrîr ve gabnine müte‘allika âmme-i da‘vâdan herbirimiz âharın zimmetini ibrâ ve ıskāt ve herbirimiz âharın ibrâsını kabûl eyledik fîmâ-ba‘d mârrü’z-zikr gedik ta‘bîr olunan âlât-ı lâzıme-i ma‘lûme merkūm Karabet’in mülk-i müşterâsı ve hakk-ı sırfı olup benim kat‘a alâka ve medhalim kalmamışdır dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-Saferü’l-hayr li-sene hamse ve semânîn ve mie ve elf.<br><br>Şuhûdu’l-hâl: Taşcıbaşı Hâfız Osman b. el-Hâc Halil, Kethudâ es-Seyyid Mehmed [b.] Osman, el-Hâc İsmail b. Hasan, Ahmed Çelebi b. Abbas, es-Seyyid Mehmed b. İbrahim, el-Hâc Mustafa b. Hasan, Ali b. Mustafa çukadâr, Molla Halil b. Mustafa, Osman Usta b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=30086"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30088"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o344"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>