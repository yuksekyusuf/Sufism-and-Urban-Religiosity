﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 320<br>Hüküm no: 335<br>Orijinal metin no: [46a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kiryazi v. Kosta’nın şahsî borcu ile kefaletten dolayı olan üç yüz guruşu borçlusu Hacı Mehmed b. Yusuf’a ödemesi</b><br><br>Mahmiye-i İstanbul’da Sultan Mahallesi’nde sâkin işbu bâ‘isü’l-kitâb el-Hâc Mehmed b. Yusuf nâm kimesne meclis-i şer‘-i şerîf-i enverde Kiryazi v. Kosta nâm zimmî muvâcehesinde üzerine da‘vâ ve takrîr-i kelâm edip bundan akdem benim mezbûr Kiryazi zimmetinde cihet-i deyn-i şer‘îden yüz elli guruş hakkım olup meblağ-ı mezbûr yüz elli guruşu ve gāib ani’l-meclis Panayot v. Kiryaki zimmetinde deyn-i şer‘îden hakkım olan yüz elli guruşa dahi mezbûr Kiryazi kefîl olmağla meblağ-ı mezbûreyn min-haysü’l-mecmû‘ üç yüz guruş hakkımı hâlâ mezbûr Kiryazi’den taleb ve da‘vâ eylediğimde edâdan imtinâ‘ eder suâl olunup alıverilmesi matlûbumdur dedikde gıbbe’s-suâl mezbûr Kiryazi cevâbında fi’l-hakīka cihet-i şer‘îden meblağ-ı mezbûr yüz elli guruş ve ber-vech-i muharrer gāib ani’l-meclis Panayot v. Kiryaki zimmetinde müdde‘î-i mezbûrun hakkı olan yüz elli guruşa dahi bi’l-emr ve’l-kabûl kefîl olmağla min-haysü’l-mecmû‘ üç yüz guruş hâlâ müdde‘î-i mezbûr el-Hâc Mehmed’e zimmetimde lâzımü’l-edâ deynimdir deyü bi-tav‘ihi ikrâr u i‘tirâf etmeğin alâ-mûcebi i‘tirâfihî meblağ-ı mezbûr üç yüz guruşu müdde‘î-i merkūm el-Hâc Mehmed’e edâ ve teslîme mezbûr Kiryazi’ye tenbîh olunup mâ-vaka‘a bi’t-taleb ketb olundu.<br><br>Fî 8 min-Cumâdelâhire sene 1121<br><br>Şuhûdü’l-hâl: Hüseyin b. Abbas, Ahmed Beşe b. Mustafa, Mustafa b. Şa‘ban, Abdullah b. Şa‘ban, Mehmed b. Ahmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4613"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4615"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>