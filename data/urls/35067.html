﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 479<br>Hüküm no: 414<br>Orijinal metin no: [162-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Ayşe Hatun’un vefat eden kız kardeşinin emanet bıraktığı para ve altınlarını Sarraf Nikagos’un zabtettiği yolundaki iddiasını ispatlayamadığı</b><br><br>Mazbata kaydı<br><br>Ma‘rûz-ı dâ‘î[leridir ki]<br><br>İstanbul’da Eğrikapı dâhilinde Molla Aşkī mahallesinde sâkine iken sene-i sâbıkā yani bin iki yüz elli yedi senesi Zilka‘detü’ş-şerîfesinin on yedinci günü fevt olan Şerife Fatıma Hanım bt. es-Seyyid Mehmed b. Abdullah’ın li-ebeveyn kız karındaşı ve hasran vârisesi sâhibe-i arzuhâl mu‘arrefetü’z-zât Şerife Âişe Hatun Çarşamba günü huzûr-ı feyz-zuhûr-ı cenâb-ı mu‘allâ-elkāb-ı Fetvâ-penâhî’de ma‘kūd meclis-i şer‘-i münîrde sarrâf tâifesinden derûn-ı arzuhâlde ismi mastûr Mumcuoğlu Nikefos v. Arakil zimmî muvâcehesinde mersûm Sarrâf Nikefos zimmînin yedinde olup huzûr-ı hazret-i müşârün-ileyhde ibrâz eylediği bin iki yüz elli dört senesi şehr-i Rebî‘ülevvelinin altıncı günü târihiyle müverraha Mahmudpaşa Mahkemesi nâibi bulunan mevâlî-i i‘zâmdan fazîletlü Hemşinî İbrahim Efendi verip mahkeme-i mezkûre sicill-i mahfûzundan kaydı ihrâc olunan bir kıt‘a hüccet-i şer‘iye nâtık olduğu üzere kız karındaşım ve mûrisem müteveffât-ı mezbûre Şerife Fatıma Hanım’ın hayatında İstanbul Emti‘ası Gümrüğü Mukāta‘ası’ndan bâ-berât-ı âlî-şân mutasarrıfe olduğu sehmin senevî bin beş yüz elli üç buçuk ve Çanlı? Mukāta‘ası’ndan kezâlik bâ-berât mutasarrıfe olduğu hissenin senevî iki yüz elli guruş ve Üsküb Mukāta‘ası’ndan yine bâ-berât mutasarrıfe olduğu hissenin senevî kezâlik iki yüz elli guruş ve Filibe Nezâreti Mukāta‘ası’ndan kezâlik bâ-berât mutasarrıfe olduğu senevî yüz altmış altı buçuk guruş ki cem‘an senevî iki bin iki yüz yirmi guruş fâizlerinden olarak bin iki yüz kırk dokuz senesinden sâlifü’l-beyân bin iki yüz elli dört senesine gelince beş senede vakıf taksîtleri hulûllerinden cem‘an on bir bin yüz guruşu mahallerinden sarrâf-ı mersûm kız karındaşım mezbûre Şerife Fatıma Hanım’ın izniyle kız karındaşım mezbûre için ahz u kabz ettikden sonra ber-vech-i muharrer makbûzu olan meblağ-ı mecmû‘-ı merkūm on bir [bin] yüz guruşu kız karındaşım mezbûreye def‘ ve teslîm ol dahi yedinden tamamen ahz u kabz edip meblağ-ı mecmû‘-ı mezkûrdan mersûm Nikefos zimmî yed ve zimmetinde bir akçe ve [bir] habbe alacağı kalmamağla husûs-ı mezkûra müte‘allika da‘vâdan mersûm Nikefos zimmînin kabûlünü hâvî zimmetini ibrâ ve iskāt etmekle bundan mâ‘adâ müteveffât-ı mezbûre Şerife Fatıma Hanım hayatında bin iki yüz elli üç senesi Saferi’l-hayrı gurresinde mâlından beheri beşer yüz guruşdan cem‘an altı bin guruşluk on iki ade[d] kebîr Emrudî boyun altını ile otuz bin guruş nakdini mersûm Nikefos zimmîye li-ecli’l-hıfz îdâ‘ ve teslîm ol dahi ber-vech-i muharrer yedinden ahz u kabz ve ba‘dehû zikr olunan altınlar ile nakd-i merkūmu kable’l-ahz kız karındaşım mezbûre fevt ve cümlesi ancak bana mevrûs olup cümlesi sarrâf-ı mersûm yedinde kalmağla bi’l-verâse hâlâ taleb ederim deyü da‘vâ ettikde mersûm Nikefos zimmî dahi cevâbında müdde‘iye-i mezbûre Şerife Âişe Hatun’un müdde‘âsını inkâr etmekle müdde‘i[ye]-i mezbûr da‘vâ-yı mezkûresini isbât için huzûr-ı hazret-i müşârün-ileyhe ikāmet eylediği mahalle-i mezkûre ahâlisinden iki nefer kimesneler da‘vâ-yı mezkûresine mutâbık edâ-yı şehâdet-i şer‘iye edememeleriyle makbûle olmayıp müdde‘i[ye]-i mezbûre Âişe Hatun işbu sene-i mübâreke Cumâdelûlâsı’nın altıncı günü âhar şâhid ikāmesine havâle olunup tarafeyn bir daha zuhûr etmemeleriyle henüz da‘vâlarına faysal verilmediği vekāyi‘-i şer‘iye kâtibimiz cerîdesinde mazbût olduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 8 Ş sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=35066"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35068"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b479"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o569"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>