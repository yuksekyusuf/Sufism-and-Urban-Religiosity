﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 72<br>Hüküm no: 49<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Adile Hatun’un İbrahim Edhem Ağa’dan muhalaa usulüyle boşanması</b><br><br>Ma‘rûz,<br><br>Mahrûse-i Galata’ya muzâfe kasaba-i Tophane’de Fındıklı mahâllâtından Selime Hatun mahâllesinde sâkine bâ‘isetü’l-i‘lâm mu‘arrefetü’z-zât Adile Hatun bt. Hasan mahfil-i şer‘iyyâtda zevc-i muhâlı‘ı tüccârdan İbrahim Edhem Ağa b. İbrahim muvâcehesinde mezbûr İbrahim Edhem Ağa’nın bir guruş mehr-i müeccel tesmiyesiyle zevc-i dâhilim olup, lâkin beynimizde hüsn-i mu‘âşeretimiz olmamağla mezbûrun zimmetinde mütekarrir ve ma‘kūdün-aleyh mehr-i müeccel-i mezkûr alacak hakkım olan bin bir guruş ile nafaka-i iddet-i mu‘ayyene-i ma‘lûmem üzerlerine [ve] meûnet-i süknâm dahi kendi üzerime olmak üzere zevcim mezbûr İbrahim Edhem Ağa <<zimmetinde cihet-i karzdan alacak hakkım olan>> ile muhâla‘a-i sahîha-i şer‘iyye ile hul‘ olduğumda ol dahi hul‘-ı mezkûru ba‘de’l-kabûl hukūk-ı zevciyete ve mezbûr İbrahim Edhem Ağa zimmetinde cihet-i karzdan alacak hakkım olan iki yüz guruşdan mâ‘adâ ibtidâ-yı zevciyetimizden işbu târîh-i i‘lâma gelince sâir cemî‘ hukūk-ı şer‘iyyeye müte‘allıka da‘vâdan ben mezbûr İbrahim Edhem Ağa’nın zimmetini, ol dahi kezâlik hukūk-ı zevciyete ve ibtidâ-yı zevciyetimizden işbu târîh-i i‘lâma gelince sâir cemî‘ hukūk-ı şer‘iyyeye müte‘allıka da‘vâdan benim zimmetimi tarafeynden her birimiz bi’t-tav‘ ve’r-rızâ ibrâ-i sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik deyü ba‘de’l-ikrâr ve’t-tasdîk ibrâdan müstesnâ meblağ-ı merkūm iki yüz guruşu müdde‘iye-i mezbûre Adile Hatun’a edâ ve teslîme mezbûr İbrahim Edhem Ağa ta‘ahhüd eylediği tescîl ve huzûr-ı [âlîlerine i‘lâm olundu].<br><br>Fî 16 Ş sene [1]273.<br><br>Akif, tesvîdden kayd.</p>          <br><a title="Önceki sayfa" style="text-decoration:none" href="./ayrmetin.php?idno=38284"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38286"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o187"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>