﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 463<br>Hüküm no: 575<br>Orijinal metin no: [241-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman b. Ali’nin kiracısı olduğu manav dükkânı ve gediğini Halil b. Mehmed’in varislerine teslim etmesi</b><br><br>Âlât-ı dükkân-ı manav<br><br>Mahmiye-i İstanbul’da Eminönü’nde Kahve gümrüğü altında köşede vâki‘ Mehmed Ağa Câmi‘-i şerîfi vakfından olup sadr-ı esbak Abdullah Paşazâde Said Bey tasarrufunda olan dükkânda müşâhereten müstecir olan el-Hâc Osman b. Ali meclis-i şer‘-i şerîf-i enverde dükkân-ı merkūmda mukaddemâ kezâlik müstecir iken fevt olan el-Hâc Halil b. Mehmed’in verese-i münhasırası olan işbu bâ‘isetü vesîka zevce-i menkûhası Ümmügülsüm bt. Hasan ile sulbiye kebîre kızları Rukıye ve Hafîfe [Afife] ve Hadîce taraflarından vech-i âtî <<işbu bâ‘isetü’l-vesîka>> üzere tasdîka vekîlleri olduğu zâtları ârifân Osman b. Mustafa ve Hasan b. Osman nâm kimesneler şehâdetleriyle sâbit olan el-Hâc Mustafa b. Hasan mahzarında ikrâr ve takrîr-i kelâm edip dükkân-ı merkūmda manav gediği ta‘bîr olunur terazi ve kantar ve kûfe ve tabla müteveffâ-yı mezbûr el-Hâc Halil’in mülkü ve ba‘de-vefâtihî yirmi dört sehim i‘tibârıyla üç sehmi zevce-i müvekkile-i mezbûreye ve yedişer sehmden yirmi bir sehmi farzan ve redden kızları mezbûrâtlara isâbet ve intikāl etmekle mezbûrât eşyâ-yı mezkûreyi bana âriyeten teslîm ve yanıma mezbûre Rukıye oğlu işbu hâzır bi’l-meclis Halil hâl-i suğrunda teşrîk tarîkiyle koyup ben dahi dükkânı-ı merkūmu mutasarrıf-ı mezbûrdan isticâr ve âlât-ı mezkûreye isti‘mâl esnâsında mezbûr Halil bâliğ oldukda malından sermâye çıkarıp dükkân-ı merkūmda ticâret etmekle ben dahi i‘ânet etmiş idim. Hâlâ müvekkilât-ı mezbûrât dükkân-ı merkūmda işbu mezbûr Halil tarafından müstakillen ticâret etmek üzere irâde etmeleriyle ben dahi rızâm ile dükkân-ı merkūmdan fesh-i icâre birle çıkıp ve âlât-ı mezkûreyi mezbûrâtın izniyle mezbûr Halil’e teslîm gerek âlât-ı mezkûrede ve gerek sermâyesinde benim aslâ alâka ve medhalim yokdur dediğini vekîl-i merkūm ba‘de’t-tasdîk mezbûr Halil dahi mukırr-ı mezbûru dükkân-ı merkūmun karşısında olan sergi ta‘bîr olunur mahâlde bey‘ ü şirâsına aslâ dahl ü ta‘arruz etmeyip ve icâre-i ma‘lûmesini dahi beher şehr malından mürüvveten vermeğe ta‘ahhüd etdikde mezbûr el-Hâc Osman dahi bu minvâl üzere râzı olmağın mâ-vaka‘a bi’t-taleb ketb olundu.<br><br>Fî 24 min-Şa‘bân sene [1]179.<br><br>Şuhûdü’l-hâl: İsmail Yazıcı, Osman Beşe, Ahmed Yazıcı, Ali Beşe, Kara Mustafa, Ali Beşe, Hüseyin Yazıcı, el-Hâc Mehmed, es-Seyyid el-Hâc Ahmed, Mustafa, Ali Yazıcı.</p>          <br><a title="Önceki sayfa" style="text-decoration:none" href="./ayrmetin.php?idno=29865"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29867"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b463"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>