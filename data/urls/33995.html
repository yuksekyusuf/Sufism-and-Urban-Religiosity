﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 219<br>Hüküm no: 88<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul içerisinde ve çevresinde gizlenen firâri Yeniçeri eşkıyasının ortaya çıkarılması emri</b><br><br>Bâ-sah.<br><br>İstanbul kādısı fazîletlü efendi.<br><br>Muhtefî firârî eşkıyâ makūleleri zahîre ihrâc için emr-i âli.<br><br>Bu def‘a dîn ü devlete ihânet ve Kitâbullâh ve şerî‘ata muhâlefetle izhâr-ı bağy ve şekāvet eden Yeniçeri eşkıyâsından bakiyyetü’s-süyûf olan ba‘zı şekāvetkârlar İstanbul içinde ve Üsküdar ve Galata ve Eyüb taraflarında ba‘zı hâne ve hân ve hamamlarda tebdîl-i kıyâfet ile ihtifâ etmekde oldukları ihbâr ve tahkīk olunarak bir tarafdan me’mûrlar ta‘yîniyle tutulup ber-mûceb-i fetvâ-yı şerîfe haklarında lâzım gelen mu‘âmele tedîb icrâ kılınmakda ise de ekserîsi yine derûn-ı Âsitâne’de ba‘zı kimesnelerin himâyesiyle şurada burada ihtifâ eyledikleri zâhir ve bunlar gürûh-ı bāgiyeden olmak mülâbesesiyle onları mütesâhib ve himâyet ve hânelerinde ketm ve ihfâya cüret emrü uli’l-emr ve şerî‘at-ı mutahhara muktezâsına muhâlefet kabîlinden olacağından başka bunların külliyen ref‘ ve tathîri sâir ehl-i ırz ve bi’l-cümle ümmet-i Muhammed’in emniyyet ve âsâyişleri garazına mebnî olarak bu husûsa gereği gibi ihtimâm ve dikkat olunmak vâcibât-ı hâlden idiği bedîhî ve bâhir olmakdan nâşî bu husûsa kendisi bizzât i‘tinâ ve nezâret ve İstanbul içinde ve hâric ve dâhilinde olan bi’l-cümle mahallât ve hân ve hamam ve dükkân ve bekâr odaları vesâir mahalleri gereği gibi teftîş ve taharrî ettirderek o misilli firârî ve muhtefî eşkıyâ takımının bir ferdi geri kalmaksızın alâ-eyyi hâlin cümlesinin zahîre ihrâcı esbâbının istihsâline ikdâm ve müsâra‘at eylemeleri husûsu bi’l-istiklâl Asâkir-i Mansûre-i Muhammedi’ye Seraskeri vezîr-i mükerrem sa‘âdetlü Hüseyin Paşa hazretlerine tenbîh ve tekîd olunmuş <<ve bu bâbda>> ve ol bâbda irâde-i kātı‘a müte‘allık olmuş olmağla imdi siz dahi keyfiyeti ya‘ni her kimin hânesinde veyâhud mahallât arasında ki hân ve dükkân ve hamam ve bekâr odaları ve derûnlarında o misilli firârî ve muhtefî eşkıyâ makūlesi bulunur ise derhâl işbu tenbîh-i kat‘î muktezâsınca himâyetden el çekip me’mûrlara teslîme mübâderet ve her hâlde emrü uli’l-emre itâ‘at kaziyesine müsâra‘at eylemelerini ve’l-hâsıl her kimin mahallesinde ve hâne ve hân ve hamam ve dükkânında firârî makūlesi var ise kendi nefsinde kat‘â vesvese etmeyerek ümmet-i Muhammed’in salâh-ı hâlleriçin hemen me’mûrlara teslîm eylemeleri irâde-i kātı‘a muktezâsından olarak zinhâr işbu tenbîhden sonra yine dilyemeyip de içlerinde bu fezâhata cüret ederi olur ise vebâli boyunlarına sonra hiçbir vechile özr ve cevâblarına bakılmayarak mazhar-ı tedîb olacaklarını bi’l-cümle mahallât imâmları mahalleleri ahâlîlerine güzelce anladıp kendileri dahi nasb-ı nefs-i ihtimâm eylemelerini ferden ferdâ tenbîh ve tekîde mübâderet ve siz dahi bu husûsa gereği gibi i‘tinâ ve dikkat eyleyesin deyü.<br><br>Fî 18 Za sene [1]241.</p>          <br><a title="Önceki sayfa" style="text-decoration:none" href="./ayrmetin.php?idno=33994"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33996"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>