﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 484<br>Hüküm no: 595<br>Orijinal metin no: [108b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Mehmed Çelebi’nin kürk davasının meşru olmadığı</b><br><br>Dârü’l-hilâfeti’l-aliyye Kostantıniyyetü’l-mahmiye’de vâki‘ Bezzâzistân-ı atîk tüccârından Mehmed Çelebi b. Ali meclis-i şer‘-i şerîf-i enverde işbu râfi‘ü’l-kitâb Süleyman Çelebi b. Abdullah mahzarında üzerine da‘vâ ve takrîr-i kelâm edip târîh-i kitâbdan bir ay mukaddem zikr olunan Bezzâzistân’da vâki‘ dolabımda olan kürklerimden bir samur sırt kürkümü ihrâç edip sermâyesi on bin akçeye olmak zannı ile mezbûr Süleyman Bey’e on bin beş yüz akçeye bey‘ ve teslîm mezbûr Süleyman Bey dahi iştirâ ve tesellüm ve semen-i mezbûru bana tamâmen teslîm, ben dahi ahz u kabz etdiğimden sonra âhara bey‘ edip istihlâk etmiş idi, lâkin mezbûr Süleyman Bey’e semen-i mezbûra bey‘ ve teslîm etdiğim sâlifü’z-zikr kürkün sermâyesi üç yüz otuz yedi esedî guruş imiş, sermâyesi on bin akçeye olan kürkü zannedip bilemedin bey‘ etmiş idim, suâl olunup kıymeti tamâmen alıverilmesi matlûbumdur dedikde müdde‘î-i mezbûrun da‘vâ-yı meşrûhası meşrû‘a olmayıp mezbûr Süleyman suâl dahi teveccüh etmemeğin müdde‘î-i mezbûr vech-i mübeyyen üzere mu‘ârazadan men‘ olunup mâ-hüve’l-vâki‘ bi’t-taleb ketb olundu.<br><br>Fî 27 min-şehri Ramazani’l-mübârek sene [10]81.<br><br>Şuhûdü’l-hâl: Mustafa Çelebi b. Abdullah, Abdi Çelebi b. Hasan, Gazanfer Bey b. Tevekkel, Şükrullah Bey b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=2912"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2914"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b484"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o514"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>