﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 181<br>Hüküm no: 178<br>Orijinal metin no: [25-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İcraya konulmayan mahkeme ilamlarının çoğalması sebebiyle bundan böyle ilamların hükmü veren mahkemece uygulanması</b><br><br>Adliye ve Mezâhib Nezâreti<br><br>Huzûr-ı ma‘âlî-mevfûr-ı hazret-i Meşîhat-penâhîye<br><br>Ma‘rûz-ı bende-i dîrîneleridir ki,<br><br>İ‘lâmât-ı hukūkiye ve ticâriyenin suver-i icrâiyesine dâir tanzîm olunan nizâm-ı lâyihası hükmünce ve hükm ü tenfîz maddelerinin mahkemede ictimâ‘ı kā‘idesince Dersa‘âdet ve Beyoğlu ve Üsküdar Bidâyet Mahkemeleri reislerinin taht-ı riyâsetlerinde olan mahkemeler ile hükûmetleri dâhilindeki mevki‘ bidâyet mahkemelerinin ve Dersa‘âdet reis-i evvelinin dahi mahkeme-i mezkûreyi teşkîl eden devâirden verilen i‘lâmlar ile onların üzerine istînafen sâdır olan i‘lâmâtı ve yine Dersa‘âdet bidâyet mehâkimi rüesâsıyla mahkeme-i ticâret reis-i evvelinin dâire-i hükûmetlerinde mukīm eşhâs aleyhine memâlik-i şâhânenin sâir mehâkim-i hukūkiye ve ticâriyesinden verilen i‘lâmları icrâ eylemeleri ve vilâyet ve livâ ve kazâ merkezlerindeki bidâyet mahkemeleri riyâsetlerinin dahi me’mûr oldukları mahkemeler ile makarr-ı me’mûriyetlerindeki şerî‘at ve ticâret mahkemelerinden verilen i‘lâmları ve bidâyet ve ticâret mahkemelerinin derece-i ûlâ hükümleri üzerine sâdır olan istînaf i‘lâmâtını ve dâire-i hükûmetlerinde mukīm eşhâs aleyhine mehâkim-i sâire-i Osmâniye’den verilen i‘lâmları kezâlik icrâya me’zûn olmaları mukarrer olup Dersa‘âdet’de kâffe-i mehâkim-i şer‘iye ve nizâmiyeden çıkan i‘lâmâtın icrâsı Adliye Nezâreti’nde bulunan İcrâ Cem‘iyeti’ne münhasır olmak cihetiyle bunların vakt ü zamanıyla ve yoluyla icrâsı kābil olamayıp sinîn-i vefîreden berü tedâhülde kalmış elde bir çok i‘lâmât olduğundan bu teehhurâtın def‘i ve hukūk-ı âmmenin teshîl-i istifâsı’çün her mahkemeden sâdır olan ve kendisine ta‘alluk eyleyen i‘lâmâtın ol mahkeme tarafından icrâsı kā‘idesi te’sîs eylemeye maslahaten dahi ihtiyâc-ı âcil [26] göründüğünden kā‘ide-i mezkûre tahsîsâtınca derdest olan ba‘zı tahkīkātın ikmâlinden sonra taşralara dahi ta‘mîm olunmak üzere bunun şimdiden Dersa‘âdetçe mevki‘-i icrâya konulması ve bir de lâyiha-i mezkûre ahkâmından ve tabî‘at-ı maslahat iktizâsından olduğu üzere her mahkeme reisinin icrâ-yı i‘lâmâta müte‘allik husûsâtdan dolayı devâir-i resmiye ve vilâyât ile mükâtebeye me’zûn olması bi’l-istibdâl ol vechile icrâ-yı iktizâlarına irâde-i seniyye-i cenâb-ı pâdişâhî müte‘allik buyurulmuş ve dâire-i adliyece mukteziyâtı bi’l-icrâ sûret-i hâl sâir lâzım gelen mahallere bildirilmiş olmağla ba‘demâ Dersa‘âdet mehâkim-i husûsiyeti riyâsetleri ve mahkeme-i ticâret riyâset-i ûlâsı tarafından savb-ı sâmî-yi cenâb-ı Meşîhat-penâhîleriyle kā‘ide-i muharrere dâhilinde infâz-ı i‘lâmâta müte‘allik muhâbere vukū‘unda îcâbâtının icrâsına himem-i celîle-i Meşîhat-penâhîleri derkâr buyurulmak bâbında emr ü fermân hazret-i men-lehu’l-emrindir.<br><br>Fî-gurreti Cemâziyelâhire sene [1]296 ve fî 10 Mayıs sene [1]295.<br><br>Said</p>          <br><a title="Önceki sayfa" style="text-decoration:none" href="./ayrmetin.php?idno=36102"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36104"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>