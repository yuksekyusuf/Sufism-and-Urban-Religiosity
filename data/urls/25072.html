﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 231<br>Hüküm no: 185<br>Orijinal metin no: [22b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mimar Hayreddin mahallesinden Hacı Abdi b. Receb’in mirası taksim edilmeden küçük oğlu da vefat ettiğinden mirasının buna göre taksim edilmesi</b><br><br>Mahmiye-i İstanbul’da Mimar Hayreddin mahallesinde sâkin iken bundan akdem vefât eden el-Hâc Abdi b. Receb’in verâseti zevce-i hâmili Âişe Hatun bt. Musa’ya ve sulbî sagīr oğlu Ahmed ile hamline münhasıra olup kable’l-kısme mezbûr Ahmed dahi vefât edip verâseti vâlidesi mezbûre Âişe’ye ve li-ebeveyn ammi oğlu İbrahim b. el-Hâc Abdullah’a münhasıra olduğu ve tashîh-i meseleleri kırk sehimden olup sihâm-ı mezbûreden altı sehmi zevcinden ve yedi sehmi oğlu müteveffâ-yı sânîden mezbûre Âişe’ye ve yirmi bir sehmi haml-i mezbûra ve on dört sehmi müteveffâ-yı sânî Ahmed’den mezbûr İbrahim’e intikāl eylediği şer‘an zâhir oldukdan sonra mezbûr İbrahim meclis-i şer‘-i hatîrde müteveffâ-yı mezbûrun cümle terekesine vaz‘-ı yedi sâbite olan işbu râfi‘atü’-kitâb mezbûre Âişe tarafından husûs-ı câ’i’z-zikre vekîl olup mezbûrenin zâtını ma‘rifet-i şer‘iye ile ârifân olup mahmiye-i mezbûrede Kebeciler Hânı’nda sâkin el-Hâc Süleyman b. Ebûbekir ve Receb Çelebi b. Mustafa şehâdetleri ile şer‘an vekâleti sâbite olan Mehmed Çelebi b. Ali nâm kimesne mahzarında ikrâr ve takrîr-i kelâm edip mezbûre Âişe oğlu müteveffâ-yı sânî mezbûr Ahmed’in fevtinden sonra yedi ay mürûrunda bir oğlan doğurmağla mezbûr Ahmed’in babasından intikāl eden yirmi bir sehm hissesinden haml-i mezbûr vâris olmayıp mezbûr Ahmed’in hissesinin on dört sehmi bana intikāl eylemiş idi, el-hâletü hâzihî müteveffâ-yı sânî Ahmed’in akār ve menkūl ve esâs-ı beyt ve evânî-i nühâsiye ve gayr-ı nühâsiye ve bi’l-cümle kalîl ve kesîr ve celîl ve hakīr muhallefâtından bi-tarîkı’l-münâsahati’l-mezkûre on dört sehm hisse-i şer‘iyeden şerâ’it-i sulhü hâvî tehârüc-i şer‘î tarîki üzere vekîl-i mezbûr benimle kırk bin akçe üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûru vekîl-i mezbûr Mehmed Çelebi yedinden tamamen alıp kabz eyledim ba‘de’l-yevm tereke-i müteveffâ-yı mezbûra müte‘allika da‘vâ ve nizâ‘ ve alâka ve medhalim kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Şa‘bâni’l-mu‘azzam li-sene isnâ ve seb‘în ve elf<br><br>Şuhûdü’l-hâl: el-Hâc Hüseyin b. Sefer, Receb Çelebi b. Mustafa, el-Hâc Süleyman b. Ebîbekir, Muharrem b. Mehmed, es-Seyyid Şaban b. es-Seyyid Mahmud, Hasan Efendi b. Osman, Ahmed b. Sinan, Küçük Süleyman b. Ramazan, İvaz b. Ramazan, İvaz b. Hasan, Murtaza b. Ali, Osman b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=25071"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25073"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1044"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>