﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 96<br>Hüküm no: 81<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar kömürcüleri esnafı Kethüdası İbrahim Beşe’nin kendi üzerlerine düşen vergiyi toplayıp teslim ettiği</b><br><br>El-emru hasbe mâ hurrire fîhi nemekahu’l-fakīr ileyhi azze şânühû Abdülbaki el müvellâ hilâfeten bi-medîneti Kostantıniyyeti’l-mahmiye.<br><br>Mahmiye-i İstanbul’da vâki‘ kömürcü esnafının bâ-berât-ı âlîşân kethüdâları olan Eyüb Bey b. Kamber meclis-i şer‘de medîne-i Üsküdar kömürcülerinin kethüdâları İbrahim Beşe b. Abdullah mahzarında Kazgancılar Kethüdâsı Mehmed Ağa b. Mehmed hâzır olduğu hâlde takrîr-i kelâm ve ta‘bîr ani’l-merâm edip bâ fermân-ı âlî sefer-i hümâyûn vukū‘unda top falyacısı iktizâ ettikde ücretleri kazgancılar esnafından mutâlebe oluna gelip ve İstanbul ve Üsküdar ve Galata ve Tophane ve Eyüb kömürcüleri esnafı dahi bâ fermân-ı âlî kazgancılar esnafına yamak olup falyacılara verilen meblağın sülüsânını kadîmden beri kazgancılar esnafı verip İstanbul kömürcülerinden lâzım gelen sülüsünün nısfını dahi Üsküdar ve Galata ve Tophane ve Eyüb kömürcüler esnafı verip mezbûrlar beynlerinde cem‘ ü tahsîl eylediklerinde vech-i meşrûh üzere cem‘ olunan meblağı cümleten işbu Kazgancılar Kethüdâsı Mehmed Ağa’ya teslîm ol dahi ber-vech-i muharrer mutâlebe olunan falyacı neferâtının ücretlerine verilegelmiş iken mezbûr İbrahim Üsküdar kömürcülerine isâbet eden ma‘lûmü’l-mikdâr meblağı vermekde ta‘allül etmiş idi hâlâ yine bâ-fermân-ı âlî mutâlebe olunan meblağı ber-minvâl-i muharrer Üsküdar kömürcüleri esnafından cem‘ ü tahsîl ve bana teslîme ta‘ahhüd etmekle kat‘-ı nizâ‘ eyledik dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Şevvâli’l-mükerrem li-seneti 1150<br><br>Şuhûdü’l-hâl: Tahtacı Mehmed Ağa b. Abdullah, es-Seyyid Mustafa b. Âlî, Hüseyin Çelebi b. el-Hâc Mehmed, Ali Çelebi b. Mustafa, Seyyid Mehmed b. Bayram ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52390"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52392"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o315"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>