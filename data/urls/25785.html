﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 742<br>Hüküm no: 898<br>Orijinal metin no: [115b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Muslı’nın Mustafa b. İsa’ya Üsküdar’daki bağını satıp Küre kazasındaki tarlasının kullanım hakkını da devrettiği</b><br><br><<Vilâyet-i Anadolu’da Küre kazâsına tâbi‘ Öyücek nâm karyede sâkin Hüseyin b. Muslı nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-kitâb Mustafa b. İsa nâm kimesne mahzarında ikrâr ve takrîr-i kelâm edip silk-i mülkümde münselik mahrûse-i Üsküdar kazâsına tâbi‘ Büyük Maltepe nâm mevzi‘de vâki‘ bir tarafı Çoban bağına ve bir tarafı Çividoğlu bağına ve bir tarafı harâba müşrif bağ yerine ve bir tarafı tarîk-i âmma müntehî Uzunyar demekle şehîr dört dönüm mülk bağımı kâffe-i hukūk ve merâfıkı ile târih-i kitâbdan bir sene mukaddem tarafeynden îcâb ve kabûlü hâvî bey‘-ı bâtt-ı sahîh ile yedi bin fıddî râyic fi’l-vakt akçeye mezbûr Mustafa’ya bey‘ ve teslîm edip ol dahi vech-i muharrer üzere iştirâ ve tesellüm eyledikden sonra zikrolunan Öyücek nâm karye sınırında vâki‘ bir tarafı Mehmed Çelebi tarlasına ve bir tarafı Maranda tarlasına ve bir tarafı Köseoğlu tarlasına ve bir tarafı kayaya müntehî tarlamın hakk-ı tasarrufunu târih-i mezbûrda sahib-i arz marifetiyle yedi bin fıddî akçeye yine mezbûr Mustafa[‘ya] ferâğ ve tefvîz ol dahi tefevvüz ve tesellüm eyledikden sonra semen-i mezkûr ile bedel-i merkūm zimmetinde kalmış idi hâlâ semen-i mezbûr ile bedel-i merkūm cem‘an on dört bin akçeyi mezbûr Mustafa yedinden ahz u kabz eyledim zikrolunan bağ mülk-i müşterâsı ve tarla hakk-ı müfevvazidir dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-işrîn min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mustafa Çelebi b. Habib, Mustafa Çelebi b. ( ). Halil Halîfe b. Musa, Mehmed Çelebi b. Mahmud, Halil Çelebi b. Ömer, Oruc Beşe b. ( ), İbrahim Çavuş b. ( ).>></p>          <br><a title="Önceki sayfa" style="text-decoration:none" href="./ayrmetin.php?idno=25784"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25786"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b742"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o950"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>