﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 252<br>Hüküm no: 350<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Naile Hanım’a kocasına itaat etmesi hususunda tenbihte bulunulduğu</b><br><br>Zevcesine itâ‘ate tenbîh i‘lâmı<br><br>Ma‘rûz<br><br>İstanbul’da Yenibahçe kurbünde Müneccimsadi mahallesinde sâkine mu‘arrefetü’z-zât Naile bt. Hüseyin nâm hatun İstanbul Bâb Mahkemesi’nde meclis-i şer‘-i münîrde hâlâ zevci Ömer Ağa b. Hüseyin nâm kimesne muvâcehesinde mezbûr Ömer Ağa seksen bir guruş mehr-i müeccel tesmiyesiyle zevc-i dâhilim iken târîh-i i‘lâmdan beş gün mukaddem İstanbul Aksaray nezdinde Kızılmusluk nâm mahâlde beni tatlîk etmekle mezbûrun zimmetinde mehr-i müeccel-i mezkûrum olan seksen bir guruşu hâlâ bana edâya ve iddetim inkızâsına değin beni infâka zevcim mezbûra tenbîh olunmak matlûbumdur deyü da‘vâ ettikde ol dahi cevâbında müdde‘iyye-i mezbûre ol mikdâr guruş mehr-i müeccel tesmiyesiyle <<zevcim merkūm>> zevce-i menkûha-i medhûlün-bihâsı olduğunu ve ber-vech-i muharrer tatlîkini inkâr etmekle müdde‘iyye-i mezbûre ber-vech-i muharrer müdde‘âsına ikāmet-i beyyine edemeyip bi’t-taleb mezbûr Ömer’e [Ömer] bi’l-muvâcehe vech-i şer‘î üzere tahlîf olunmağın mûcebince müdde‘iyye-i mezbûre Naile Hatun da‘vâ-yı mezkûresiyle zevci mezbûr Ömer’e bilâ-beyyine mu‘ârazadan ba‘de’l-men‘ ke’l-evvel zevci mezbûra itâ‘at ve hukūk-ı zevciyyete <<mürâ‘ât>> ri‘âyet etmek üzere mezbûre Naile Hatun’a tenbîh olunduğu mübâşirleri Bâb-ı Seraskerî kavaslarından Zenci Said Kavas kulları yediyle huzûr-ı [âlîlerine i‘lâm olundu]<br><br>Fî 21 Zilhicce sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=8160"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8162"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>