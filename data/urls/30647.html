﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 183<br>Hüküm no: 188<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fincancı Zakar v. Asvadar’ın sarrâc esnafı nizamının hilafına hareket etmesi sebebiyle uyarılması</b><br><br>Ma‘rûz<br><br>Âsitâne-i aliyye’de Sarachâne’de sâkin sarrâc esnâfının kethüdâları Salih Efendi ve yiğitbaşıları Salih Usta ve ustalarından es-Seyyid el-Hâc Ali Usta ve Mustafa Efendi ve Süleyman Ağa ve Hüseyin Ağa ve Abdullah Çelebi ve diğer Salih Usta ve el-Hâc Mustafa Usta ve Mehmed Emin Usta vesâ’irleri meclis-i şer‘-i enverde İstanbul’da Sultân Bâyezid-i Velî Câmi‘-i Şerîfi civârında mütemekkin Fincancı Zakar v. Asvadar nâm zimmî muvâcehesinde kadîmü’l-eyyâmdan beru bey‘ ve şirâsı sarrâc esnâfına mahsûs olan sarrâc metâ‘ı Saraçhâne’den gayrı mahallerde bey‘ u şirâ olunmamak üzere bâlâsı hatt-ı hümâyûn inâyet-makrûn ile mu‘anven yedimizde emr-i âlîşân vesâ’ir müte‘addid evâmir-i aliyyeler i‘tâ olunup nizâm-ı kadîmimiz vech-i muharrer üzere düstûrü’l-amel iken merkûm Zakar hilâf-ı hatt-ı hümâyûn ve muğâyir-i nizâm-ı kadîm bey‘ u şirâsı sarrâc esnâfına mahsûs olan fincan kutusunu dükkânında ibâdullâha bey‘ ve nizâm-ı kadîmimizin ihtilâline bâdî olur deyü teşekkî ve te’dîbini iltimâs eylediklerinde merkûm Zakar zimmî fîmâ ba‘d bey‘ u şirâsı Saraçhâne’de sarrâc esnâfına mahsûs olan fincan kutusunu dükkânında bey‘ u şirâ etmemek üzere ta‘ahhüd ve eğer hilâf-i ahd mezkûr hareketi zuhûr eder ise hakkında iktizâ eden te’dîbe râzı oldukda esnâf-ı mezbûrûn dahî teşekkîlerinden fâriğ oldukları mübâşirleri Yazıcı İbrahim Efendi yediyle İstanbul Mahkemesi’nden huzûr-ı âlîlerine i‘lâm olundu.<br><br>Fî 24 min Şevvâl sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30646"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30648"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o297"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>