﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 208<br>Hüküm no: 186<br>Orijinal metin no: [27b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostanî Abdullah Ağa mahallesinden olup Adana’dan gelirken yolda vefat eden Hüseyin b. Abdullah’ın terekesini vârislerinin teslim alması</b><br><br>Terekeyi ahz ü kabz<br><br>Mahmiye-i İslâmbol’da Aksaray kurbünde Bostânî Abdullah Ağa mahallesi ahâlisinden olup bundan akdem vilâyet-i Anadolu’da Adana kazâsından Âsitâne’ye gelir iken esnâ-i tarîkde Misis nâm mahâlde fevt olan el-Hâc Hüseyin b. Abdullah’ın verâseti zevce-i menkûha-i metrûkesi Ümmügülsüm bt. el-Hâc Süleyman nâm hatun ile sulbî sagīr oğlu Ahmed’e ve sulbiye sagīre kızı Esma’ya ve zevce-i uhrâsından mütevellid sulbî kebîr oğlu Mehmed Ârif’e münhasıra ve mesele-i mîrâsları kırk sehm i‘tibârıyla beş sehmi zevcesi mezbûre Ümmügülsüm Hatun’a ve on dörder sehmden cem‘an yirmi sekiz sehmi oğulları mezbûrân Ahmed ve Mehmed Ârif’e ve yedi sehmi kızı sagīre-i mezbûre Esma’ya isâbeti lede’ş-şer‘i’l-enver zâhir ve mütehakkık oldukdan sonra mezbûr Mehmed Ârif asâleten ve zâtı ta‘rîf-i şer‘î ile mu‘arrefe olan mezbûre Ümmügülsüm Hatun kendi nefsinden asâleten ve sagīrân-ı mezbûrânın vâlideleri ve tesviye-i umûrlarını rü’yete kıbel-i şer‘den mansûbe vasîleri olmağla vesâyeten meclis-i şer‘-i şerîf-i enverde tereke-i müteveffâ-yı mezbûra bi’l-emâne vâzı‘ü’l-yed olan Ser-bevvâbîn-i Dergâh-ı Âlî umdetü’l-emâcid ve’l-a‘yân bâ‘isü hâze’l-kitâbi’l-müstetâb Abdi Beyefendi b. el-merhûm Hüsnü Hüseyin Paşa tarafından ber-vech-i âtî tasdîka vekîl olduğu nehc-i şer‘î ve tarîk-i mer‘î üzere sâbit olan el-Hâc Eyüb Ağa b. Ömer nâm kimesne mahzarında herbiri bi’l-asâle ve bi’l-vesâye ikrâr ve takrîr-i kelâm edip mûrisimiz müteveffâ-yı mezbûrun hîn-i vefâtında yanında mevcûd terekesi esmânından hâsıl ba‘de ihrâci’l-mesârifi’l-lâzıme sahhu’l-bâkī yüz kırk guruşuna müvekkil-i mûmâ-ileyh Abdi Beyefendi bi’l-emâne vâzı‘ü’l-yed olmağla meblağ-ı mezbûr yüz kırk guruşu müvekkil-i mûmâ-ileyh Abdi Beyefendi vekîl-i mezbûr el-Hâc Eyüb Ağa yediyle işbu meclis[de] bize def‘ ü teslîm eyledikde biz dahi ber-vech-i muharrer bi’l-asâle ve bi’l-vesâye bi-kadri’l-hısas yedinden tamamen ahz ü kabz edip mûrisimiz müteveffâ-yı mezbûrun kalîl ve kesîr ve celîl ve hakīr bi’l-cümle ism-i mâl ıtlâk olunur mecmû‘-ı terekesine ve hukūk-ı mîrâsa müte‘allika âmme-i de‘âvî ve kâffe-i mütâlebâtdan müvekkil-i mûmâ-ileyh Abdi Beyefendi ile işbu vekîl-i mezbûr el-Hâc Eyyûb Ağa’dan herbirinin zimmetlerini bi’l-asâle ibrâ ve ıskāt eylediğimizde onlar dahi ber-minvâl-i muharrer ibrâ-yı mezkûru kabûl eylediler dediklerinde gıbbe’t-tasdîki’ş-şer‘î mâ-vaka‘a.<br><br>Fî-selhi Muharremi’l-harâm sene 1197<br><br>Şühûdü’l-hâl: Selim Ağa b. Abdullah, Bostânî Ali Ağa b. Hüseyin, el-Hâc Osman Efendi b. el-Hâc Salih Efendi, Molla Ali b. Halil, Hacı Hasan b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=10728"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10730"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o668"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>