﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 263<br>Hüküm no: 410<br>Orijinal metin no: [93a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mustafa b. Melekpir Ahmed’in, ölen Mehmed Bey’den alacaklı olduğu</b><br><br>Oldur ki Mustafa b. Melekpir Ahmed tarafından husûs-ı âti’z-zikre ve kabza Abdürrezzak b. İlyas ve Şeyh Ebûbekir b. el-Hâc Yusuf şehâdetleriyle vekâleti sâbite olan el-Hâc Nasuh b. Memi meclis-i şer‘a bundan akdem mir-livâ-i Biga olup fevt olan merhûm Mehmed Bey’in li eb ve üm karındaşı olup merhûmun sulbiyesi olan Belkıs nâm sagīre silk-i kıbel-i şer‘den vasîsi olan Safiye Hâtun tarafından merhûm-ı mûmâ-ileyhin menkûhalarından Hatice ve Fâtıma nâm hâtunlar taraflarından alâ nehci’ş-şer‘î vekâleti sâbite olan fahrü’l-akrân İbrahim Çavuş b. Mustafa nâm kimesneyi ihzâr ve mahzarında takrîr-i kelâm kılıp merhûm-ı mezbûra murâbaha tarîk[i] üzre on dört bin akçe verip hâlâ fevt olup zimmetinde kalmağın merkūm İbrahim Çavuş meblağ-ı merkūmu ve ribhini taleb ederim dedikde gıbbe’s-suâl ve’l-inkâr beyyine taleb olmağın udûl-i müslimînden Şeyh Ebûbekir b. el-Hâc Yusuf ve Ahmed b. Bâli li ecli’ş-şehâde hâzırân olup mezkûrun da‘vâsına muvâfık edâ-i şehâdet-i şer‘iyye edip merhûm-ı mezbûr Mehmed Bey, mir-livâ-i Biga oldukda bizim yanımızda mezkûr Nasuh’u vekîl eden merkūm Mustafa’dan ribhin vermek üzre on dört bin akçe aldı hâlâ kendi vefât edip zimmetinde kaldı. Vech-i meşrûh üzre şâhidleriz ve şehâdet dahi ederiz dediklerinde hayyiz-i kabûlde vâki‘ olup bi’t-taleb tahrîr olundu. Tahrîren fî evâhiri şehri Ramazân sene 999.<br><br><br>Şuhûdü’l-hâl: El-Hâc Hasan b. İbrahim el-Kayyım, fahrü’l-akrân Musa Çavuş b. Kaya, Kaytas Bey b. Abdullah, Hüsrev Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=18889"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18891"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o353"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>