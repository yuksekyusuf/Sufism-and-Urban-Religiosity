﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 356<br>Hüküm no: 521<br>Orijinal metin no: [60a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fâtıma Hâtun bt. Yusuf’un boşandığı eşi Ahmed b. Mehmed’de mehir alacağı olduğu</b><br><br>Mahmiye-i İstanbul’da Sofular mahallesi sâkinelerinden râfi‘atü hâzihi’l-kitâb Fâtıma Hâtun bt. Yusuf meclis-i şer‘-i şerîfde zevc-i mutalliki olan Ahmed b. Mehmed mahzarında üzerine takrîr-i da‘vâ edip, mezbûr Ahmed târih-i kitâbdan iki ay mukaddem eğer müskirâtdan hamr veya boza içersem benden talâk-ı selâse ile mutallaka ol deyû bana hitâb edip şart etmişti. Lâkin şart etdiğin ve târih-i kitâb şehrinin ikinci günü şürb-i hamr edip, şart-ı mezkûrûn vukū‘uyla mahmiye-i mezbûrede hâlâ Sarrâciye Mahkemesi’nde hilâfeten müvellâ olan Mevlânâ Mustafa Efendi b. Ali huzûrunda ikrâr edip, mevlânâ-yı mezbûr beynûnet-i galîza ile mübâne olduğumu müştemil hüccet-i şer‘iyye verip, mezbûrun zimmetinde ma‘kūdun-aleyh olan iki bin akçe mehr-i müeccelim taleb ederim dedikde, mevlânâ-yı mezbûrun imzâsıyla mümzât ve hâtemi ile mahtûme ve şehr-i mezbûrun ikinci günü ile müverraha hüccet-i şer‘iyye ibrâz edip, nazar olundukda mazmûnu takrîrine muvâfık bulunmağın, mezbûr Ahmed’den suâl olundukda, mezkûr Ahmed zimmetinde müdde‘iyye-i mezbûrenin iki bin akçe mehr-i müecceli olduğun ve minvâl-i muharrer üzre şart ettiğini ikrâr ve mazmûn-ı hücceti ve vukū‘-ı şartı inkâr edicek, müdde‘iyye-i mezbûreden da‘vâsına mutâbık beyyine taleb olundukda, udûl-i ricâlden Mevlânâ Şaban Efendi b. Abdülhalîm el-müderris ve el-Hâc Ramazan b. Abdullah ve Ahmed b. Mehmed nâm kimesne li ecli’ş-şehâde meclis-i şer‘-i şâmihü’l-imâdda hâzırûn olup, gıbbe’l-istişhâd, fi’l-vâki‘ müdde‘iyye-i mezbûre ile mezkûr Ahmed yevm-i mersûmda mevlânâ-yı mezkûr huzûrunda murâfa‘a olduklarında biz hâzırlar idik. Vech-i mübeyyen üzre hüccet-i mesfûr merkūm Ahmed muvâcehesinde ketb ü tahrîr olundu. Hüccet-i mezbûrenin mazmûnuna biz şâhidleriz, şehâdet dahi ederiz deyû edâ-yı şehâdet-i şer‘iyye etdiklerinde, ba‘de’t-ta‘dîl ve’t-tezkiye şehâdetleri makbûle olmağın, mûcibiyle hükm olunup, mâ hüve’l-vâki‘ gıbbe’t-taleb ketb olundu. Hurrire fi’l-yevmi’s-sânî min Recebi’l-mürecceb li sene seb‘a ve ışrîn ve elf.<br><br><br>Şuhûdü’l-hâl: Mustafa Bölükbaşı b. Osman, Mustafa b. Hamza ed-dâ‘î, Yusuf b. Bayram, Mahmud b. Bâli, Mustafa b. Cafer, Mehmed b. Cafer ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24625"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24627"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>