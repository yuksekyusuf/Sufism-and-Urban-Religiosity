﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 389<br>Hüküm no: 384<br>Orijinal metin no: [92a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un eşi Yusuf’u öldürdüğünü iddia ettiği Basmacı Ahmed ile sulh olması</b><br><br>Vilâyet-i Anadolu’da Bolu sancağında Zağferanborlusu kasabasında sâkin Kömeç mahâllesi ahâlîsinden kasaba-i mezbûre civârında yaylak yolunda târîh-i kitâbdan üç ay mukaddem mecrûhan fevt olan Yusuf b. Abdullah b. Abdurrahman’ın verâseti zevce-i menkûha-i metrûkesi Âişe bt. <<Abdurrahman>> Ramazan nâm hatun ile sulbiye sagīre kızı Alime’ye münhasıra olduğu şer‘an zâhir ve müte‘ayyin oldukdan sonra zâtı ta‘rîf- şer‘î ile mu‘arrefe olan mezbûre Âişe Hatun kendi asâleten ve sagīre-i mezbûrenin vasiyy-i şer‘îsi olmağla vesâyeten mahmiye-i İstanbul’da meclis-i şer‘-i hatîrde zikr olunan Zağferanborlusu kazâsına tâbi‘ Tokatlıviran nâm karye ahâlîsinden Ali Bey oğlu demekle şehîr bâ‘isü’l-kitâb Basmacı Ahmed b. Mehmed nâm kimesne mahzarında ikrâr ve takrîr-i kelâm edip zevcem mezbûr Yusuf târîh-i mezbûrda mârrü’z-zikr yaylak yolunda göğsünün iki yerinde ve başının bir yerinden bıçak ile darb olunup katîlen fevt olmağla zevcim müteveffâ-yı mezbûru sen cerh ve katleyledin deyü bundan akdem ben asâlet ve vesâyetim hasebiyle mezbûr Basmacı Ahmed’den da‘vâ, ol dahi husûs-ı mezbûru bi’l-külliye inkâr edip mezbûr Basmacı Ahmed kırk günden mütecâviz mahmiye-i mezbûrede sicn-i sultânîde habsolunup ben müdde‘âmı bir vechile isbâta kādir olmayıp ve mezbûr Basmacı Ahmed’in dahi yemîn eylemesi emr-i mukarrer olup sulh sagīr-i mezbûr hakkında dahi her vechile evlâ ve enfa‘ olmağın beynimize muslihûn tavassut edip da‘vâ-i mezkûremden beni mezbûr Basmacı Ahmed ile an-inkâr seksen guruş üzerine sulh eylediklerinde ben dahi sulh[u] asâlet ve vesâyetim hasebiyle kabûl ve bedel-i sulh olan meblağ-ı merkūm seksen guruşu mezbûr Basmacı Ahmed yedinden tamâmen ahz u kabz edip mûrisim müteveffâ-yı mezbûrun dem ü diyetine müte‘allıka âmme-i da‘vâdan bi’l-asâle mezbûr Basmacı Ahmed’in zimmetini ibrâ-i âmm-ı kātı‘ü’n-nizâ‘la ibrâ ve iskāt eyledim dedikde, gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fî 23 min-Cumâdelûlâ sene 1116<br><br>Şuhûdü’l-hâl: Kırkırık? Hasan Efendi b. Mustafa, Abbas Efendi b. Nimetullah, Sunullah Efendi b. Mehmed, Ahmed Efendi b. Abdullah, İbrahim Beşe b. Mustafa, Abdülbaki b. Ahmed, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41913"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41915"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b389"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>