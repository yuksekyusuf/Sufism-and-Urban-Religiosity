﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 195<br>Hüküm no: 248<br>Orijinal metin no: [38a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih Çelebi’nin evini Ali Ağa b. Abdullah’a sattığı</b><br><br>Mahmiye-i İstanbul’da Timurtaş Mahallesi’nde sâkin Salih Çelebi b. Şeyhi Efendi meclis-i şer‘-i hatîr-i lâzımü’t-tevkīrde mahmiye-i mezbûrede hâlâ beytülmâl-i hâssa emîni olan işbu sâhibü’l-kitâb fahrü’l-emâsil ve’l-akrân Ali Ağa b. Abdullah tarafından ikrâr-ı âti’l-beyânı tasdîka vekîl olup Mehmed Beşe b. İbrahim ve İbrahim Beşe b. Ahmed nâm kimesneler şehâdetleri ile vekâleti sâbite Mustafa Efendi b. Mehmed mahzarında bi’t-tav‘i’s-sâf ikrâr u i‘tirâf edip mahalle-i mezbûrede vâki‘ iki tarafdan Koyunzâde Mehmed Efendi mülkü ve bir tarafdan mahalle-i mezbûre İmâmı Mehmed Efendi mülkü ve bir tarafdan tarîk-i âm ile mahdûd bir bâb tahtânî ve iki bâb fevkānî büyûtu ve kenîf ve ahuru müştemil mülk menzilimi müvekkil-i mezbûr Ali Ağa’ya tarafeynden îcâb ve kabûlü hâvî bey‘-i kat‘î ile râyic fi’l-vakt otuz beş bin akçeye bey‘ ve teslîm edip ol dahi iştirâ ve kabûl ve tesellüm eyledikden sonra semen-i mezbûr otuz beş bin akçeyi müşteri-i mezbûr Ali Ağa yedinden bi’t-tamam ve’l-kemâl ahz u kabz eyledim ba‘de’l-yevm menzil-i mezbûr merkūm Ali Ağa’nın mülk-i mahzı ve hakk-ı sırfı olup benim medhal [ve] alâkam kalmamışdır, keyfe mâ yeşâ’ ve hasbe-mâ yürîd mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb ü sebt olundu.<br><br>Fi’l-yevmi’r-râbi‘ aşer min-şehri Rebî‘ülâhir li-sene erba‘a ve sittin ve elf.<br><br>Şuhûdü’l-hâl: Umdetü’l-a‘yân Abdüllatif Efendi el-kâtib, Mustafa Çelebi b. Ahmed, Hüseyin Efendi b. Osman el-kādı, İbrahim Çavuş er-râcil, Süleyman Çelebi b. Ali Bey, Hüseyin b. Ya‘kub er-râcil, İbrahim b. Ahmed er-râcil, Murtaza Ağa b. Ali, Ali Çelebi b. İdris ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=430"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=432"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b195"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o405"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>