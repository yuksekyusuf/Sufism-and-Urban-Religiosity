﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 263<br>Hüküm no: 244<br>Orijinal metin no: [75a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Mehmed Said’in vasîsinin Ayasofya’daki çörekçi dükkânı gediğini Hasan Beşe b. Veliyüddin’e yıllık bin beş yüz guruşa kiraladığı</b><br><br>Ayasofya’da çörekçi<br><br>Mahmiye-i İstanbul’da Ayasofya’da çörekçi iken bundan akdem vefât eden Mehmed Said b. Mehmed’in sulbî sagīr oğlu Mustafa’nın bâ-hüccet-i şer‘iyye vasî-i muhtârı işbu bâ‘isü’l-kitâb es-Seyyid el-Hâc Osman b. es-Seyyid Mehmed nâm kimesne meclis-i şer‘-i hatîr-i lâzımü’t-tevkīrde müteveffâ-yı mezbûrun dükkânında hayatında halîfesi olup çörekçi esnâfının usta olmak üzere i‘tibâr eyledikleri Hasan Beşe b. Veliyüddin nâm kimesne mahzarında ikrâr-ı tâm ve takrîr-i kelâm edip müteveffâ-yı mezbûr Mehmed Said’in ile’l-vefât yedinde mülkü ve ba‘de vefâtihî vasîsi olduğum oğlu mezbûr Mustafa’ya intikāl edip zikrolunan Ayasofya’da vâki‘ bir bâb çörekçi dükkânında mevcûde beyne’l-esnâf gedik ta‘bîr olunur ber-mûceb-i defter-i müfredât âlât-ı lâzıme-i ma‘lûmesini, işbu sene-i mübâreke Zilhiccetü’ş-şerîfesi gurresinden beher sene bin beşer yüz guruşa örf-i belde ve âdet-i esnâf üzere mezbûr Hasan Beşe’ye bi’l-vesâye îcâr ve teslîm eylediğimde, ol dahi ber-vech-i muharrer istîcâr ve kabûl eylediğini mezbûr Hasan Beşe ba‘de’t-tasdîk zikrolunan senevî bin beş yüz guruş icâreyi dahi vech-i muharrer üzere vasî-i merkūma tamamen edâ ve teslîm etmek üzere ta‘ahhüd etmeğin mâ-vaka‘a bi’t-taleb ketb olundu. Hurrire fî 29 Zilka‘de [li-]sene [1]194.<br><br>Şuhûdü’l-hâl: Mehmed Emin Efendi, Mehmed Ağa b. Ahmed, es-Seyyid Mehmed Sâdık, [75b] Edirnelizâde el-Hâc Mehmed Ağa, Molla Mustafa, Çörekçiler Kethudâsı Osman Ağa, Yusuf Usta, Ahmed [Usta], Halil Usta, Süleyman Efendi, İbrahim Usta, el-Hâc Ömer, el-Hâc Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=30445"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30447"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o283"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>