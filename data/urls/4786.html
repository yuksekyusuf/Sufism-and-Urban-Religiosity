﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 447<br>Hüküm no: 507<br>Orijinal metin no: [70a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Abdi’nin, kocası Hasan Beşe ile olan nikahlarının geçerli olmadığı yolundaki iddiasını ispat edemediği için kocasına muarazadan menolunduğu</b><br><br>Mahmiye-i İstanbul’da Mesîh Paşa Mahallesiʼnde sâkine olup zâtı ta‘rîf-i şer‘î ile mu‘arrefe olan Emine bt. Abdi nâm hatun meclis-i şer‘-i şerîf-i enverde zevc-i dâhili işbu bâ‘isü’l-kitâb Hasan Beşe b. Süleyman nâm kimesne mahzarında takrîr-i da‘vâ edip mezbûr Hasan Beşe zevcim olup târih-i kitâbdan yedi sene mukaddem beni talâk-ı selâse ile tatlîk edip iddetim münkaziye oldukdan sonra ben işbu hâzır bi’l-meclis Hazar nâm kimesne[ye] nefsimi tezvîc edip mezbûr Hazar dahi kendi menzilime gelip iki saʻat mikdârı meks edip kable’d-duhûl beni tatlîk edip ben şerâ[i]t-i hılli âlime olmamağla şerâ[i]t-i hıll bulunmadın zevc-i evvelim mezbûr Hasan Beşe beni kable vücûdi şerâti’l-hıll tezevvüc etmişidi mezbûr Hasan Beşe’nin nikâhı sahîh olmamağla suâl olunup sebîlim tahliye ve zevciyyet mu‘âmelesiyle bana ta‘arruzdan men‘ olunmak murâdımdır dedikde gıbbe’s-suâl zevc-i sânî mezkûr Hazar(Hızır) müdde‘iye-i mezbûreye dâhil olup şerâ[i]t-i hâll [hıll] bulunmuş idi demekle zevc-i evvel mezkûr Hasan Beşe dahi mezkûr Hızır’ı cevâbında tasdîk edip ve kütüb-i fıkhiyye-i mu‘teberâtdan (Mütedâvelü’l-Kā‘ıdibiyye’de?) “El-mutallakatü selâsen ize‘[te]ddet sümme tezevvecet sümme tallakaha’z-zevcü’s-sânî va‘teddet zevceha’l-evvel sümme kālet inne’z-zevce’s-sânî lem yedhul lî, ecâbe in sebeka minhâ mâ yünâkızu hâze’l-kavle lâ-yusaddaku ve lâ yüsme‘u ve in lem yesbak minhâ mâ yünâkızu kavlehâ lem yedhul lî fe-innehâ yusaddaku fî-zâlike ma‘a yemînihâ” deyü musarrah olmağın müdde‘iye-i mezbûreye vech-i meşrûh üzere medhûlün-bihâ olmayıp şerâit-i hıll bulunmadığından mâ‘adâ lem yedhul lî kavlini münâkız kendiden bir kavl dahi sâdır olmadığına yemîn teklîf olundukda ol dahi hasbe’l-mesûl yem[î]nden nükûl etmekle tezvîri zâhir olmağın müdde‘iyye-i mezbûreyi bî-vech mu‘ârazadan men‘-birle mâ-vaka‘a bi’t-taleb ketb olundu.<br><br>Fî 13 min-Recebi’l-ferd li-sene ihdâ ve işrîn ve miʼete ve elf.<br><br>Şuhûdü’l-hâl: Mustafa Çelebi b. Şa‘ban, Çalık Mehmed Beşe b. Abdullah, Süleyman Çelebi b. Abdullah, Ali b. Abdullah, Ali Çelebi b. İvaz, Abdullah b. Abdullah ve gayruhum mine’l-huzzâr.<br><br>Şuhûdü’l-hâl: Mustafa Çelebi b. Şa‘ban, Çalık Mehmed Beşe b. Abdullah, Süleyman Çelebi b. Abdullah, Ali b. Abdullah, Ali Çelebi b. İvaz, Abdullah b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4785"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4787"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b447"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>