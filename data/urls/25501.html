﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 530<br>Hüküm no: 614<br>Orijinal metin no: [75a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe b. Ali’nin, elinde bulunan kayıp bargiri sahibi olan Arslan Çelebi b. Hüdabende’ye teslim etmesi</b><br><br>Bargir.<br><br>Vilâyet-i Rumeli’nde Karasu kazâsına tâbi‘ Bâkīler nâm karyede sâkin olup hâlâ Hazret-i Eyyûb-ı Ensârî sûkunda sâkin es-Seyyid Arslan Çelebi b. es-Seyyid Hüdâbende mahfil-i kazâda işbu bâ‘isü’r-rakīm Mehmed Beşe b. Ali mahzarında üzerine da‘vâ ve takrîr-i kelâm edip Eyüb kazâsına tâbi‘ Alibey nâm karye kurbünde Fil Köprüsü demekle ma‘rûf çayırda mazbût iken kendi mülk kır yundumdan hâmil olmuş işbu hazır bi’l-meclis kır tülü bargirim târih-i kitâbdan üç gün mukaddem zâyi‘ olmuş idi, hâlâ mezbûr Mehmed Beşe’nin yedinde buldum, suâl olunsun dedikde gıbbe’s-suâl merkūm Mehmed Beşe cevâbında târih-i merkūmdan üç gün mukaddem zikri mürûr eden kır bargiri mahmiye-i İstanbul’da At Pazarı’nda ismi ma‘lûmum değil bir dinkden dokuz yüz on akçeye iştirâ eyledim, mezbûr es-Seyyid Arslan Çelebi’nin mülkü olup mülkünden zâyi‘ olduğu ma‘lûmum değildir deyü inkâr edicek müdde‘î-i mezbûrdan müdde‘âsını müsbite beyyine taleb olundukda zikrolunan Bâkīler nâm karye sâkinlerinden es-Seyyid Kurd Çelebi b. es-Seyyid Gāzi ve es-Seyyid Ferhad Çelebi b. Abdünnebi nâm kimesneler meclis-i şer‘e hâzırân olup istişhâd olunduklarında fi’l-vâki‘ zikrolunan kır bargir müdde‘î-i mezbûrun mülk kır tülü yundundan hâsıl olmuş mülkü olup târih-i mezkûrdan üç gün mukaddem mülkünden zâyi‘ eyledi, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle oldukdan sonra müdde‘î-i mezbûr es-Seyyid Arslan Çelebi’ye zikrolunan bargiri âhara bey‘ ve hîbe veyâ vücûh-ı şer‘iyeden bir vechile mülkünden ihrâc etmediğine yemîn teklîf olundukda ol dahi alâ-hasebi’l-mesûl yemîn billâhi te‘âlâ müdde‘î-i mezbûr es-Seyyid Arslan Çelebi’ye mârrü’z-zikr bargiri def‘ ve teslîme merkūm Mehmed Beşe’ye tenbîh olunup mâ-vaka‘a gıbbe’t-taleb ketb olundu.<br><br>Fi’l-yevmi’s-sâmin ve’l-işrîn min-Şevvali’l-mükerrem li-sene isneteyn ve seb‘în ve elf.<br><br>Şuhûdü’l-hâl: Şaban Beşe b. Ahmed es-sarrâc, İbrahim b. Yusuf, Rasûl b. Rıdvan, Veli b. Mahmud, Hüseyin b. Receb ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25500"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25502"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b530"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o992"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>