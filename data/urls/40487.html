﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 250<br>Hüküm no: 208<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avanos Papas’ın İncil süsleme ve yazma siparişinden kendisine borçlu olan Kazar v. Aslan ile sulh olduğu</b><br><br>Mahmiye-i İstanbul’da Lanka kurbünde Kâtib Kasım mahallesinde sâkin Avanos Papas v. Şehri nâm Ermeni meclis-i şer‘-i hatîr-i lâzimü’t-tevkīrde mahalle-i mezkûrede sâkin Kazar v. Aslan nâm Ermeni muvâcehesinde üzerine takrîr-i da‘vâ edip bundan akdem mezbûr Kazar’a yedimde mülküm olan İncil kitâbımı tezhîb ve nakş etmek ücreti nâmına elli riyâlî guruş def‘ ve teslîm edip ol dahi yedimden ahz u kabz eylediğinden mâ‘adâ mukaddemâ kendiye yazdığım İncil kitâbı ücretinden zimmetinde iki bin fıddî râyic fi’l-vakt akçe hakkım olup zikrolunan İncil kitâbımı tezhîb ve nakş etmemekle ücret için yedine def‘ ü teslîm eylediği elli riyâlî guruş ile yazdığım İncil kitâbı ücretinden zimmetinde olan iki bin akçe hakkımı mukaddemâ kendiden taleb ve da‘vâ ettiğimde beynimizde münâza‘ât-ı kesîre vâkı‘a olmağla beynimize muslihûn tavassut edip zikrolunan elli riyâlî guruş ile meblağ-ı mezkûr iki bin akçe da‘vâsından mezbûr Kazar ile beni kırk beş riyâlî guruş üzerine sulh ettiklerinde ben dahi sulh-ı mezbûru kabûl edip bedel-i sulh olan meblağ-ı mezbûru bana teslîminden imtinâ‘ eder suâl olunup alıverilmesi matlûbumdur dedikde gıbbe’s-suâl mezbûr Kazar cevâbında fi’l-hakīka müdde‘î-i mezbûrun müdde‘âsı olan elli riyâlî guruşla iki bin akçe hakkı da‘vâsından müdde‘î-i mezbûr ile beni kırk beş riyâlî guruş üzerine sulh ettiklerinde ol dahi sulh-ı mezbûru kabûl etmişidi hâlâ bedel-i sulh olan kırk beş riyâlî guruş müdde‘î-i mezbûr Avanos Papas’a zimmetimde deynimdir deyu bi-tav‘ihî ikrâr ve i‘tirâf etmeğin ikrâr mûcebince meblağ-ı mezbûr kırk beş guruşu müdde‘î-i mezbûra edâ ve teslîme mezbûr Kazar üzerine ilzâm-ı şer‘î olunup mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sânî aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: İsa Bey b. Abdullah, el-Hâc Ca‘fer b. Abdullah, Ahmed Çelebi b. Abdülkerim, İsmail b. Yunus, Osman Beşe çukadâr, Mehmed Çelebi b. Haydar ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40486"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40488"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o882"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>