﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 151<br>Hüküm no: 230<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Sadık’ın mutasarrıf olduğu menzilden Bacılar Tekkesi’ne giden yolda geçiş hakkı olduğunun anlaşıldığı</b><br><br>Ma‘rûz,<br><br>Sâdır olan fermân-ı âlîlerine imtisâlen bu fakīr Üsküdar’da Hüdâî Aziz es-Seyyid Mahmud Efendi -kuddise sırruhû- hazretlerinin Bacılar Tekyesi’ne giden tarîka varıp huzûr-ı Müslimînde ba‘de akdi’l-meclis Hüdâî Efendi Vakfı’nın hâlâ kāimmakam-ı mütevellîsi el-Hâc Ahmed Dede ve mürtezika-i vakf hazır oldukları hâlde vakfiye-i ma‘mûlün-bihâya ba‘de’n-nazar mahâll-i merkūm Bacılar Tekyesi’ne giden tarîk-i âm olmak üzere musarrah ve bin yüz kırk senesi târihiyle müverrah i‘lâm-ı şer‘î mûcebince mahâll-i merkūma mu‘âraza eden Şerife Rukiye’nin mahâll-i merkūmdan hakk-ı mürûru olmağla sahib-i arzuhâl Mehmed Sâdık’ın mutasarrıf olduğu menzilden tarîk-i mezbûra açılır <<hakk-ı mürûru>> altmış seneden mütecâviz iki kanadlı kapısı <<olduğunu>> olup hakk-ı mürûru olduğunu vuk[ū]f-ı tâmmı olan gerek mürtezika-i vakıftan ve gerek ol tarîkde sâkin müseccelü’l-esâmî cemm-i gafîr-i Müslimîn mezbûre Şerife Rukiye’nin zevci ve vekîli el-Hâc Abdullah muvâcehesinde ihbâr ve kadîmi vech-i muharrer üzere olduğu lede’ş-şer‘i’l-enver sâbit ve zâhir olmağın “el-kadîmu yütreku alâ-kıdemihî” fehvâsınca zikrolunan kapıyı açtırıp sahib-i arzuhâlin mürûr ve ubûruna mümâna‘at etmemek üzere vekîl-i mezbûre tenbîh olunduğu ber-mûceb-i fermân-ı âlî huzûr-ı âlîlerine i‘lâm olundu.<br><br>Fî-gurreti Muharremi’l-harâm sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52831"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52833"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o269"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>