﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 162<br>Hüküm no: 115<br>Orijinal metin no: [75-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mısırlı Esirci Mehmed Ağa’dan küçük kızı Ayşe’ye kalan evin satılmasına izin verilmesi</b><br><br>Yusuf Cemal, izin: 1 kıt‘a<br><br>Numara: 231<br><br>Mahmiye-i İstanbul’da Ebulfeth Sultan Mehmed Han -tâbe serâhû- hazretleri câmi‘-i şerîfi kurbünde Harâccı Muhyiddin mahallesinde sâkin iken bundan akdem vefât eden Mısırlı Esirci Mehmed Ağa b. Hüseyin’in sulbiye sagīre kızı Âişe’nin vâlidesi ve tesviye-i umûruna bâ-hüccet-i şer‘iye vasîyy-i mansûbesi olup zâtı Fatih’de sâkin esirci esnâfından Salim Ağa b. Bekir ve Kısmet-i askeriye muhzırânından Mehmed Ali Ağa b. Hüseyin ta‘rîfleriyle mu‘arrefe olan işbu bâ‘isetü’l-vesîka Nursaç Hanım bt. Abdullah bi’l-vesâye takrîr-i kelâm ve ta‘bîr ani’l-merâm edüp Hazîne-i evkāf-ı hümâyûna mülhak evkāfdan cennet-mekân Sultan Mehmed Han -tâbe serâhû- hazretleri evkāf-ı şerîfeleri müsakkafâtından mahalle-i mezkûrede Han sokağında vâki‘ on dört numara ile murakkam ma‘lûmü’l-hudûd ve’l-müştemilât şehriye yirmi akçe icâre-i mu‘accelelü bir bâb menzil, müteveffâ-yı mezbûrun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihîsagīre-i mezbûreye âdiyen intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīre-i mezbûre hakkında muzır ve gayr-ı müfîd olduğundan mâ‘adâ sagīre-i mezbûrenin nafaka ve kisveye dahi eşedd-i ihtiyâcı olmağla sagīre-i mezbûrenin menzil-i mezkûru bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīre-i mezbûre hakkında her vechile enfa‘ ve evlâ olduğuna binâen işbu yedimde olan hâlâ kassâm-ı askerî fazîletlü Mehmed Emin Efendi ile İkinci Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sagīre-i mezbûrenin menzil-i mezkûru bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla on beş bin guruş mukābelesinde âhara ferâğa izin taleb şüd.<br><br>Fî 12 Safer sene [1]301<br><br>Şühûdü’l-hâl: Esirci esnâfından Salim Ağa b. Bekir, Kısmet-i askeriye muhzırânından Mehmed Ali Ağa b. Hüseyin ve gayruhum.<br><br>[76] Karşıki sahîfede tahrîr olunan izin hüccetinin hâmişi<br><br>Derûn-ı hüccetde bast ü beyân olunduğu üzere vasîyy-i mezbûre Nursaç Hanım sagīre-i mezbûrenin menzil-i mezkûrunu bedel-i misli olduğu mütehakkık olan lira-yı Osmânî yüz guruş hesâbıyla on beş bin guruş mukābelesinde Muhzır Hasan Ağa b. Abdüllatif’e ol dahi der-akab meblağ-ı mezkûr mukābelesinden vasîyy-i mezbûre Nursaç Hanım’a bâ-re’y-i mütevellî kat‘iyyen ba‘de’l-ferâğ vasîyy-i mezbûre Nursaç Hanım kızı sagīre-i mezbûrenin mâlından ve li-ecli’l-idâne vasî nasb olunan mezbûr Hasan Ağa’nın yedinden istidâne ve kabz ve umûruna sarfla istihlâk eylediği lira-yı Osmânî yüz guruş hesâbıyla on beş bin guruş deyni mukābelesinde menzil-i mezkûru sagīre-i mezbûreye bâ-re’y-i mütevellî vefâen ferâğ edeceğinden Senedât-ı Umûmiye İdâresi’nde ol-vechile ferâğları icrâ ve sened-i hâkānîsi i‘tâ olunmak üzere işbu mahalle şerh verildi.<br><br>Fî 12 Safer sene [1]301</p>          <br><a title="Önceki sayfa" style="text-decoration:none" href="./ayrmetin.php?idno=12032"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12034"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o332"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>