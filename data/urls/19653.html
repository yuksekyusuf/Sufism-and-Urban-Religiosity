﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 96<br>Hüküm no: 88<br>Orijinal metin no: [20b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Beytülmâle intikal eden evdeki beytülmâl payının satılması ve takas beyânı</b><br><br>Mahmiye-i Galata’da emîn-i beytülmâl olan fahrü’l-ümenâ Murad Çavuş b. Abdürrahim nâm kimesnenin kâtibi ve husûs-ı âti’l-beyâna vekîl-i şer‘îsi olup vekâleti nehc-i şer‘î üzre sâbite olan Ali Çelebi b. Mustafa nâm kimesne mahfil-i kazâda Topkapısı hâricinde Emânî Çelebi mahallesinde bundan akdem vefât eden Kasım b. Abdullah nâm kimesnenin zevce-i metrûkesi ve vârisesi Kamer bt. Abdullah nâm hâtun mahzarında bi’t-tav‘i’s-sâf ikrâr ve i‘tirâf edip müteveffâ-yı mezbûr Kasım’ın zevcesi mezbûre Kamer’den gayrı zâhirde vâris-i ma‘rûfu olmayıp muhallefâtının selâse erbâ‘ı beytülmâl-i mezbûra ve rub‘u zevcesi mezbûre Kamer hâtuna âid olmağın müteveffâ-yı mezbûrun muhallefâtından mahalle-i mezbûrede vâki‘ bir tarafdan Dilsiz Çerkez İsmail Ağa ve bir tarafdan Mustafa Çelebi mülkleri ile ve bir tarafdan tarîk-i âm ile mahdûd olup iki beyt-i süflîyi ve bir beyt-i ulvîyi ve bir su kuyusunu ve bir sofayı ve fırını ve kenîfi ve eşcâr-ı müsmire ve gayr-ı müsmireyi müştemile hadîkayı hâvî menzil sûk-ı sultânîde bey‘ olunmak için mirâren ve kirâren müddet-i medîde mezâd olunup mecâlis-i tâlibîne arz olundukda on bin akçede mezbûre Kamer hâtunun üzerinde karâr edip bir akçe ziyâde ile âhar tâlib ve râgıb olmamağın [21a] menzil-i mezbûrun beytülmâle âid olan selâse erbâ‘ı vekâleti mahkiyem ve kitâbetim hasebiyle mezbûre Kamer hâtuna yedi bin beş yüz akçeye bey‘-i bâtt-ı sahîh-i şer‘î ile bey‘ edip semeni olan yedi bin beş yüz akçesini mezbûre Kamer hâtunun müteveffâ-yı mezbûrun zimmetinde karz-ı şer‘îden olan sekiz bin akçe deyninin altı bin akçesine takās olunup bâkī bin beş yüz akçeyi mîrî için mezbûre Kamer yedinden aldım kabz eyledim dedikde mukırr-ı mezbûr Ali Çelebi’nin ber vech-i meşrûh sudûr eden ikrârını mukarrun lehâ’l-merkūme Kamer vicâhen tasdîk edicek mâ vaka‘a bi’t-taleb ketb olundu Tahrîren fî evâili Zilka‘de sene hamse aşere ve elf.<br><br><br>Şuhûdü’l-hâl: Ahmed b. Osman, Ömer b. Ali, Mustafa b. Yusuf, Mustafa b. Mehmed, Mehmed b. Yusuf</p>          <br><a title="Önceki sayfa" style="text-decoration:none" href="./ayrmetin.php?idno=19652"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19654"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o261"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>