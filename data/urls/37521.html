﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 719<br>Hüküm no: 577<br>Orijinal metin no: [133b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın hayatta iken çocukları üzerine Ali Bey’i vasi tayin ettiği</b><br><br>Mahmiye-i İstanbul’da Şeyh Ebulvefâ mahallesi ahâlîsinden olup medîne-i Belgrad’da vefât eden Hüseyin Ağa b. İbrahim b. Abdülkerim’in sulbiye sagīre kızı Hadîce’nin tesviye-i umûruna ve müteveffâ-yı mezbûrun zevce-i menkûha-i metrûkesi Âişe Hatun bt. Abdullah’ın batnında mütebeyyin hamlin hisse-i mevkūfesini zabt ve hıfza vasiyy-i muhtârı olduğunu iddi‘â eden hâfızü’l-kitâb Ali Bey b. Mehmed mahfil-i kazâda müteveffâ-yı mezbûrun terekesine bi’l-verâse vâzı‘atü’l-yed olup zâtı ta‘rîf-i şer‘î ile mu‘arrefe olan mezbûre Âişe Hatun mahzarında üzerine da‘vâ ve takrîr-i kelâm edip müteveffâ-yı mezbûr Hüseyin Ağa b. İbrahim b. Abdülkerim fevtinden üç gün mukaddem sagīre-i mezbûrenin tesviye-i umûruna ve haml-i mezbûrun hisse-i mevkūfesini zabt ve hıfza beni gıyâbımda vasiyy-i muhtâr nasb ü ta‘yîn ve musırran-aleyhâ fevt olup haber-i vesâyet bana vâsıl oldukda ben dahi ba‘de’l-kabûl sagīre-i mezbûrenin ber-mûceb-i defter-i kassâm-ı askerî hisse-i şer‘iyyesini ve haml-i mezbûrun hisse-i mevkūfesini zabt ve hıfz murâd eylediğimde mezbûre Âişe Hatun mâni‘ olur suâl olunsun dedikde gıbbe’s-suâl mezbûre Âişe Hatun cevâbında tereke-i müteveffâ-yı mezbûra vaz‘-ı yedini ikrâr ve müdde‘î-i mezbûrun müdde‘âsını inkâr edicek müdde‘î-i mezbûrdan müdde‘âsına beyyine taleb olundukda udûl-ı Müslimînden sâbıkā Başdefterdâr olan Halil Paşa’nın etbâ‘ından olup hâlâ mahmiye-i mezbûrede Elçihanı’nda müsâfiren sâkin Ömer Bey b. Receb ve Mustafa Bey b. Hasan li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Hüseyin Ağa b. İbrahim b. Abdülkerim hâl-i marazında fevtinden üç gün mukaddem sagīre kızı mezbûre Hadîce’nin tesviye-i umûruna ve haml-i mezbûrun hissenini zabt u hıfza bizim huzûrumuzda işbu müdde‘î-i mezbûr Ali Bey b. Mehmed’i gıyâbında vasiyy-i muhtâr nasb ü ta‘yîn ve musırran-aleyhâ fevt olup haber-i vesâyet müdde‘î-i mezbûra vâsıl oldukda ol dahi vesâyet-i mezbûreyi kabûl eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb şüd.<br><br>Fî selhi Cumâdelûlâ sene 1110.<br><br>Şuhûdü’l-hâl: Abdullah Ağa b. Mehmed, Mustafa Ağa b. Mehmed, İbrahim Ağa b. Ahmed, İbrahim Çelebi b. Mehmed, Mehmed Çavuş b. Abdurrahman</p>          <br><a title="Önceki sayfa" style="text-decoration:none" href="./ayrmetin.php?idno=37520"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37522"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0719"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1111"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>