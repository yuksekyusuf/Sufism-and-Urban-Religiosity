﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 516<br>Hüküm no: 608<br>Orijinal metin no: [91a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm bt. Ahmed’in, Havvâ bt. Abdullah’tan satın aldığı Mahbûbe isimli cariyenin illetli olması sebebiyle geri verildiği</b><br><br>Zenciye câriye reddi 555 guruşu dahi edâya tenbîh<br><br>Ma‘rûz<br><br>Sâhibe-i arzuhâl mu‘arrefetü’z-zât Ümmügülsüm bt. Ahmed nâm Hatun meclis-i şer‘-i münîrde derûn-ı arzuhâlde mezkûrü’l-ism Havvâ bt. Abdullah b. Abdullah nâm hatun tarafından husûs-ı âtîde vekîl olduğu zâtını ârifân Hüseyin b. Mustafa ve Kahveci Mustafa b. Mustafa şehâdetleriyle sâbit olan es-Seyyid Ebûbekir b. Hasan muvâcehesinde târih-i i‘lâmdan üç ay mukaddem cemî‘-i uyûbdan sâlime olmak üzere beş yüz elli beş guruş semen-i medfû‘ ve makbûza müvekkile-i mezbûre Havvâ Hatun’dan iştirâ ve kabz eylediğim işbu hâzırati bi’l-meclis orta boylu açık kaşlı ela gözlü bir re’s zenciye Mahbûbe nâm câriye ihtibâs-hayz illeti ile mu‘ayyibe ve ayb-ı mezkûr şirâ târihinden kadîm ve inde’t-tüccâr noksan semen îcâb eder uyûbdan olmağla redd-i semen ve kabz-ı mebî‘ olunmak üzere müvekkile-i mezbûre Havvâ Hatun’a izâfetle vekîl-i merkūma tenbîh olunması matlûbumdur deyü teveccüh-i husûmet bulundukdan sonra da‘vâ ettikde vekîl-i mezbûr dahi cevâbında müvekkile-i mezbûre Havvâ Hatun câriye-i mevsûfe-i merkūmeyi târih-i mezkûrda mu‘tâd olan nevâzil tâ‘bir olunur öksürükden gayrı nesnesi olmamak üzere cemî‘-i uyûbdan sâlime olarak meblağ-ı merkūm beş yüz elli beş guruş semen-i medfû‘ ve makbûza müdde‘iye-i merkūme Ümmügülsüm Hatun’a bey‘ ve teslîm etmişdir deyü bi’l-vekâle ikrâr lâkin ayb-ı mezkûrun kadîm olduğu müvekkilem merkūmenin ma‘lûmü değildir deyü inkâr etmekle müdde‘iye-i mezbûre Ümmügülsüm Hatun câriye-i mevsûfe-i merkūmenin altı aydan mütecâviz zamândan beri illet-i mezbûreye mübtelât olup ol vechile mu‘ayyibe ve ayb-ı mezkûr câriye-i merkūmede kadîm olduğunu etibbâ-i hâssadan bâ-fermân-ı âlî ehl-i hibre ta‘yîn olunan udûl-i Müslimînden İbrahim Efendi b. Mustafa ve Halil Efendi b. İbrahim şehâdetleriyle muvâcehesinde vech-i vecih-i şer‘î üzere ba‘de’l-isbât ve’l-halef mûcebince câriye-i merkūmeyi ahz ve makbûzu olan semen-i merkūm beş yüz elli beş guruşu müdde‘iye-i merkūme Ümmügülsüm Hatun’a red ve teslîme müvekkilesi mezbûre Havvâ Hatun’a izâfetle vekîl-i mezbûr es-Seyyid Ebûbekir’e tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-19 min Za sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31361"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31363"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b516"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>