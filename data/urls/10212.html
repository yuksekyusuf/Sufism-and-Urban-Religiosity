﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 80<br>Hüküm no: 50<br>Orijinal metin no: [15b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Dede b. Cafer’in Üçüncü Sekbanlar Odası’nın ihtiyaçlarına vasiyet ettiği menzilin Mehmed Çelebi b. Hasan’a satıldığı</b><br><br>Mahmiye-i Galata muzâfâtından kasaba-i Beşiktaş’da Sinanpaşa mahallesinde vâki‘ lede’l-ahâlî ve’l-cîrân ma‘lûmü’l-hudûd tahtânî üç bâb odayı ve bir sofa ve bir bi’r-i mâ ve kenîfi müştemil mülk menzilin mâliki olan Hasan Dede b. Cafer nâm müteveffâ hâl-i hayâtında ve kemâl-i akl [ü] sıhhatinde târih-i kitâbdan mukaddem sene seb‘a ve hamsîn ve elf Rebî‘ülevvel’inin gurresinde vasiyy-i âti’z-zikre def‘ ve teslîm ve şart edüp ba‘de’l-fevt menzil-i merkūm semen-i misli ile sûk-ı sultânîde müzâyede ve fürûht olunup semeni i‘mâl olundukdan sonra hâsıl olan ribh ve nemâsını Dergâh-ı âlî yeniçerilerinden Üçüncü Sekbânlar odası cemâ‘atinin mühimmât-ı lâzımesine harc ve sarf etmek üzere vasiyy-i muhtâr nasb u ta‘yîn eylediği kasaba-i mezbûre sükkânından Mustafa Halîfe b. Yakub ve diğer Mustafa Çelebi b. Şaban Bey ve yine Mustafa Çelebi b. Mehmed el-Müezzin şehâdetleri ile şer‘an sâbite olan oda-i merkūme odabaşısı fahrü’l-eşbâh Mustafa Odabaşı b. Mehmed mahfil-i kazâda işbu hâfızü’l-kitâb Mehmed Çelebi b. Hasan muvâcehesinde bi’l-vesâye ikrâr u i‘tirâf edüp menzil-i mahdûd-ı mezkûru ba‘de’l-müzâyede yirmi bir bin nakd-i fıddî râyic fi’l-vakt akçeye bey‘-i bâtt-ı sahîh-i şer‘î ile mezbûr Mehmed Çelebi’ye vesâyet-i mahkiyem hasebiyle bey‘ ve teslîm edüp ol dahi teslîm-i semen-i ma‘dûd ve kabz-ı mebî‘-i mahdûd eyledi ba‘de’l-yevm mülk-i müşterâsıdır keyfe mâ yeşâ ve yehtâr mutasarrıf olsun deyicek gıbbe’t-tasdîki’ş-şer‘î vicâhen sıhhat-i bey‘ u şirâya hüküm birle mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâdis aşer mine’l-Muharremi’l-harâm li-sene isneteyn ve sittîn ve elf.<br><br>Şühûdü’l-hâl: Mustafa Beşe b. Mehmed, İbrahim Beşe b. Ahmed, Ebûbekir Beşe b. Ahmed, Ali Beşe b. Şaban, Mustafa Beşe b. Receb, Hasan Beşe b. İsmail, Osman Beşe b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=10211"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10213"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o365"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>