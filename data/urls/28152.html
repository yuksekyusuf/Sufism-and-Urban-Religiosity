﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 134<br>Hüküm no: 127<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afyon Karahisarlı İbrahim Efendi b. Mustafa’nın terekesi hakkında varislerin sulh olarak birbirlerinin zimmetlerini ibra etmeleri</b><br><br>Fi’l-asl vilâyet-i Anadolu’da Afyon Karahisârı ahâlîsinden olup mahmiye-i İstanbul’da Çerağî Hasan mahallesinde sâkin iken bundan akdem vefât eden İbrahim Efendi b. Mustafa’nın verâseti li-ebeveyn er karındaşları Mustafa Çelebi ve Küçük nâm kimesnelere ve li-ebeveyn kız karındaşı Ümmühânî’ye munhasıra olduğu şer‘an zâhir ve müte‘ayyin oldukdan sonra mezbûr Mustafa Çelebi meclis-i şer‘-i şerîf-i enverde işbu bâ‘isü’l-kitâb ammi Mehmed Çelebi b. Mustafa mahzarında bi’t-ta‘i’s-sâf ikrâr-ı sahîh-i şer‘î ve i‘tirâf-ı sarîh-i mer‘î kılıp mûrisimiz mezkûr İbrahim Efendi fevt oldukda mecmû‘-ı terekesin mezkûr Mehmed Çelebi’ye hâl-i hayâtında emânet vaz‘ eylediği yüz elli guruşu ben kabz ve tesellüm eylediğimden sonra meblağ-ı mezbûr ile müteveffâ-yı mezbûrun sâir terekesin mezkûrân Küçük ve Ümmühânî Hatun ile iktisâm ve her biri hisse-i irsiyyesini kabz ve tereke-i müteveffâ-yı mezbûra müte‘allika âmme-i de‘âvî ve muhâsamâtdan herbirimiz âharı ibrâ ve ıskāt etmişdik, meblağ-ı mezbûr yüz elli esedî guruş ber-vech-i mastûr makbûzum olup müteveffâ-yı mezbûrun terekesinden ammim mezkûr Mehmed Çelebi yedinde ve zimmetinde bir akçe ve bir habbe ve bir şey olmayıp müteveffâ-yı mezbûrun terekesine ve sâir ahz u i‘tâ ve mu‘âmelât-ı şettâya müte‘allika âmme-i de‘âvî ve muhâsamât ve eymân ve mütâlebâtdan mezkûr Mehmed Çelebi’yi ibrâ-i âmm-ı kātı‘u’n-nizâ‘la ibrâ ve ıskāt eyledim, min ba‘d da‘vâ ve nizâ‘ım kalmamışdır dediğinde gıbbe’t-tasdîki’l-mu‘teberi’l-vicâhî mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer mine’l-Muharremi’l-harâm li-sene mi’e ve elf.<br><br>Şuhûdü’l-hâl: Halil Efendi b. Mustafa, Abdi Efendi b. eş-Şeyh Ahmed, Mehmed Çelebi b. Abdullah Efendi, Hasan Çelebi b. Şaban, Eyüb Beşe b. Abdullah, Hasan Ağa b. Abdullah, Selim Odabaşı b. Davud, el-Hâc Süleyman b. Hasan, el-Hâc Mehmed b. Hüseyin, Ebûbekir Beşe b. Musli ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28151"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28153"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o373"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>