﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 258<br>Hüküm no: 347<br>Orijinal metin no: [39a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Osman Bekir b. Abdülmennân’ın, Mehmed Ağa b. Mehmed’den aldığı ödünç para karşılığında çiftliğini rehin verdiği</b><br><br>Vilâyet-i Rumeli’nde İnebahtı alaybeyi olan kıdvetü’l-a‘yân Osman Bekir b. Abdülmennân meclis-i şer‘de, bâ‘isü’l-kitâb mefharü’l-emâcid ve’l-ekârim bi’l-fi‘il Rumeli kethüdâsı olan Mehmed Ağa b. Mehmed mahzarında ikrâr ve takrîr-i kelâm edip, merkūm Mehmed Ağa’ya deyn-i şer‘îden yüz elli bin akçe deynim olup, meblağ-ı mekūmun hâlâ on bin akçesini merkūma edâ ve teslîm edip ve meblağ-ı bâkī yüz kırk bin akçe mukābelesinde Yenişehir kazâsına tâbi‘ Yusuflu nâm karyede vâki‘ olup, bir tarafı el-Hâc Muharrem mülküne ve bir tarafı Yazıcı Mehmed demekle ma‘rûf kimesne mülküne ve bir tarafı Pîrî Şah b. Hüseyin mülküne ve taraf-ı râbi‘i tarîk-i âmma müntehî olup, bir büyük ahırı ve büyût-ı müte‘addideyi müştemil olan çiftlik demekle ma‘rûf mülk menzilimi, merkūm Mehmed Ağa’ya bundan akdem rehin vaz‘ edip, ba‘de’t-tahliyye teslîm eyledim, ol dahi irtihân ve kabûl ve kabz ettikden sonra meblağ-ı merkūm yüz kırk bin akçenin yetmiş bin akçesini merkūm Mehmed Ağa’nın vekîli ve kayınatası olup hâlâ Alasonya’da Yeniçeriler serdârı olan Osman Bey nâm kimesneye târih-i kitâbdan altı ay tamamına değin edâya müte‘ahhid olup, bâkī kalan yetmiş bin akçeyi dahi târih-i kitâb şehri gurresinde bir sene tamamına müeccel olup, ba‘de tamâmi’s-sene merkūm Mehmed Ağa’ya teslîm edeyim dedikde, mâ vaka‘a kayd şüd. Tahrîren fi’l-yevmi’s-sâdis min Cemâziyelevvel li sene seb‘a ve ışrîn ve elf. Şuhûd[ü’l-hâl]: Umdetü’l-eşrâf ve’l-a‘yân Mehmed Ağa Kethüdâ-yı bevvâbân, Zahrü’l-a‘yân Ömer Ağa kethüdâ-yı hazret-i Davud Paşa, Fahrü’l-eşbâh Hüseyin el-cündî, Fahrü’l-akrân Yakub, Yahya Bey er-râcil, Hüseyin Bey er-râcil ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24451"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24453"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>