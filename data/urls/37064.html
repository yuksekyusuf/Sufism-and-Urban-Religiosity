﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 210<br>Hüküm no: 120<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Attar Mustafa’nın vasisi olduğu Attar İbrahim Çelebi’nin Fransız tacir Polikoryon’da olan alacağını tahsil ettiği</b><br><br>Husûs-ı âti’l-beyânın mahallinde istimâ‘ ve tahrîri içün savb-ı şer‘-i enverden irsâl olunan Mevlânâ Ahmed Efendi b. İsmail Efendi mahmiye-i İstanbul’da <<el-Hâc Hasan mahallesinde>> Attârlar sûkunda İbrahim Çelebi b. Mustafa’nın menziline varıp zeyl-i vesîkada mektûbü’l-esâmî Müslimîn huzûrlarında akd-i meclis-i şer‘-i şerîf ettikde mahmiye-i mezbûrede el-Hâc Hasan mahallesinde sâkin iken bundan akdem vefât eden Attâr el-Hâc Mustafa b. Mahmud’un sulbiye sagīre kızları Hadîce ve Emine ve Safiye’nin tesviye-i emrlerine min-kıbeli’ş-şer‘ vasî nasb olunan Attâr İbrahim Çelebi b. Mustafa meclis-i ma‘kūd-ı mezbûrda Françe tüccârından olup mahrûse-i Galata’da Beyoğlu nâm mahalde sâkin Polikoryon v. Polihron nâm Françe muvâcehesinde bi’l-vesâye üzerine da‘vâ ve takrîr-i kelâm edip müteveffâ-yı mezbûrun işbu yedimde olan deyn temessüğü mûcebince mesfûr Polikoryon zimmetinde cihet-i deyn-i şer‘îden bin yetmiş dört guruş hakkı olup meblağ-ı mezbûr bin yetmiş dört guruşu kable’l-ahz ve’l-istîfâ fevt olmağla meblağ-ı mezbûr bin yetmiş dört guruşu vesâyetim hasebiyle mesfûr Polikoryon’dan taleb ederim suâl olunup meblağ-ı mezbûru bana edâ ve teslîme mesfûra tenbîh olunmak matlûbumdur dedikde gıbbe’s-suâl mezbûr Polikoryon meblağ-ı mezbûr bin yetmiş dört guruş cihet-i mezbûreden zimmetimde müteveffâ-yı mezbûr el-Hâc Mustafa b. Mahmud’a vâcibü’l-edâ deyni olduğunu ikrâr u i‘tirâf etmekle alâ-mûcibi ikrârihî meblağ-ı mezbûr bin yetmiş dört guruşu vasiyy-i mezbûr İbrahim Çelebi’ye edâ ve teslîm mesfûr Polikoryon’a ba‘de’l-hükm ve’t-tenbîh vasiyy-i mezbûr İbrahim Çelebi meclis-i ma‘kūd-ı mezbûrda mesfûr Polikoryon mahzarında bi’l-vesâye ikrâr ve takrîr-i kelâm edip ânifen edâsına hükm ve tenbîh olunan meblağ-ı mezbûr bin yetmiş dört guruşu vesâyetim hasebiyle mesfûr Polikoryon yedinden tamâmen alıp kabz eyledim meblağ-ı mezbûr bin yetmiş dört guruşdan mesfûr Polikoryon yedinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan el-Hâc Abdullah b. Mehmed ve Hasan Çelebi b. Abdullah ile meclis-i şer‘a gelip alâ-vukū‘ihi inhâ etmeğin mâ-vaka‘a kayd-şüd.<br><br>Fî 15 Muharrem sene 1110<br><br>Şuhûdü’l-hâl: Es-sâbikūn es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=37063"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37065"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1209"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>