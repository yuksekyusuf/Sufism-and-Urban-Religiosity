﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 80<br>Hüküm no: 19<br>Orijinal metin no: [5a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Beşe’nin Kadıköy’deki bağının vârisleri tarafından satılıp bedelinin vasiyeti gereği Haremeyn mütevellisine verildiği</b><br><br>Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân Hamza Bey b. Abdülmennan nâm bevvâb-ı sultânî meclis-i şer‘-i şerîfde mahrûse-i İstanbul’da Samanveren mahallesi sâkinlerinden olup bundan akdem vefât eden Hasan b. İshak nâm müteveffânın li-ebeveyn karındaşı Mustafa nâm kimesne ve müteveffâ-yı mezbûrun sulbiye bâliğa kızları Selime ve Emine nâm hatunlar tarafından husûs-ı âti’z-zikre vekîl olup Hamza b. Mahmud ve İbrahim b. Şükrullah nâm kimesneler şehâdetleri ile şer‘an vekâleti sâbite olan el-Hâc Halil b. Mustafa nâm kimesneler mahzarında ikrâr ve takrîr-i kelâm edip müteveffâ-yı mezbûr Hasan Başe hâl-i hayâtında sülüs mâlından olup mahmiye-i Üsküdar kazâsına tâbi‘ Kadıköyü nâm karye sınırında Fenerbahçesi kurbünde vâki‘ iki tarafı Hasan b. İlyas nâm kimesne bağına ve bir tarafı Kurt b. Mirza tarlasına ve bir tarafı tarîk-i âmma müntehî olup tahmînen iki dönüm bir kıt‘a mülk bağını bey‘ olunup semeni mütevellî yediyle fukarâ-i Haremeyn-i Şerîfeyne irsâl olunsun deyu vasiyyet edip hâlâ verâseti merkūmûn Mustafa ve Selime ve Emine’ye münhasıra olmağın vasiyyet-i mezbûreyi kabûl edip zikr olunan bağı on beş bin akçeye bey‘ eylediklerinden sonra semeni olan meblağ-ı merkūm on beş bin akçeyi bi’t-tamâm bana teslîm eylediler ben dahi Haremeyn-i Şerîfeyn fukarâsına irsâl için tevliyetim hasebi ile alıp kabz eyledim dedikde mütevellî-i mezbûrun ikrâr-ı meşrûhunu mezbûreyn Mustafa ve el-Hâc Halil dahi asâleten ve vekâleten bi’l-müvâcehe tasdîk ve bi’l-müşâfehe tahkīk eyledikde mâ-hüve’l-vâkı‘ bi’t-taleb ketb olundu.<br><br>Tahrîren fî-evâili şehri Ramazâni’l-mübârek li-sene seb‘a aşere ve elf.<br><br>Şühûdü’l-hâl: Rıdvan b. Abdullah, Yusuf b. Mahmud, el-Hâc Hasan b. Abdullah, Yusuf b. İbrahim ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11349"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11351"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o822"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>