﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 610<br>Hüküm no: 419<br>Orijinal metin no: [100b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Mahmud Efendi’nin Şâkire adlı cariyesini Ali Beşe’ye hibe ettiği</b><br><br>Mahmiye-i Galata dâhilinde Câmi‘-i Kebîr mahallesinde sâkine işbu bâ‘isüˈl-vesîka Ali Beşe b. Mehmed meclis-i şer‘-i şerîfde mahalle-i mezbûrede sâkin iken bundan akdem vefât eden Mahmud Efendi b. Bilal nâm kimesnenin verâseti zevceteyn-i metrûketeyn Cemile bt. Mehmed ve Nazile bt. Abdullah nâm hatunlardan gayrı zâhirde vâris-i ma‘rûfu olmamağla terekesinin rub‘ı zevceteyn-i mezbûreteyne ve selâse erbâ‘ı beytü’l-mâle isâbet etmeğin mezbûretân ile mahmiye-i mezbûre tevâbi‘i emîni olan Mehmed Ağa b. Yahya mahzarlarında üzerlerine da‘vâ ve takrîr-i kelâm edip müteveffâ-yı mezbûrun mülkü olup mülkünde olduğu hâlde bana hîbe ve teslîm eylediği işbu meclis-i şer‘de mevcûd orta boylu açık kaşlı Rusiyyetüˈl-asl Şâkire bt. Abdullah nâm câriyesini vech-i muharrer üzere bana hîbe ve teslîmini huzûr-ı Müslimînˈde ikrâr ve işhâd dahi etmişken hâlâ mezbûr ile emîn-i mezbûr vaz‘-ı yed murâd ederler suâl olunup men‘ olunmaları matlûbumdur dedikde gıbbeˈs-suâl veˈl-inkâr ve ba‘de talebiˈl-beyyine udûl-ı Müslimînˈden es-Seyyid el-Hâc Mehmed Çelebi b. es-Seyyid Hamid ve Ahmed Çelebi b. Mehmed nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-vakt müteveffâ-yı mezbûr hayatında câriye-i memlûkesini merkūm Ali Beşeˈye huzûrumuzda hîbe ve teslîm ol dahi kabz edip biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle bi-vech ta‘arruzdan mezbûrûn men‘ olunup mâ vaka‘a biˈt-taleb ketb olundu.<br><br>Fî 15 min-Zilhicce sene [10]84.<br><br>Şuhûdüˈl-hâl: Hüseyin Efendi b. İsmail, Mustafa Efendi b. Zeynelabidin, Ali Efendi b. Mehmed, el-Hâc Hasan Hamamcı, Mahmud Çelebi b. Mustafa, İbrahim b. Ramazan, Ahmed b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21482"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21484"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b610"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o927"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>