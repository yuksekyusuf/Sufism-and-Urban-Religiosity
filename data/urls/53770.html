﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 496<br>Hüküm no: 745<br>Orijinal metin no: [61b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kigork ve Agop’un müştereken kiraladıkları bağa süresi dolmadan yapılan müdahalenin men edilmesi</b><br><br>Ma‘rûz;<br><br>Medîne-i Üsküdar’a tâbi‘ Kādı karyesi mütemekkinlerinden Kigork ve Agop veledey Karabet nâm zimmîler medîne-i mezbûrede mahfil-i bâbda meclis-i şer‘-i hatîrde zikri âtî bağ-ı mahdûd-ı münâza‘un-fîhe vâzı‘ü’l-yed olan Bostanî Osman Ağa b. Ömer nâm kimesne mahzarında gāib ani’l-meclis Kapamacı Rapail nâm zimmî karye-i mezbûre kurbünde Moda nâm mahâlde vâki‘ mâlik olduğu ma‘lûmü’l-hudûd ve’l-müştemilât bir kıt‘a bağını bin iki yüz dört senesi rûz-ı Kasım’ı ibtidâsından beş senesi rûz-ı Kasım’ı duhûlüne değin otuz guruş ücret tesmiyesiyle bize maktû‘an îcâr, biz dahi ba‘de’l-istîcâr bağ-ı mahdûdun tımarına doksan üç guruş yirmi beş para dahi masrûfumuz olmuş iken gāib-i merkūm bağ-ı mahdûd-ı mezkûru bizim gıyâbımızda bilâ-feshi’l-icâre mezbûr Osman Ağa’ya semen-i ma‘lûm ve makbûza bâtten bey‘ u teslîm edip ol dahi bizi bağ-ı mezkûrun menfa‘atinden men‘ etmekle müdâhalesi def‘ ve bağ-ı mahdûdu bize teslîme tenbîh olunmak matlûbumuzdur deyü ba‘de’d-da‘vâ ve’l-istintâk ve’l-ikrâr mûcebiyle bağ-ı mezkûrdan ecel-i merkūm hulûlüne değin keff-i yed edip ta‘arruz etmemek üzere mezbûr Bostanî Osman Ağa’ya şer‘an tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 21 min-Za sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53769"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53771"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b496"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1037"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>