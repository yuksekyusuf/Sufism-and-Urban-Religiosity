﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 294<br>Hüküm no: 182<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şehit Kolağası Abbas Ağa’nın varislerinin alacak iddiasıyla İbrahim Beşe’ye açtıkları davada haksız bulundukları</b><br><br>Mahmiye-i İstanbul’da Molla Hüsrev mahallesi ahâlîsinden ve Dergâh-ı âlî yeniçerileri ocağında kul kethüdâsı olup işbu sene-i mübârekede Nemçe keferesi ma‘rekesinde şehîden vefât eden Abbas Ağa b. Şahin Mehmed’in verâseti kebîre kızı Atike Hatun ile sagīr oğlu Ebubekir’e münhasıra olduğu şer‘an zâhir oldukdan sonra sagīr-i mezbûrun tesviye-i umûruna kıbel-i şer‘den mansûbe vasiyesi mezbûre Atike Hatun tarafından husûs-ı âti’l-beyânda müseccel vekîli Halil Odabaşı b. Abdullah mahfil-i kazâda mahmiye-i mezbûrede Karabaş mahallesinde sâkin müteveffâ-yı mezbûrun hayâtında tüfenkçibaşısı işbu bâ‘isü’l-kitâb el-Hâc İbrahim Beşe b. el-Hâc Mehmed mahzarında bi’l-vekâle üzerine da‘vâ ve takrîr-i kelâm edip müteveffâ-yı mezbûr Abbas Ağa b. Şahin Mehmed’in mezbûr el-Hâc İbrahim Beşe zimmetinde cihet-i karz-ı şer‘îden üç yüz guruş hakkı olup meblağ-ı mezbûru kable’l-ahz fevt olmağla mezbûr İbrahim Beşe’den bi’l-vekâle taleb ederim suâl olunsun dedikde gıbbe’s-suâl mezbûr İbrahim Beşe cevâbında zimmetim olan meblağ-ı mezbûr üç yüz guruşu târîh-i kitâbdan dokuz ay mukaddem Şente nâm mevzi‘de huzûr-ı Müslimînde müteveffâ-yı mezbûra tamâmen def‘ u teslîm ol dahi yedimden alıp kabz etmekle meblağ-ı mezbûr talebinden zimmetim berî olmuşdur deyü def‘le mukābele ve istintâk olunsun dedikde gıbbe’l-istintâk ve’l-inkâr mezbûr el-Hâc İbrahim Beşe’den def‘-i meşrûhuna beyyine taleb olundukda udûl-ı Müslimînden merhûm-ı mezbûrun etbâ‘ından Karabaş mahallesinde sâkin Mustafa Beşe b. Ahmed ve Ahmed Beşe b. Ömer li-ecli’ş-şehâde meclis-i şer‘a hâzırân [olup] istişhâd olundukda fi’l-hakīka müteveffâ-yı mezbûr Abbas Ağa b. Şahin Mehmed’in işbu müdde‘î-i mezbûr el-Hâc İbrahim Beşe zimmetinde cihet-i karzdan olan üç yüz guruşu târîh-i kitâbdan dokuz ay mukaddem mevzi‘-i mezbûrda bizim huzûrumuzda tamâmen def‘ u teslîm ol dahi yedinden alıp kabz eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm kayd-şüd.<br><br>Fî 3 Zilka‘de sene 1109<br><br>Şuhûdü’l-hâl: Mukayyid Mustafa Efendi b. Mehmed, es-Seyyid Abdülmuti Efendi b. ( ), Uşşâkī Mehmed Efendi, Hasan Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=37125"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37127"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1192"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>