﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 314<br>Hüküm no: 334<br>Orijinal metin no: [129-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mâbeyn-i Hümayun’da çalışan memurlarca dairelere yazılan tezkirelerin Mâbeyn-i Hümayun Başkitabeti’nden tasdik olunması</b><br><br>İstanbul Kādılığı’na,<br><br>Fazîletlü Efendim Hazretleri,<br><br>Mâbeyn-i Hümâyûn-ı mülûkâneye me’mûr ve mensûb bi’l-cümle bendegân taraflarından her ne sûretle olur ise olsun iltimâs ve tavsiyeyi hâvî devâire tezkire yazılacak olur ise o misillü iltimâs ve tavsiyenâmelerin ol bâbda bir gûne icrâatda bulunulmaksızın atebe-i ulyâya li-ecli’t-takdîm tezkire-i mahsûsaya leffen başkitâbet makāmına gönderilmesi ve kezâlik bendegândan birinin devâirden birine da‘vâsı [ve]ya bir işi düşecek olursa o da‘vâ [ve]ya işin neden ibâret olduğunun tarafından evvel-emirde Başkitâbet’e bildirilerek icrâ kılınacak tahkīkāt üzerine başkitâbetden tasdîk olunması usûl ittihâz buyrulduğundan bendegâna âid de‘âvî ve umûrun başkitâbetin tasdîki olmadıkça rü’yet olunmaması mukaddemâ şeref-sâdır olup ta‘mîmen teblîğ kılınan irâde-i seniyye-i hazret-i hilâfet-penâhî ile mukarrer olduğu hâlde bazı yerlerde karâr-ı vâkı‘a ri‘âyet edilmemekde olduğu mesmû‘-ı âlî buyrulduğundan ba‘de-ezîn bu bâbda müttehaz olan usûlün muhâfazasına fevka’l-âde i‘tinâ ve dikkat olunması te’kîden şeref-sâdır olup Mâbeyn-i Hümâyûn Başkitâbet-i celîlesinden bâ-tezkire-i husûsiye teblîğ olunan irâde-i seniyye-i cenâb-ı mülûkâne iktizâ-yı celîlinden bulunmuş ve keyfiyet umûm devâir ile vilâyâta ve doğrudan doğruya idâre olunan mutasarrıflıklara teblîğ edilmiş olduğu beyânıyla Bâb-ı Fetvâ-penâhîce dahi ber-mantûk-ı emr u fermân-ı hümâyûn îfâ-yı muktezâsı bâ-tezkire-i sâmîye izbâr olunmuş ve devâir-i müte‘allikaya teblîgāt icrâ kılınmış olmağla dâire-i behiyelerince hükm-i celîl irâde-i seniyyeye tevfîk-i mu‘âmele ile lâzım gelenlere tenbîhât-ı mukteziye îfâsına himmet buyurulması siyâkında tezkire-i senâverî terkīm kılındı.<br><br>Fî 29 Muharrem sene 310, fî 10 Ağustos sene 308.<br><br>Şeyhülislâm<br><br>Mehmed Cemaleddin</p>          <br><a title="Önceki sayfa" style="text-decoration:none" href="./ayrmetin.php?idno=36258"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36260"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>