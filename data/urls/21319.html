﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 378<br>Hüküm no: 255<br>Orijinal metin no: [58b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hazinedar İbrahim Çelebi b. Ahmed’in terekesinin, karısı Emine ile yeğeni Hüseyin Odabaşı’na ait olduğu</b><br><br>Fiˈl-asl vilâyet-i Anadoluˈda Karahisâr-ı Sahib sancağında Penşenbih kazâsında Mübârek nâm karyeden olup hâlâ mahmiye-i Galata tevâbi‘inden kasaba-i Fındıklıˈda sâkin işbu bâ‘isüˈl-kitâb Hüseyin Odabaşı b. Ali b. Kara Nasuh nâm râcil meclis-i şer‘-i hatîr-i lâzımüˈt-tevkīrde mahmiye-i mezbûrede Muhyiddin Efendi mahallesinden olup vilâyet-i Rumeliˈnde medîne-i Yenişehirˈde bundan akdem vefât eden Hazînedâr İbrahim Çelebi b. Ahmed nâm kimesnenin kendüden sonra vefât eden Çelebi[ˈnin] sagīr oğlu Ahmedˈin vâlidesi olup muhallefâtına vâzi‘atüˈl-yed olduğu şer‘an sâbit olan Emine bt. Mahmud nâm hatun mahzarında üzerine da‘vâ ve takrîr-i kelâm edip müteveffâ-yı mezbûrun [59a] babası merkūm İbrahim Çelebiˈnin babası mezbûr Ahmed benim babam mersûm Ali li-ebeveyn karındaşlar olup babaları ismi Kara Nasuh ve anaları ismi Hundî Hatun ve maskat-ı re’sleri zikrolunan Mübârek karyesi olup ber-vech-i muharrer ben mezbûr Ahmedˈin usûbet-i nesebiye cihetinden vârisi olup terekesi ancak anası mezbûre Emine ile bana isâbet eder iken elhâletü hâzihî merkūme Emine Hatun hisseyi vermekde ta‘allül eder suâl olunsun dedikde gıbbeˈs-suâl veˈl-inkâr müdde‘î-i mezbûrdan da‘vâsına mutâbık beyyine taleb olundukda udûl-ı Müslimînˈden fiˈl-asl karye-i mezbûrede olup hâlâ kasaba-i Tophâneˈde Sakabaşı mahallesinden olan el-Hâc Mehmed b. Ramazan ve mahalle-i mezkûre Muhyiddin Efendi mahallesi sükkânından Ramazan b. Receb nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-vâki‘ müdde‘î-i mezbûr Hüseyin Odabaşıˈnın babası mezbûr Ali müteveffâ-yı mezbûr Ahmedˈin babası merkūm İbrahim Çelebiˈnin babası mezkûr diğer Ahmed li-ebeveyn karındaşlarıdır merkūmân diğer Ahmed ile Aliˈnin babaları ismi Kara Nasuhˈdur ve anaları ismi Hundî Hatundur ve maskat-ı re’sleri kazâ-i mezkûrda zikrolunan Mübârek Tepesi deyü ma‘rûf karyedir vech-i muharrer üzere müdde‘î-i merkūm Hüseyin Odabaşı müteveffâ-yı mezbûr Ahmedˈin usûbet-i nesebiye cihetinden vârisidir verâseti anası mezbûre Emine Hatun ile müdde‘î-i merkūma münhasıradır bunlardan gayrı vârisi olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’itiˈl-kabûl şehâdetleri makbûle olmağın mûcebiyle ba‘deˈl-hükmiˈş-şer‘î mâ vaka‘a biˈt-taleb ketb olundu.<br><br>Fiˈl-yevmiˈs-sânî min-Recebiˈl-ferd li-sene erba‘a ve semânîn ve elf.<br><br>Şuhûdüˈl-hâl: Abdullah Efendi b. Ali el-imâm, Osman b. Abdullah, Mustafa Çelebi b. Mehmed, Ahmed Beşe b. Mustafa, Ali Beşe</p>          <br><a title="Önceki sayfa" style="text-decoration:none" href="./ayrmetin.php?idno=21318"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21320"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b378"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o969"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>