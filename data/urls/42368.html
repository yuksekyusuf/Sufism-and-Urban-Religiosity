﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 236<br>Hüküm no: 262<br>Orijinal metin no: [49b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zaim Ali Ağa’ya sahte evrakla han satışına kefaletinden dolayı olan borcunu ödemesi hususunda Süleyman Ağa’ya tenbihte bulunulması</b><br><br>Bâ-hatem-i hazret-i efendi<br><br>Ma‘rûz,<br><br>Sâhib-i arzuhâl Za‘îm el-Hâc Ali Ağa b. İbrahim meclis-i şer‘-i münîrde derûn-ı arzuhâlde mezkûrü’l-ism Süleyman Ağa b. İbrahim mahzarında Çukadâr İsmail b. Mehmed hâzır iken târîh-i i‘lâmdan altı ay mukaddem gāib ani’l-beled el-Hâc Mustafa Ağa b. Derviş Mehmed b. Abdullah Galata’da Kürkçüler başında vâki‘ kârgir bir hanı Hürrem Çavuş Vakfı’ndan tasarrufunda olmak üzere bir müzevver temessük ve bir sahte mütevellî ve mezbûr Çukadâr İsmail Vakfı’nın câbîsi olmak üzere yedimden iktirâz ve kabz ve kendi masârıfına sarfla istihlâk eylediği altı bin guruş mukābelesinde ma‘rifetleriyle vefâen bana ferâğ ve mezbûr Selim Ağa meblağ-ı mezkûr altı bin guruşun edâsına bi’l-emr ve’l-kabûl kefîl ve zâmin olup lâkin ferâğ husûsunun aslı olmamağla meblağ-ı mezkûr altı bin guruşu ber-vech-i muharrer kefâletine binâen mezbûr Selim Ağa’dan hâlâ taleb ederim deyü ba‘de’d-da‘vâ ve’l-inkâr müdde‘î-i mezbûr Za‘îm el-Hâc Ali Ağa ber-vech-i muharrer müdde‘âsını lede’t-tezkiye şehâdetleri makbûle olan Mustafabey mahallesinden el-Hâc İsmail Ağa b. İbrahim ve Gedikpaşa’da Divâne Ali mahallesinde Mehmed Ağa b. Hüseyin şehâdetleriyle muvâcehesinde vech-i şer‘î üzere isbât etmeğin mûcebiyle meblağ-ı mezkûr altı bin guruşu bi-hükmi’l-kefâle müdde‘î-i mezbûr Za‘îm el-Hâc Ali Ağa’ya edâ ve teslîme mezbûr Selim Ağa’ya tenbîh olunduğu huzûr-ı âlîlerine i‘lâm aolundu.<br><br>Fî 27 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42367"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42369"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>