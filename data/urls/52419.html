﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 119<br>Hüküm no: 109<br>Orijinal metin no: [33a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salomon Yahudinin terekesi</b><br><br>Medîne-i Üsküdar’a tâbi‘ Kuzguncuk karyesinde sâkin iken bundan akdem müstağrak bi’d-düyûn olduğu hâlde hâlik olan Salomon v. İsak v. Mosi nâm Yahûdinin verâseti zevce-i metrûkesi Hanola bt. Mosi nâm Yahûdiyeye ve sulbî kebîr oğulları İsak ve Arslan nâm Yahûdiler ile sagīr oğulları Nesim ve Haydar’a ve sulbiye kebîre kızları Hrisni ve Lemye ve Ester nâm Yahûdiyelere isâbeti şer‘an tahakkukundan sonra verese-i kibâr tereke-i hâlik-i mezbûrdan kasr-ı yed etmeleriyle düyûn-ı müsbeteseni terekesinden edâya bir vasî nasb u ta‘yîn olunmak lâzım ve mühim olmağın vesâyet uhdesinden gelmeğe kādir idiği lede’ş-şer‘ mütehakkık olan karye-i mezbûreden Yasef v. David nâm Yahûdi kıbel-i şer‘den ber-vech-i muharrer vasî nasb u ta‘yîn olundukdan sonra medîne-i Üsküdar’da Bitpazarı ahâlîsi hâzır oldukları hâlde ba‘de’l-müzâyede hâlik-i merkūmun fürûht olunan terekesi defteridir ki ber-vech-i âtî zikr olunur.<br><br>Hurrire fi’l-yevmi’l-hâmis ve’l-ışrîn min-Zilka‘deti’ş-şerîfe sene 1150<br><br>Mâî çukaya kaplı cılkafa kürk 6000 akçe Köhne sincab nâfesi kürk 410 akçe Köhne sincab kürk 1080 akçe Müsta‘mel biniş sincab kürk 2260 akçe Alaca kutnî anteri 900 akçe Beyâz alaca kaftan 1010 akçe Mor kanaviz çakşır 620 akçe Siyâh çuka ferâce 2500 akçe Sûreti alaca kaftan 960 akçe Sûreti alaca anteri 400 akçe Kırmızı yeşimî kaftan 730 akçe Mor şal kuşak 1410 akçe Alaca anteri 180 akçe Kutnî anteri 550 akçe Bogası kapama 535 akçe Alaca müsta‘mel kaftan 1015 akçe Gömlek 3, don 3, ocak 3, köhne bohça 2 720 akçe Evrenşâhî zıbın 160 akçe Siyâh sof ferâce 1800 akçe Çuka çakşır 805 akçe Kaneviz nîmten 810 akçe Canfes çakşır 480 akçe Köhne kuşak 90 akçe Sandık ma‘a kilid 180 akçe Kavuk 2 ve siyâh sarık 2 180 akçe Yanya zarfı fincan 4 135 akçe Meksûr fincan 2 ve kâse 1 100 akçe Def‘a fincan 2 50 akçe Güğüm 1 550 akçe Kapaksız tencere 900 akçe Kadayıf tâbesi 2 240 akçe Kalay lengeri 3 125 akçe Şam‘dân 3 320 akçe Leğen 1, ibrik 1, kahve ibriği 2 310 akçe Orta sini 900 akçe Bakır mangal 520 akçe Şabka ve pabuç 160 akçe Kadife yasdık 15 5420 akçe Mâî velense 3 3010 akçe Minder 5, mısır hasırı 2 2500 akçe Alaca döşek 610 akçe Sandal müsta‘mel yorgan 1 400 akçe Yanbolu kebesi 1 215 akçe Baş yasdığı 2 130 akçe Çârşeb 1 80 akçe Yorgan 840 akçe Çârşeb 1 60 akçe İskemle ve taka tuka faraş 100 akçe Kilim 1 270 akçe Mor yağmurluk 1350 akçe Çinili sîm sâ‘at 2000 akçe Cem‘an yekûn: 47070 akçe<br><br>Minhâ el-ihrâcât:<br><br>İlkā-i hafr için 1800 akçe Dellâliye 240 akçe Ücret-i kayık 90 akçe Harc-ı defter 360 akçe Yekûn-i mesârif 2490 akçe<br><br>Sahhe’l-bâkī: 4458 akçe. Meblağ-ı bâkī-i merkūm yed-i vasîde olduğu bu mahalle şerh verildi.<br><br>Hâlik-i mezbûrun zevcesi Hanola Nasrâniye hâlik-i merkūm zimmetinde sekiz bin beş yüz guruş mehr-i müeccel hakkımı şuhûd-ı udûlle sâbit ve ba‘de’t-tahlîfi’ş-şer‘î hüccet-i şer‘iyye mûcebince meblağ-ı merkūm terekesinden [edâ] lâzım gelmişdir. Karye-i mezbûre sâkinlerinden Mayer nâm sagīrin vasiyesi Ebe Livarna Nasrâniye hâlik-i mezbûr zimmetinde mâl-ı sagīr yedi yüz guruş olduğu şuhûd-ı udûlle sâbit ve hüccet-i şer‘iyye mûcebince meblağ-ı merkūm terekesinden [edâ] lâzım gelmişdir.<br><br>Hâlik-i mezbûrun sâbit olacak sâir deyni ihbâr olunduğundan guremâ [ya tevzî‘] olunmayıp tevkīf olunmuşdur.</p>          <br><a title="Önceki sayfa" style="text-decoration:none" href="./ayrmetin.php?idno=52418"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52420"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o306"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>