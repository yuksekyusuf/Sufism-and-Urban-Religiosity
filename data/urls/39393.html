﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 126<br>Hüküm no: 101<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Bağdâdî Mehmed Çavuş’un vârisleri arasında hisse satışının gerçekleştirildiği</b><br><br>Bundan akdem mahmiye-i Kostantiniyye’de Emin Bey mahallesi sükkânından olup âti’z-zikr menzilin mâliki olan Bağdâdî Mehmed Çavuş müteveffâ oldukda verâseti sulbî oğulları Ömer Ağa ve Ali’ye ve sulbiye kızları Rukiye ve Hatice ve Fâtıma ve Âişe’ye münhasıra olup kable’l-kısme mezbûre Rukiye dahi müteveffât olup verâseti vâlidesi Nazenin bt. Abdullah’a ve li-ebeveyn karındaşı mezbûr Ömer Ağa’ya münhasıra olup kable’l-kısme mezbûr Ali dahi müteveffâ olup verâseti vâlidesi Saliha bt. Abdullah’a ve li-ebeveyn kız karındaşı mezbûre Hatice’ye ve li-üm karındaşı Ahmed’e ve li-üm kız karındaşı Kaya’ya münhasıra olup kable’l-kısme mezbûre Hatice dahi müteveffât olup verâseti vâlidesi mezbûre Saliha’ya ve li-eb karındaşı Ahmed’e ve li-üm kız karındaşı Kaya’ya ve li-eb karındaşı mezbûr Ahmed Ağa’ya ve li-eb kız karındaşları mezbûretân Âişe ve Fâtıma’ya münhasıra olup kable’l-kısme mezbûre Fâtıma dahi müteveffât olup verâseti vâlidesi Zibâ’ya ve li-ebeveyn kız karındaşı mezbûre Âişe’ye ve li-eb karındaşı mezbûr Ömer Ağa’ya münhasıra olup kable’l-kısme mezbûr Ahmed dahi müteveffâ olup verâseti vâlidesi mezbûre Saliha’ya ve li-ebeveyn kız karındaşı mezbûre Kaya’ya ve li-eb karındaşı Pîrî’ye ve li-eb kız karındaşı Şemsi’ye münhasıra olup kable’l-kısme mezbûre Kaya dahi müteveffât olup verâseti vâlidesi mezbûre Saliha’ya ve li-üm karındaşı Mustafa’ya ve li-eb karındaşı Pîrî’ye ve li-eb kız karındaşı Şemsi’ye münhasıra olup kable’l-kısme mezbûr Mustafa dahi müteveffâ olup verâseti vâlidesi mezbûre Saliha’ya ve babası Üveys nâm kimesneye münhasıra olup kable’l-kısme mezbûre Nazenin dahi müteveffât olup verâseti zevci Faik Çavuş’a ve oğlu mezbûr Ömer Ağa’ya münhasıra olup kable’l-kısme mezbûre Ziba dahi müteveffât olup verâseti zevci mezbûr Faik Çavuş’a ve sadriye kızı mezbûre Âişe’ye münhasıra olmağla ve zikri caʼî olan menzil ile’l-ân beyne’l-verese taksîm olunmamağla bi tarîki’l-münâsahati’ş-şer‘iyye altı bin dokuz yüz on ikiden tashîh-i mesʼele olunup altı bin dokuz yüz on iki sehimden üç bin üç yüz kırk sekiz sehmi mezbûr Ömer Ağa’ya ve bin yedi yüz elli beş sehmi merkūme Âişe’ye ve sekiz yüz altmış dört sehmi mezbûre Saliha’ya ve beş yüz on iki sehmi mezbûr Pîrî’ye ve iki yüz elli altı sehmi mezbûr Şemsi’ye ve doksan altı sehmi merkūm Üveys’e ve seksen bir sehmi mezbûr Faik Çavuş’a intikāl eylediği hâkim-i muvakkı‘u’l-kitâb huzûrunda zâhir ve mütebeyyin ve mütehakkık ve müte‘ayyin oldukdan sonra mezbûr Pîrî tarafından hisse-i ma‘hûdesini bey‘a ve semenini kabza vekîl olup vekâleti Abdülbasîr b. Mustafa ve Ali Bey b. Nurullah şehâdetleriyle mahfil-i hasmda sâbite olan fahrü’l-müderrisîn mevlânâ Süleyman Efendi b. Şeyh Mehmed mahfil-i şer‘-i hatîr-i lâzımü’t-tevkīrde bâ‘isü’l-kitâb mezbûr Ömer Ağa muvâcehesinde bi’l-vekâle ikrâr-ı tâm ve takrîr-i kelâm edip sadr-ı sahîfede mastûr olduğu üzere müteveffâ-yı mezbûr Bağdâdî Mehmed Çavuş’un terekesinden olup mahalle-i mezkûrede vâkı‘ tarafeyni Himmet Çavuş mülkü ile Hocazâde demekle ma‘rûf kimesne mülküne ve tarafeyn-i âhareyni tarîk-i âmma müntehî ve muhavvata‘a-i hâriciyyesi dokuz beyt-i ulvîyi ve bir ahırı ve bir beyt-i süflâyı ve mahzeni ve su kuyusunu ve kenîfi ve cüneyneyi muhtevî ve muhavvata‘a-i dâhiliyyesi dört beyt-i süflâyı ve üç beyt-i ulvîyi ve matbahı ve hamamı ve kilârı ve kenîfi müştemil olan menzilden münâsaha-i ma‘hûde mûcebince altı bin dokuz yüz on iki sehimden müvekkil-i mezbûrînin beş yüz on iki sehm hisse-i mevrûsesini vekâletim hasebiyle müşârun-ileyh Ömer Ağa’ya bey‘-i bâtt-ı kat‘î ile kırk bin fıddî akçeye bey‘ edip kabz-ı semen ve teslîm-i semen eyledim dedikde gıbbe’t-tasdîk ve’t-taleb mâ vaka‘a ketb olundu.<br><br>Hurrire fî-evâhiri Şa‘bâni’l-mu‘azzam [sene selâse ve selâsîn ve elf]<br><br>Şuhûdü’l-hâl: Umdetü erbâbi’t-tahrîr ve’l-kalem Kurd Efendi kâtib-i Dîvân-ı hümâyûn, zahrü’l-cüyûş ve’l-cünûd Faik Çavuş b. Abdülvedud, zahrü’l-müderrisîn Mevlânâ Ahmed Efendi eş-şehîr Asîrzâde Efendi el-Burûsî, zahrü’l-akrân Süleyman Bey b. Nurullah el-bevvâb, zahrü’l-cüyûş İsmail Çavuş b. Nimet, el-Hâc Ahmed b. el-Hâc Sefer, Ali Bey b. Nurullah, Ömer b. el-Hâc Ahmed, Süleyman b. Mustafa, Abdi b. Veli, el-Hâc Hasan b. Hüseyin, zahrü’l-kuzât Ahmed Ağa reîsü’l-muhzır, ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39392"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39394"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b126"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o419"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>