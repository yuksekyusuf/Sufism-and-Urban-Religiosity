﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 165<br>Hüküm no: 118<br>Orijinal metin no: [77-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hasan Rasih Paşa’dan vârislerine kalan sahilhane, ma-i leziz ve bağın satılmasına izin verildiği</b><br><br>Mustafa, izinli vekâlet<br><br>Numara: 118, 6.906 guruş<br><br>Ümerâ-i Mısriye’den olup hudâvendigâr-ı esbak cennet-mekân Sultan Abdülhamid Hân-ı evvel -tâbe serâhû- hazretleri evkāf-ı şerîfeleri müsakkafâtından medîne-i Üsküdar’a muzâfe Beylerbeyi nâm mahâlde bir bâb sâhilhânede mukīm iken bundan akdem irtihâl-i dâr-ı bekā eden Hasan Rasih Paşa necli’l-merhûm Cezâyirli es-Seyyid Ahmed Efendi’nin mahrûse-i mezkûrede sâkinler sulbî sagīr mahdûmları Mehmed ve Mahmud ve Muhsin ve Hasan ve Hüseyin beyler ile sulbiye sagīre kerîmeleri Fatıma ve İhsan ve Şerife hanımların bâ-hüccet-i şer‘iye vasîyy-i mansûbları yine mahrûse-i mezkûrede sâkin Ahmed es-Sabâhî b. el-merhûm eş-Şeyh Ahmed es-Sabâhî b. el-merhûm Mehmed es-Sabâhî ile müteveffâ-yı mûmâ-ileyhin sulbiye kebîre kerîmesi olup yine mahrûse-i mezkûrede sâkine iffetlü Zeyneb Zekiye Hanım tarafından ber-vech-i âtî vekâlet iddi‘â eden Mîrgün’de sâhilhâne-i Mısriye memûru Giridî izzetlü Ali Bey b. el-merhûm Ahmed Efendi zikirleri âtî bir bâb sâhilhâne ve mâ-i lezîz ve bağa bi’l-emâne vaz‘-ı yedi mütehakkık olan zikr olunan Beylerbeyi Câmi‘-i şerîfi imâmı mekremetlü Rıfat Efendi b. el-Hâc Mehmed Emin mahzarında üzerine da‘vâ ve takrîr-i kelâm edip müşârün-ileyh Sultan Abdülhamid Hân-ı evvel hazretleri evkāf-ı şerîfeleri müsakkafâtından sâlifü’z-zikr Beylerbeyi nâm mahâlde kâin ma‘lûmü’l-hudûd ve’l-müştemilât şehriye iki yüz kırk yedi buçuk akçe icâre-i müeccelelü bir bâb sâhilhâne derûnunda cârî yine vakf-ı müşârün-ileyh <<müsakkafâtından>> müstegallâtından kanavât müsennâtına teba‘iyetle bir masura mâ-i lezîz ve verâsında kâin yine vakf-ı müşârün-ileyh müsakkafâtından kezâlik ma‘lûmü’l-hudûd dokuz bin beş yüz dört akçe dört pul icâre-i mu‘accelelü derûnunda köşkü müştemil bir kıt‘a bağdan her biri müteveffâ-yı müşârün-ileyhin bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sıgār-ı mûmâ-ileyhim ile kebîre-i gāibe-i mûmâ-ileyhâya hasbe’l-âde itsâ‘an intikāl edüp lâkin kebîre-i gāibe-i mûmâ-ileyhâ zikr olunan sâhilhâne ve bağı ve mâ-i lezîz-i mezkûrlardan tis‘a hisselerini âhara ferâğ murâd edüp sâlifü’z-zikr sâhilhâne ve köşk ânen fe-ânen müşrif-i harâb olup hâsılları harçlarına vefâ etmeyip ve mâ-i lezîz-i mezkûrun kanavâtı ile bağ-ı mezkûrun kürûm ve eşcârı dahi mürûr-ı ezmine ile telef ve zâyi‘ olacağı zâhir ve bedîdâr olup ol-vechile bekāları sıgār-ı mûmâ-ileyhim haklarında muzır ve gayr-ı müfîd olmağla sâhilhâne ve bağ ve mâ-i lezîz-i mezkûrdan sıgār-ı mûmâ-ileyhimin hisseleri dahi kebîre-i gāibe-i mûmâ-ileyhânın hisseleriyle ma‘an bedel-i misilleriyle bâ-re’y-i mütevellî âhara ferâğ ve bedelleri ahz ü kabz birle i‘mâl ve istirbâh olunup hâsıl olan ribhiyle ma‘an hıfz olunmak sıgār-ı mûmâ-ileyhim haklarında her vechile enfa‘ ve evlâ olduğuna binâen vasîyy-i gāibe-i mûmâ-ileyh Ahmed es-Sabâhî Efendi sâhilhâne ve mâ-i lezîz-i mezkûrlardan sıgār-ı mûmâ-ileyhimin hisselerini bedel-i misliyle bâ-re’y-i mütevellî âhara ferâğa kıbel-i şer‘den izin talebine ve ba‘de’l-izn kebîre-i gāibe-i mûmâ-ileyhânın hisseleri ma‘an ber-vech-i muharrer âhara ferâğa ve bedelini ahz ü kabza ve makbûzumu kendülere irsâl ve îsâle ve husûs-ı mezkûr mütevakkıf olduğu umûrun küllîsine yedimde olup sene-i sâbıkā Şevvâli’l-mükerreminin yirmi sekizinci günü târihiyle müverraha ve mahrûse-i mezkûre nâibi Kuyucaklızâde fazîletlü es-Seyyid Abdurrahman Nafiz Efendi’nin imzâ ve hâtemini hâviye bir kıt‘a hüccet-i şer‘iye mantûkunca vasîyy-i sâbit mûmâ-ileyh ile kebîre-i gāibe-i mûmâ-ileyhâdan her biri mahrûse-i mezkûre mahkemesinde nâib-i mûmâ-ileyh huzûrunda şühûd muvâcehesinde taraflarından beni gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl ve nâib-i menâb nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup sâhilhâne ve mâ-i lezîz ve bağ-ı mezkûrlardan keff-i yed ve bana teslîme mûmâ-ileyh Rıfat Efendi’ye tenbîh olunmak bi’l-vekâle murâdımdır dedikde gıbbe’s-suâl ol dahi hayatında sâhilhâne ve mâ-i lezîz ve bağ-ı mezkûru sıgār-ı mûmâ-ileyhim ile kebîre-i gāibe-i mûmâ-ileyhânın ber-vech-i muharrer intikālen tasarruflarında olup kendisi dahi vasîyy-i gāib-i mûmâ-ileyh ile kebîre-i gāibe-i mûmâ-ileyhânın teslîmleriyle bi’l-emâne vaz‘-ı yedini ikrâr mâ‘adâ mûmâ-ileyhin vekâlet müdde‘âsını inkâr edicek müdde‘î-i mûmâ-ileyhden ber-vech-i [78] muharrer vekâlet müdde‘âsına mutâbık beyyine taleb olundukda mahrûse-i mezkûre ahâlisinden Süleyman Ağa b. Hasan ve Abdülgani Ağa b. Ahmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd her biri müttefikü’l-lafz ve’l-ma‘nâ alâ-tıbku’l-müdde‘î bi’l-muvâcehe mufassalan edâ-i şehâdet-i şer‘iye etdiklerinde şâhidân-ı mezbûran Beylerbeyi mahallesi muhtâr-ı evveli Osman Efendi b. Ali ve muhtâr-ı sânî Kadri Efendi b. İbrahim’den evvelâ bâ-varaka-i mestûre sırran ve ba‘dehû ahâliden Hafız Halil Efendi b. Mehmed ve müderrisîn-i kirâmdan mekremetlü Mehmed Selim Efendi b. Hasan ve Kadri Efendi b. Mehmed ve Edhem Efendi b. Abdullah’dan dahi alenen lede’t-tezkiye adl ve makbûlü’ş-şehâde idikleri zeyl-i varaka-i mezkûreye tahrîr ve ihbâr olunmağın mûcebince ba‘de’l-hükm ve’t-tenbîh Dokuzuncu Dâire-i Belediyece i‘tâ kılınan bir kıt‘a tahmîn-i bedel pusulası mantûkunca sıgār-ı mûmâ-ileyhimin sâhilhâne ve mâ-i lezîz ve bağ-ı mezkûrlarda olan hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misilleri idiği bi’l-ihbâr zâhir olan lira-yı Osmânî yüz guruş hesâbıyla dört yük elli yedi bin yedi yüz yetmiş yedi guruş yirmi sekiz para mukābelesinde bâ-re’y-i mütevellî âhara ferâğa <<izin>> kıbel-i şer‘den müvekkili vasîyy-i nâib-i mûmâ-ileyhe izâfetle vekîl-i mûmâ-ileyh Ali Bey’e izin verilmeğin mâ-vaka‘a bi’t-taleb ketb olundu.<br><br>Fî 5 Safer sene [1]301<br><br>Şühûdü’l-hâl: Ömer Ağa b. Abdulkadir, Mehmed Ağa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12035"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12037"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>