﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 326<br>Hüküm no: 313<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimo v. Yorgi’nin menzil hisselerini validesi Peturye bt. Yani’ye sattığı</b><br><br>Mübâya‘a.<br><br>Mahmiye-i İstanbul’da Samatyakapısı kurbünden sâkin iken bundan akdem hâlik olan Todori nâm zimmînin verâseti zevce-i metrûkesi Peturye bt. Yani nâm Nasrâniye ve sulbî kebîr oğulları Dimo ve Yorgi ve kendiden sonra şeref-i İslâm ile müşerrefe olan el-Hâc Süleyman b. Abdullah’a münhasıra olduğu şer‘an zâhir ve mütehakkık oldukdan sonra tashîh-i mes’eleleri yirmi dört sehimden olup sihâm-ı mezbûrun üç sehmi mezbûre Peturye’ye ve yedi sehmi mezbûr Dimo ve Yorgi’ye ve yedişer sehmi dahi mezbûr el-Hâc Süleyman’a â’id olmağla mezbûr Yorgi meclis-i şer‘-i hatîr-i lâzımü’t-tevkīrde vâlidesi mezbûre Peturye muvâcehesinde ikrâr ve takrîr-i kelâm edip mahalle-i mezbûrede vâki‘ bir tarafı benim mülk-i âharım ve bir tarafı Sultan nâm Nasrâniye mülkü ve bir tarafı Kara Mustafa mülkü ve bir tarafı tarîk-i âm ile mahdûd olan mülk menzilde olan yedi hissemi mezbûre Peturye’ye sekiz bin akçe râyic fi’l-vakt fıddî akçeye bey‘-ı bâtt-ı sahîh-i şer‘î ile bey‘ u teslîm ol dahi minvâl-i muharrer üzere iştirâ ve kabûl eyledi dedikde, gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîren fi’l-yevmi’l-hâmis min-şehr-i Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: Ahmed Efendi b. el-Hâc İbrahim, Mustafa b. Mehmed, Rasûl b. Rıdvan, Mustafa b. İsa ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=25199"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25201"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1027"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>