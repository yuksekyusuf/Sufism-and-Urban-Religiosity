﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 182<br>Hüküm no: 170<br>Orijinal metin no: [42a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tebriz seferinde şehit olan İbrahim’in terekesi hususundaki talebin geçersiz olduğu</b><br><br>Mu‘ârazadan men‘.<br><br>Vilâyet-i Anadolu’da medîne-i Sivas ahâlîsinden olup hâlâ mahmiye-i İstanbul’da Mahmud Paşa kurbünde Tahtalıminâre demekle ma‘rûf hânda müsâfiren sâkin Dizdâr Mehmed Ağa b. Mahmud nâm kimesne meclis-i şer‘-i şerîf-i enverde bâ‘isü’s-sifr Bedros v. Danyel nâm zimmî muvâcehesinde üzerine da‘vâ ve takrîr-i kelâm edip yine medîne-i Sivas ahâlîsinden İbrahim b. Mehmed nâm kimesne târih-i kitâbdan bir sene mukaddem Tebriz seferine gider oldukda eşyâ-i memlûkesinden bir sandık eşyâsını mezbûr Bedros ile gāib ani’l-meclis şerîki Agop v. Sergiz nâm zimmîlere bi-tarîkı’l-emâne vaz‘ ve teslîm onlar dahi ahz u kabz eylediklerinden sonra mezbûr İbrahim zikrolunan Tebriz seferinde vefât edip verâseti min-ciheti’l-usûbeti’n-nesebiye bana münhasıra olmağla terekesini bana def‘ ve teslîme mesfûr Bedros zimmîye tenbîh olunmak bi’l-verâse murâdımdır dedikde gıbbe’s-suâl mesfûr Bedros cevâbında fi’l-hakīka mezbûr İbrahim hayatında ber-vech-i muharrer bir sandık eşyâsını memhûren bi-tarîkı’l-emâne bana vaz‘ ve teslîm ben dahi vech-i muharrer üzere ahz u kabz etmişidim. Lâkin mezbûr İbrahim vefât etmekle zâhirde vâris-i ma‘rûfu olmamağın Beytü’l-mâl-i hâssa emîni olan gāib ani’l-meclis es-Seyyid Mustafa Ağa zikrolunan sandık ve eşyâsını yedimden ahz u kabz etmişidi deyü def‘ ve mazmûnu min-külli’l-vücûh takrîrine muvâfık bir kıt‘a hüccet-i şer‘iye ibrâz edicek mezbûr Mehmed Ağa mazmûn-ı hüccet-i mezkûreyi ikrâr ve i‘tirâf etmeğin mûcebince mezbûr Mehmed Ağa bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fî-gurreti Zilhicceti’ş-şerîfe sene [1]143.<br><br>Şuhûdü’l-hâl: Mehmed Çelebi b. Abdullah, Kādızade İbrahim, Abdullah b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>