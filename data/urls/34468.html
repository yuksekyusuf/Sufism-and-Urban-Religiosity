﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 297<br>Hüküm no: 290<br>Orijinal metin no: [53b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muhsine Hanım’ın ekmek fırını ile gediğini kızı Ayşe Hanım’a sattığı</b><br><br>Ekmekçi fırını<br><br>Mahrûse-i Galata’ya muzâfe kasaba-i Kasımpaşa’da Acıçeşme kurbünde Kurd Çelebi mahallesinde sâkine Muhsine Hanım bt. el-Hâc Halil Ağa b. el-Hâc İbrahim’in dâmâdı ve tarafından husûs-ı âti’l-beyânda ikrâr ve takrîre ve i‘tâ-i hüccete vekîl olduğu zâtını ârifân es-Seyyid İbrahim Edhem Ağa b. Mehmed ve İsmail Ağa b. Süleyman şehâdetleriyle sâbit olan Selim Ağa b. Abdullah meclis-i şer‘-i münîrde müvekkile-i mezbûrenin sadriye kebîre kızı işbu bâ‘isetü’l-vesîka zâtı mu‘arrefe Âişe Hanım bt. el-Hâc Ebubekir tarafından zikri âtî husûsu tasdîka vekîli Kethüdâ Osman Ağa b. Abdülhamid mahzarında bi’l-vekâle ikrâr-ı tâm ve takrîr-i kelâm edip kayın vâlidem ve müvekkilem mezbûre kasaba-i mezkûrede Câmi‘-i Kebîr mahallesinde kâin bir bâb ekmekçi fırını ve fırın-ı mezkûra merbût Sirkeci Muslihiddin mahallesinde kâin Debbâğhâne değirmeni denmekle ma‘rûf altı horos yirmi dört re’s bârgirli bir bâb değirmen derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin yirmi dört sehm i‘tibârıyla sekiz sehmi Ali Ağa’nın ve dört sehmi merkūm es-Seyyid İbrahim Edhem Ağa’nın ve dört sehmi Havva Hatun’un ve mâ‘adâ sekiz sehmi akd-i âti’z-zikrin sudûruna değin benim bâ-hüccet-i şer‘iyye yedimizde mülkümüz olmağla gedik-i mezkûrdan ben ber-minvâl-i muharrer mâlike olduğum sekiz sehm hisse-i şâyi‘amı tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ve müştereklerimin izinleriyle kızım müvekkile-i mezbûreye dört bin guruşa bey‘ ü temlîk ve vech-i lâyıkı üzere teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl edip semen-i mezkûr dört bin guruşu bana def‘ ü teslîm ve ben dahi yedinden ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ eyledik fîmâ-ba‘d hisse-i mezkûrede benim aslâ ve kat‘â alâka ve medhalim kalmayıp müşteriye-i müvekkile-i mezbûre Âişe Hanım’ın mülk-i müşterâsı ve hakk-ı sırfı olmuşdur dedi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 22 Rebî‘ülâhir sene 1247<br><br>Şuhûdü’l-hâl: el-Hâc Ahmed Ağa b. el-Hâc Said, es-Seyyid Mustafa Ağa b. Ali, Kethüdâ-i muhzırân İsmail Ağa b. ( ), Odacı Hüseyin Çelebi b. Yusuf, Ali Ağa b. el-Hâc Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=34467"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34469"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b297"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o510"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>