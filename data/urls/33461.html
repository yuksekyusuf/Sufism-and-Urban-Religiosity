﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 83<br>Hüküm no: 34<br>Orijinal metin no: [7b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kumkapı’daki dükkânı yanan Berber Ahmed’in, gediğini başka yere nakletmek istediği</b><br><br>Berber gediği nakli<br><br>Ma‘rûz<br><br>Sâdır olan fermân-ı âlî-şâna imtisâlen işbu arzuhâl ve derkenâra merbût olan hüccet-i şer‘iyyeye nazar olundukda İstanbul’da Kumkapı kurbünde İbrahim Paşa Câmi‘-i şerîfi civârında keresteci karşısında Seyyid Mustafa Usta’nın üst yanında kâin Başmuhâsebe’de Mehmed ismine mukayyed şurût-ı nizâma dâhil ve mu‘teber bir bâb berber dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme mezbûr Mehmed Usta’nın fevtinden sonra veresesinden bâ-hüccet-i şer‘iyye şirâen mâlı iken dükkân-ı mezkûr bundan akdem ol havâlîde bi-kazâillâhi te‘âlâ vukū‘ bulan harîkde muhterik oldukda mülk sahibi binâdan imtinâ‘ ve binâ eylediği takdîrce kirâ-yı kadîminden ziyâde mutâlebe eylediğine binâen harîkden tahlîs olunmuş olan âlât-ı gedik-i mezkûrun şurût-ı nizâma tatbîkan mahâll-i âhara nakli lâzım geldiği beyânıyla kurb ve civârında keresteci dükkânı karşısında tabîb ve terzi dükkânları beynlerinde kâin bâ-temessük-i mütevellî bi’l-icâreteyn tasarrufunda olup derûnunda kimesnenin mu‘teber gediği olmayan bir bâb dükkâna nakille ismine tashîhan kayd ve şurûtu mûcibince nakli derciyle yedine sûret i‘tâsını sahib-i arzuhâl Berber Ahmed istid‘â eylediği mefhûm-ı arzuhâlden müstebân ve fi’l-vâki‘ gedik-i mezbûr kalem-i mezbûrda mukayyed ve taht-ı nizâma dâhil ve mu‘teber kadîm gediklerden ve bu makūle mukayyed berber gediklerinin nakl ve ismine tasrîhan sûret i‘tâsı iktizâ ettikde taraf-ı şer‘den ba‘de’l-i‘lâm sûret verilmek şurûtundan olduğu derkenârdan müstefâd ve nümâyân ve gedik-i mezkûr huzûr-ı şer‘-i şerîfde ibrâz ve kırâet olunan hüccet-i şer‘iyye mûcibince el-yevm sahib-i arzuhâl mezbûr Ahmed’in şirâen mâlı olduğu esnâf-ı merkūme kethudâsı İbrahim Ağa ve şeyhi Musa Efendi ve du‘âcısı İsmail Efendi ve yiğitbaşısı es-Seyyid Mehmed Nuri Ağa ve çavuşu Mustafa Ağa ve köşe ustası Selim Ağa ve sâir nizâm ustalarının ihbârlarıyla zâhir ve a‘yân olmağın bu sûretde istid‘âsı şurût-ı nizâma muvâfık olduğundan müsâ‘ade-i seniyyeleri erzânî buyurulup gedik-i mezkûrun kayd-ı evveli ref‘ ve terkīn ve dükkân-ı sânî-i mezkûra nakl ile mâliki mezbûr Berber Ahmed ismine tashîhan kayd ve yedine bir kıt‘a sûret i‘tâsı iktizâ eylediği İstanbul Mahkemesi’nden huzûr.<br><br>Fî 9 S sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33460"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33462"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>