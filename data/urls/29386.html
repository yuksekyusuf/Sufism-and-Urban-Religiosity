﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 138<br>Hüküm no: 95<br>Orijinal metin no: [45-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Mehmed’in vefat eden kardeşi Osman’ın varisleri aleyhindeki miras davasının geçersiz olduğu</b><br><br>Ma‘rûz,<br><br>Gemlik kasabasına tâbi‘ Armudlu karyesi sâkinelerinden sâhibe-i arzuhâl mu‘arrefetü’z-zât Şerîfe Hadîce bt. Mehmed nâm hatun Çarşamba günü arz odasında huzûr-ı âlîde ma‘kūd meclis-i şer‘-i şerîfe ihzâr etdirdiği karındaşı olup beş sene mukaddem karye-i mezbûrede fevt olan es-Seyyid Osman’ın verese-i münhasırası olmağla terekesine vâzı‘ü’l-yed oldukları mütehakkık olan sulbiye kebîre kızı Afife tarafından husûs-ı âti’z-zikrde vekîli zevci es-Seyyid Halil ve diğer kızı Nefise tarafından kezâlik vekîli zevci es-Seyyid İbrahim ile sulbî kebîr oğlu Mehmed Emin mahzarlarında kırk sene mukaddem fevt olan babam mezbûr Mehmed’in verâseti zevcesi anam Fâtıma ile karındaşım olan işbu mezbûrûnun murisleri mezbûr el-Hâc Osman’a münhasıra olmağla babam mezbûrun terekesinden karye-i mezbûrede vâki‘ bir bâb menzili ile anam mezbûre Fâtıma’nın terekesinden mahmiye-i İslambol’da vâki‘ bir bâb menzilini mezbûr el-Hâc Osman âhara altı yüz guruşa bey‘le istihlâk eylediğinden mâ‘adâ yine anam mezbûrenin terekesinden karye-i mezbûrede vâki‘ bir kıt‘a mülk kestâneliğini ve üç kıt‘a bağlarını zabt etmekle işbu yedimde olan hüccet mantûkunca mezbûr el-Hâc Osman’ın hayâtında bin yüz yetmiş bir senesi Zilka‘desi’nin onuncu günü taleb ve da‘vâ sadedinde olduğumda bâ-vesâtet-i Müslimîn karye-i mezbûrede vâki‘ hudûdu hüccet-i mezkûrede mastûr yirmi ırgatlık girizmesiyle bir kıt‘a bağ üzerine sulh olup gerek babamın ve gerek anam mezbûrenin cemî‘ terekelerine müte‘allıka âmme-i da‘vâdan karındaşım mezbûr el-Hâc Osman’ın zimmetini ibrâ ve iskāt etmiş idim. Lâkin zikr olunan girizme ve bağ yirmi ırgatlık olmayıp altı ırgatlık nâkıs olduğundan mâ‘adâ sulh-ı mezkûr esnâsında mezbûr el-Hâc Osman zevcim olan hâzır bi’l-meclis Mehmed’i haps ve dişlerini çıkarıp kerh etmekle zevcim mezbûre kerh olunduğuna binâen sulh olmuş idim, öyle olucak sulhum ikrâhen olmağla feshedip eşyâ-yı mezkûreyi terekesinden taleb ve da‘vâ ederim deyü eylediği noksân da‘vâsı hîn-i sulhda ırgatlığı şart ve tafsîl olunmayıp ve ikrâh dahi zâtına olmayıp zevcine olmağla [46] şer‘an mesmû‘a olmadığından gayrı mezbûrûn yedlerinde olup ibrâz eyledikleri i‘lâm-ı şer‘î mantûkunca müdde‘iye-i mezbûre Hadîce bundan akdem mezbûrûn ile Sadr-ı Rum fazîletlü semâhatlü efendi hazretleri dâ‘îleri huzûrlarında murâfa‘a olup kırk sene terk-i da‘vâ ve bilâ-özr-i şer‘iyye sükût eylediği ikrârıyla sâbit ve kırk sene bilâ-özr terk olunan mîrâs da‘vâsı istimâ‘ından hükkâm memnû‘lardır deyü efendi-i müşârün-ileyh i‘lâm eylediğini mezbûre Hadîce i‘tirâf eylediği ma‘lûm-ı devletleri buyruldukda emr ü fermân hazret-i men-lehü’l-emrindir.<br><br>Fî 6 Zilhicce sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29385"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29387"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>