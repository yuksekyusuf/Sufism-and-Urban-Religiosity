﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 383<br>Hüküm no: 440<br>Orijinal metin no: [72a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Mehmed’in Fatıma Hanım’da olan hizmetkârlık ücretini alması ve hizmetkâr olarak devam etmesi</b><br><br>Ücret’den ibrâ yine îcâr,<br><br>Mahmiye-i İstanbul’da Kırkçeşme kurbünde Sekbânbaşı İbrahim Ağa mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Emine bt. Mehmed nâm Hatun meclis-i şer‘-i şerîf-i enverde kezâlik zâtı mu‘arrefe işbu bâ‘isetü’l-vesîka Fatıma Hanım bt. Mehmed mahzarında ikrâr-ı tam ve takrîr-i kelâm edip yine ücret ile hizmet eder makūlesinden olup bundan akdem mezbûre Fatıma Hatun’un talebiyle ücret kavlinsiz menzilinde kendüye târih-i vesîkaya gelince on beş sene hizmet etmemle mezbûre Fatıma Hanım müddet-i mezkûrede beni infâk ve iksâ eylediğinden mâ‘adâ beher mâh malından üçer guruşunu bana def‘ ü teslîm ben dahi yedinden ahz ü kabz etmemle müddet-i mezkûrede eylediğim hizmetim için ziyâde ecr-i misl mutâlebesine ve sâir cemî‘ hukūk-ı şer‘iyeye müte‘allika âmme-i de‘âvî ve kâffe-i mutâlebâtdan mezbûre Fatıma Hanım’ın zimmetini ibrâ ve iskāt eylediğimden mâ‘adâ ben yine mezbûre Fatıma Hanım’a hizmet etmek üzere târih-i vesîkadan beher mâh on guruş ücret tesmiyesiyle nefsimi mezbûre Fatıma Hanım’a îcâr ve teslîm ve ücret-i mezkûremin yedişer guruşunu benim nafaka ve kisve ve sâir levâzım-ı zarûriyeme harc ü sarfa ve mâ‘adâ üçer guruşunu beher mâh bana teslîm etmek üzere mezbûre Fatıma Hanım’a emir eylediğimde ol dahi ber-vech-i muharrer istîcâr ve kabûl veücret-i mezkûremin yedişer guruşunu benim nafaka ve kisve ve sâir levâzım-ı zarûriyeme harc ü sarfa ve mâ‘adâ üçer guruşunu beher mâh bana teslîme ta‘ahhüd eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 24 Ş sene [1]242<br><br>Şühûdü’l-hâl: Muhzır Mehmed Çelebi, Koğacı Bekir Ağa b. Mehmed, Ârif Ağa b. Mustafa, Haffâf el-Hâc Hasan Ağa, Topçu Osman [b.] Abdullah, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38819"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38821"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b383"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o500"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>