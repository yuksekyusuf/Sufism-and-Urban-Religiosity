﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 130<br>Hüküm no: 136<br>Orijinal metin no: [29b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal köyünden Drador'un mülk evini Bogos'a satması</b><br><br>Medîne-i Üsküdar’a muzâfe Adalar nâhiyesine tâbi‘ Kartal karyesi sükkânından Drador? v. Aleksan[dırı] Ermeni tarafından bey‘-i âti’l-beyâna vekâleti Mehmed Beşe b. Seyyid Ahmed ve Hüseyin Beşe b. Mehmed nâm kimesneler şehâdetleriyle vekâleti sâbite olan Mehmed Odabaşı b. Ahmed bi’l-vekâle meclis-i şer‘-i hatîr-i lâzımü’t-tevkīrde işbu râfi‘u hâze’s-sifr Bogos v. Makdiros Ermeni mahzarında bi’l-vekâle ikrâr ve takrîr-i kelâm edip müvekkil-i mesfûr Drador? Ermeninin akd-i âti’z-zikrin sudûruna değin silk-i mülkünde münselik olup bir tarafdan Mariya Nasrâniye menzili ve bir tarafdan Papa Nikos Ermeni menzili ve bir tarafdan hisâr duvarına muttasıl ve bir tarafdan tarîk-i âm ile mahdûd bir bâb fevkānî oda ve bir bâb tahtânî oda ve yine kurbünde bir bâb tahtânî odayı müştemil mülk menzilini bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı kat‘î ile bi’l-vekâle mesfûr Bogos Ermeniye yüz kıt‘a esedî guruşa bey‘ ve teslîm ve kabz-ı semen eyledikde ol dahi minvâl-i muharrer üzere iştirâ ve tesellüm ve kabz eyledikden sonra semeni olan meblağ-ı merkūm yüz guruşu mesfûr Bogos Ermeni yedinden bi’l-vekâle ahz u kabz eyledim, ba‘de’l-yevm menzil-i mahdûd-ı mezkûr mesfûr Bogos Ermeninin mülk-i müşterâsıdır, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Hurrire fi’l-yevmi’l-hâmis ve’l-ışrîn min-Rebî‘i’l-ûlâ li-sene isnâ ve ışrîn ve mi'e ve elf.<br><br>Şuhûdü’l-hâl: Mehmed Ağa Zâbit-i Kartal, el-Hâc Ahmed Ağa b. Mehmed Ağa, Ömer Beşe b. İbrahim, Hüseyin Beşe b. İsmail, Hüseyin Beşe b. Mehmed, Musa [b.] Mustafa, Mehmed Çelebi b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=36587"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36589"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o385"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>