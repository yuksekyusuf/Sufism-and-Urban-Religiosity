﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 301<br>Hüküm no: 357<br>Orijinal metin no: [70b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Artin, Kazer ve Anderyas’ın Süleyman Ağa’da olan alacaklarının tahsili</b><br><br>Bâ-mühr-i hazret-i efendi<br><br>Ma‘rûz,<br><br>Husûs-ı âti’l-beyânın mahâllinde istimâ‘ ve tahrîri için savb-ı şer‘-i enverden mürsel müderrisîn-i kirâmdan Mîrî kâtibi Mevlânâ es-Seyyid İbrahim Efendi mahmiye-i İstanbul’da Nuri Dede mahallesinde vâki‘ hâlâ Devlet-i aliyye -dâmet fi’l-himâyeti’r-Rabbâniyye’de- Başbâkīkulu olan fahrü’l-emâcid ve’l-ekârim izzetlü Selim Ağa’nın menziline varıp huzûr-ı Müslimînde akd-i şer‘-i nebevî etdikde sarrâf tâifesinden ashâb-ı arzuhâl Artin ve Kazer veledey Malkas ve Anderyas v. Kirkor meclis-i ma‘kūd-ı mezkûrda derûn-ı arzuhâlde mezkûrü’l-ism Süleyman Ağa b. Mustafa mahzarında bin yüz yetmiş senesi Şa‘bânü’l-mu‘azzamı gurresi târîhiyle müverrah yedlerimizde olan memhûr deyn temessükü mantûkunca mâl-ı şirketimizden merkūm Süleyman Ağa ile gāib ani’l-meclis Varna Voyvodası Osman Ağa b. Mustafa zimmetlerinde cihet-i karz-ı şer‘îden on iki bin altı yüz guruş hakkımız olup ve her biri âharın zimmetine lâzım gelen meblağa bi’l-emr ve’l-kabûl kefîl ve zâmin olmalarıyla meblağ-ı mezbûr on iki bin altı yüz guruşu asâlet ve kefâletine binâen merkūm Süleyman Ağa’dan hâlâ taleb ederiz deyü da‘vâ ve merkūm Süleyman dahi cevâbında [71a] müdde‘ûn-ı mesfûrûnun ber-minvâl-i muharrer müdde‘âlarını ikrâr [u] i‘tirâf edip lâkin meblağ-ı merkūmu müdde‘ûn-ı mesfûrûna tamâmen edâ ve teslîm etmiş idik deyü ba‘de’d-def‘ ve’l-inkâr dâfi‘-i mezbûr Süleyman Ağa’dan def‘ine beyyine taleb olundukda şâhidlerim diyâr-ı âhardadır deyü ityân-ı beyyineden izhâr-ı acz edip talebiyle müdde‘ûn-ı mesfûrûn Artin ve Kazer ve Anderyas zimmîlerden her birine vech-i şer‘î üzere yemîn verilip mezbûr Süleyman def‘-i mezkûruyla bilâ-beyyine-i âdile bî-vech mu‘arazdan ba‘de’l-men‘ ikrârı mûcebince lâzım gelen meblağ-ı merkūm on iki bin altı yüz guruşu bi-hükmi’l-asâle ve’l-kefâle müdde‘ûn-ı mesfûrûn Artin ve Kazer ve Anderyas zimmîlere edâ ve teslîme merkūm Süleyman Ağa’ya tenbîh eylediğini mevlânâ-yı mezbûr mahâllinde tahrîr, ba‘dehu ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu.<br><br>Fî 21 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42462"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42464"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o545"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>