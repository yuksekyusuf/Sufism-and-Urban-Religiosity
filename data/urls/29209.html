﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 313<br>Hüküm no: 231<br>Orijinal metin no: [68b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İstanbul’daki kurabiye, lokum ve revanicilerin nizamı ve isimleri</b><br><br>Bâ sah İşbu şürût-ı nizâm ale’d-devâm mer‘î ve düstûrü’l-amel tutulup hilâfına hareket edenler men‘ ve ref‘ olunmak deyû buyruldu. İstanbul’da vâki‘ kurabiye ve lokum ve revânici tâifesinin kethüdâları ma‘rifetiyle ale’l-esâmî tahrîr olunan defterleridir ki ber vech-i âtî zikr olunur. Fi’l-yevmi’l-hâmis aşer min şehri Rebî‘ilevvel sene [1]139. Şehzâdebaşı’nda kethüdâ Molla Mehmed b. el-Hâc Ömer el-Hâc Ahmed b. Mehmed el-Hâc Mehmed b. İsmail Es-Seyyid Süleyman b. Mustafa Lâleli çeşme kurbunda el-Hâc Yasin b. İbrahim Aksaray’da Mehmed Çelebi b. Ebûbekir Yine Aksaray’da Hasan Çelebi b. Halil Yine Aksaray’da Süleyman b. Abdullah Hocapaşalı Mehmed Çelebi b. Hüseyin Uzun çarşıda el-Hâc Halil b. İbrahim Cağaloğlu sarayı kurbunda es-Seyyid Sâlih b. el-Hâc Yahya Bâlâda tahrîr olunan kurabiye ve lokum ve revâni tabh eden tâifeden ma‘lûmü’l-esâmî kimesneler meclis-i şer‘de tabh eyledikleri kurabiyenin her vakıyyesi otuz akçeye ve sükkerî lokumun vakıyyesi yirmi dört akçeye ve revâninin vakıyyesi yirmi dört akçeye bey‘ olunup ziyâdeye bey‘ ile ibâdullâhı ızrâr etmemek üzre tâife-i mezbûreden her biri râzı ve ba‘de’l-yevm üstâda hizmet etmeyip, hâm-dest olan kimesnelere müsâ‘ade ve başka dükkân açtırmayıp açmak murâd eylediklerinde kethüdâ ve ihtiyârları ma‘rifetiyle açtırılır ve narh-ı mezkûru tecâvüz etmemek üzre her biri ta‘ahhüd ve ittifâk etmeleriyle mezbûrûndan her biri âhara kefîl ve kıbel-i şer‘den nizâmlariyçün iltimâslarıyla üzerlerine kethüdâ nasb olunan Molla Mehmed dahi mecmû‘una kefîl olup bu vech üzre beynlerinde nizâm verilmeğin ve nizâm-ı mezkûr düstûrü’l-amel olup hilâfıyla hareket olunmamak bâbında hükm-i hümâyûn recâsında oldukları huzûr-ı âlîlerine i‘lâm olundu. Bâkī fermân hazret-i veliyyü’l-emrindir.</p>          <br><a title="Önceki sayfa" style="text-decoration:none" href="./ayrmetin.php?idno=29208"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29210"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>