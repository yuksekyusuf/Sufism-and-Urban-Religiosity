﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 79<br>Hüküm no: 23<br>Orijinal metin no: [5b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Simyon v. Kostantin’in Camcı İbrahim’e cam bedelinden kalan borcunu ödemesi</b><br><br>Ma‘rûz,<br><br>Sâhib-i arzuhâl Camcı İbrahim mahfil-i şer‘iyyâtda derûn-ı arzuhâlde mesfûrü’l-ism Simyon v. Kostantin v. Ayan zimmî tarafından husûs-ı âti’l-beyânda vekîl olduğu İmam Abdülfettah Efendi b. Hüseyin ve Hasan Çelebi b. Mustafa şehâdetleriyle sâbit olan Keresteci Kiryako v. Yasef zimmî muvâcehesinde müvekkil-i merkūm Simyon zimmetinde ber-mûceb-i defter yedimden iştirâ ve kabz eylediği beynimizde ma‘lûmü’l-mikdâr duvar camı semeninden ba‘de külli’l-hesâb yedi yüz yetmiş yedi guruş hakkım olup meblağ-ı mezbûrun dört yüz on altı guruşunu bundan akdem yedinden ahz u kabz etmiş idim. Bâkī kalan üç yüz altmış bir guruşu dahi müvekkil-i mezbûr Simyon zimmîden hâlâ taleb ederim deyü da‘vâ etdikde, vekîl-i mezbûr Kiryako dahi ber-vech-i muharrer bi’l-vekâle ikrâr ü i‘tirâf etmeğin mûcebiyle meblağ-ı bâkī-i mezbûr üç yüz altmış bir guruşu müvekkil-i merkūm Simyon zimmî müdde‘î-i mezbûr Camcı İbrahim’e tamâmen edâ ve teslîm etmek üzere vekîl-i mezbûr Kiryako zimmîye tenbîh olunduğu huzûr-ı âlîlerine i‘lâm olundu.<br><br>Fî 2 min-Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42128"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42130"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>