﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 418<br>Hüküm no: 317<br>Orijinal metin no: [100a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maden b. Cafer’den boşanan Sâliha Hatun bt. Abdullah’ın kocasından alacağı olduğu yolundaki iddiasını ispatlayamadığı</b><br><br>Mahmiye-i İstanbul’da Küçükayasofya kurbünde Hüseyin Ağa mahallesi sâkinelerinden Sâliha Hatun bt. Abdullah ba‘de’t-ta‘rîfi’ş-şer‘î dîvân-ı kāimmakām-ı hazret-i sadrazamîde meclis-i ma‘kūd-ı şer‘-i şerîf-i enverde zevc-i mutallakı işbu râfi‘ü’l-kitâb Maden b. el-Hâc Cafer nâm kimesne mahzarında üzerine da‘vâ ve takrîr-i kelâm edip mezbûr Maden mukaddemâ kırk guruş mehr-i mü’eccel tesmiyesiyle lede’ş-şuhûd tezvîc ve kabûl ve bana duhûl eyledikden sonra târih-i kitâbdan üç sene mukaddem beni tatlik edip mehr-i mezkûrun iki buçuk guruşunu yedinden ahz u kabz edip otuz yedi buçuk guruş hakkım bâkī kalmıştır hâlâ suâl olunup alıverilmesi matlûbumdur dedikde gıbbe’s-suâl mezbûr Maden cevâbında müdde‘iye-i mezbûreyi ancak iki buçuk guruş mehr-i mü’eccel ile tezvîc ve kabûl ve ba‘de’t-tatlîk kabzına mutasarrıf olduğu vech üzere kendüye edâ ve teslîm etmişidim deyü ziyâde-i mezkûreyi inkâr edicek müdde‘iye-i mezbûreden müdde‘âsına beyyine taleb olundukda ityân-ı beyyineden izhâr-ı acziyle istihlâf etmeğin fi’l-hakīka müdde‘iye-i mezbûre Sâliha’yı hîn-i tezvîcinde kırk guruş mehir ile tezevvüc etmeyip ol vechile ziyâde-i mezbûrenin müdde‘iye-i merkūmeye edâsı lâzım olmadığına mezbûr Maden’e yemîn teklîf olundukda ol dahi hasbe’l-mesûl yemîn billahi te‘âlâ etmeğin mûcebiyle müdde‘iye-i mezbûre Sâliha bilâ-beyyine bî-vech mu‘ârazadan men‘ birle mâ vaka‘a bi’t-taleb ketb olundu.<br><br>Fi’l-yevmi’l-hâmis aşar min-Zilkâ‘deti’ş-şerîfe li-sene seb‘a ve mie ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem tezkire-i evvel Yusuf Efendi, zübdetü ashâb tezkire-i sânî Hâfız Efendi, fahrü’l-akrân Mehmed Ağa ser-çavuşân, umdetü’l-akrân Muhzır Mehmed Ağa, Ali Beşe b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=28732"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28734"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b418"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o816"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>