﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 351<br>Hüküm no: 433<br>Orijinal metin no: [86b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Usta’nın Yeniçeri Yirmiüçüncü Cemaat Ortası Başkorucusu Mehmed Ağa aleyhindeki alacak davasında haksız olduğu</b><br><br>Bâ-hatem-i efendi,<br><br>Ma‘rûz,<br><br>Sâhib-i arzuhâl İbrahim Usta b. Mehmed meclis-i şer‘-i münîrde derûn-ı arzuhâlde mezkûrü’l-ism Dergâh-ı âlî Yeniçerilerinin Yirmiüç Cemâ‘at ortasının hâlâ Başkorucusu Mehmed Ağa b. el-Hâc İbrahim mahzarında bin yüz altmış yedi senesi Cemâziyelâhiresi gurresinde zikr olunan Yirmiüç Cemâ‘at kışlasında merkūm Mehmed Ağa’ya malımdan yüz kırk dört buçuk guruş ikrâz ve teslîm, ol dahi iktirâz ve kabz ve masârıfına sarfla istihlâk etmekle meblağ-ı mezbûr yüz kırk dört buçuk guruşu hâlâ taleb ederim deyü ba‘de’d-da‘vâ ve’l-inkâr müdde‘î-i mezbûr İbrahim Usta ber-vech-i muharrer müdde‘âsını beyân için bi’d-defa‘ât ba‘de’l-istimhâl ve’l-imhâl bir vechile isbâta kādir olamayıp talebiyle merkūm Mehmed Ağa’ya muvâcehesinde vech-i şer‘î üzere yemîn verilmeğin mûcebiyle müdde‘î-i mezbûr İbrahim Usta meblağ-ı mezkûr mutâlebesiyle merkūm Korucu Mehmed Ağa’ya bilâ-beyyine-i âdile bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 2 Muharremi’l-harâm sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42538"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42540"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b351"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>