﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 377<br>Hüküm no: 363<br>Orijinal metin no: [52a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ramazan b. Emirhan’ın mülk kayıkhane hissesini Mehmed Ağa b. Sadi’ye seksen bin akçeye sattığı</b><br><br>Medîne-i Üsküdar’da Gerede mahallesinde sâkin iken bundan akdem vefât eden Hâcı Ahmed Beşe b. Nurbeyi nâm kimesnenin verâseti zevce-i metrûkesi Âişe Hâtun bt. İbrahim ile sulbî sagīr oğlu Mehmed’e münhasıra kable’l-kısme mezbûr Mehmed dahi vefât edip verâseti vâlidesi mezbûre Âişe Hâtun’a ve li-ebeveyn ammisi el-Hâc Ramazan b. Emirhan’a münhasıra olduğu şer‘an zâhir ve müte‘ayyin ve tashîh-i mes’eleleri bi-hükmi’l-münâsahati’ş-şer‘iyye yirmi dört sehimden i‘tibâr olunup sihâm-ı mezbûreden on [sehmi] mezbûre Âişe’ye ve on dört sehmi mezbûr el-Hâc Ramazan’a isâbet eylediği bâhir ve mütebeyyin oldukdan sonra mezbûr el-Hâc Ramazan meclis-i şer‘-i hatîr-i lâzimü’t-tevkīrde işbu bâ‘isü’l-vesîka umdetü’l-a‘yân Mehmed Ağa b. Sadi mahzarında tav‘an ikrâr ve takrîr-i kelâm edip müteveffâ-yı mezbûr Hacı Ahmed Beşe’nin ile’l-vefât mülkü olup medîne-i mezbûrede Balaban İskelesi’nde vâki‘ bir tarafı iskele-i mezbûre ve bir tarafı sâhil-i bahr ve bir tarafı ekmekçi fırını ve bir tarafı Âişe Hâtun mülkü ile mahdûd olup on üçbab fevkānî odaları ve tahtında bir bâb mahzen ve arsa-i hâliye ve limanı müştemil bir göz kayıkhâne ba‘de vefâtihî irs-i şer‘î ile bana ve mezbûre Âişe Hâtun’a isâbet ve intikāl eylemişidi el-hâletü hâzihî ben zikrolunan odalar ve kayıkhânede olan on dört sehm hisse-i şâyi‘amı tarafeynden îcâb ve kabûlü hâvî bey‘-i bâtt-ı sahîh-i şer‘î ile seksen bin nakd-i râyic fi’l-vakt akçeye mezbûr Mehmed Ağa’ya bey‘ ve teslîm ol dahi vech-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûr seksen bin akçeyi tamâmen merkūm Mehmed Ağa yedinden ahz u kabz eyledim ba‘de’l-yevm zikr olunan odalar ve kayıkhânede olan on dört sehm hisse-i şâyi‘am bi-cümleti’t-tevâbi‘ ve’l-levâhık mezbûr Mehmed Ağa’nın mülk-i müşterâsıdır keyfe mâ yeşâ ve hasbemâ yahtâr mutasarrıf olsun dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Abdurrahman Efendi b. Hasan Efendi, Mustafa Çelebi b. Abdurrahman ser-oda, Ramazan Çelebi b. el-Hâc Yusuf el-cündi, el-Hâc İsa b. Şa‘ban el-attâr, el-Hâc İbrahim b. Hasan, el-Hâc Abdülmü’min b. Hasan, Mehmed b. Osman, el-Hâc Ali b. Abdünnebi, el-Hâc Ahmed Efendi b. Hasan, Abdullah b. Kurd, Mehmed b. Hasan, Ali b. Abdullah, Şa‘ban b. Eyüb, Mustafa b. Abdullah, Mehmed Ağa el-cündi, Osman Ağa kethüdâ-yı Esad Efendi, Osman Beşe çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=40641"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40643"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b377"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o861"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>