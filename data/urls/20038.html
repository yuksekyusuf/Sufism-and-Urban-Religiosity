﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 176<br>Hüküm no: 196<br>Orijinal metin no: [68a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âişe bt. Hasan’ın Rus asıllı câriyesi Mihriban’ı vasiyyet yoluyla azat etmiş olduğu</b><br><br>İşbu hâmiletü’l-kitâb orta boylu açık kaşlı sarı benizli Rûsiyyetü’l-asl Mihriban mahfil-i kazâda, mahmiye-i Galata hısnı dâhilinde Bereketzâde mahallesi sâkinelerinden olup bundan akdem fevt olan Âişe bt. Hasan nâm hâtunun zevci olup, işbu hâzır fi’l-meclis olan Hasan Reis b. Abdullah nâm kimesneden gayrı zâhirde vâris-i ma‘rûfu olmamağın, mahmiye-i mezbûrede bi’l-fi‘l beytülmâl-i âmme emîni olan Mustafa Ağa tarafından vekîl olup, müteveffât-ı mezbûrenin muhallefâtının nısfına vaz‘-ı yed eden Yusuf Bey el-Cündî mahzarında takrîr-i da‘vâ edip, müteveffât-ı mezbûre seyyidem hâl-i hayâtında beni müdebber-i mukayyed ile tedbîr edip, hâlâ yedimde bin yirmi bir senesi Muharremü’l-harâmı’nın dokuzuncu günüyle müverreha ve mahmiye-i Galata mahkemesinde nâibü’ş-şer‘ olan Mevlânâ Ahmed Efendi b. Yusuf imzâsıyla mümzât ve hatmiyle mahtûm hüccet-i tedbîr dahi vardır deyû ba‘de’l-ibrâz [68b] mazmûn-ı hüccete nazar olundukda, fi’l-vâki‘ takrîr-i vâkı‘a muvâfık bulunup emîn-i mezbûr istintâk olundukda, mazmûn-ı hüccet[i] münkir olmağın, müdde‘iye-i mezbûreden mazmûn-ı hüccete beyyine taleb olundukda, zeyl-i hüccetde isimleri mastûr olan müslimînden Veli b. Abdullah ve Hüseyin b. Sefer ve Ahmed b. Ali ve el-Hâc Ahmed b. Abdullah nâm kimesneler meclis-i şer‘a li ecli’ş-şehâde hâzırûn olup, fi’l-vâki‘ müteveffât-ı mezbûre Âişe Hâtun câriye-i memlûkesi mezbûre Mihriban’ı müdebber ile tedbîr ve hüccet edip, hüccet-i mezbûre dahi târih-i mezbûrede mahmiye-i mezbûrda nâibü’ş-şer‘ olan Mevlânâ Ahmed Efendi b. Yusuf huzûrunda olmuşdur, hat ve hatm mevlânâ-yı mûmâ-ileyhindir, mazmûn-ı hüccete şâhidleriz, şehâdet dahi ederiz dediklerinde, şehâdet-i şer‘iyyeleri ba‘de’t-ta‘dîl ve’t-tezkiyye hayyiz-i kabûlde vâkı‘a olmağın, merkūme Mihriban’ın müdebber-i muhtâr üzre cümle malından ıtkına hükm olunup, mâ-vaka‘a gıbbe’t-taleb kayd olundu. Tahrîren fî evâhiri Zilhicceti’ş-şerîfe li sene selâse ve ışrîn ve elf.<br><br><br>Şuhûdü’l-hâl: Sinan Efendi b. Mustafa, Ahmed Çelebi b. Ali, Hacı Yusuf b. Abdullah, Mustafa b. Şaban, Mustafa b. Mehmed Muhzır ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20037"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20039"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o195"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>