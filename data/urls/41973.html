﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 433<br>Hüküm no: 443<br>Orijinal metin no: [107b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Efendi’nin Harput’taki evini ve tarla hissesini Molla Halil’e satması</b><br><br>Mahmiye-i İstanbul’da Zincirlikuyu kurbünde Alipaşa-i atik mahâllesi ahâlîsinden İbrahim Efendi b. Veli nâm kimesne mahmiye-i mezbûrede meclis-i şer‘-i enverde işbu bâ‘isü’l-vesîka Molla Halil b. Veli nâm kimesne tarafından husûs-ı âti’l-beyanı tasdîka vekîl-i şer‘îsi olan Ali Efendi b. el-Hâc Osman nâm kimsene mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülküm olup vilâyet-i Anadolu’da Harput kasabasında Sara Hatun mahâllesinde vâki‘ bir tarafdan müşterî-i mezbûr mülkü ve bir tarafdan Kör İsmail nâm kimesne mülkü ve iki tarafdan tarîk-i âm ile mahdûd fevkānî iki bâb oda ve eyvân ta‘bîr olunur bir sofa ve tahtânî bir ahır ve bir sofa ve samanlık ve kenîfi müştemil menzili ve menzil-i mezkûrun içinde mevcûd sagīr kazgan ve dört sagīr sahan ve bir leygen [leğen] ve yine kazâ-i mezbûra tâbi‘ Markin nâhiyesinde Fetih bâb nâm mevzi‘de vâki‘ ma‘lûmü’l-hudûd on dönüm bağda olan nısf hissemi safkatin vâhidetin ve tarafeynden îcâb ve kabûlü hâviye bey‘-i kat‘î-i mu‘teber ile müvekkil-i mezbûr Molla Halil’e otuz guruşa bey‘ ve temlîk ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr otuz guruşu müvekkil-i mezbûr bana def‘ ü teslîm ben dahi yedinden tamâmen ahz u kabz eyleyip mahâllerinde zabt ve kabza müvekkil-i merkūmu taslît eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-âşir min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Ahmed Çelebi b. Mehmed, Mustafa Çelebi b. Ali, Molla Ahmed b. Ali. Hasan Ağa [b.] Mütevellî Hüseyin, Veliyüddin Efendi el-kādı, İsmail Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=41972"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41974"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b433"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>