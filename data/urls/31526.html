﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 164<br>Hüküm no: 118<br>Orijinal metin no: [15a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefine reislerinden Osman’ın vefat eden Abdüllatif Paşa’da olan alacağından dolayı oğlu Abdülhalim aleyhindeki alacak davasında anlaşma sağlanması</b><br><br>750 guruşa sulh<br><br>Ma‘rûz<br><br>Bundan akdem vefât eden Abdüllatif Paşa b. el-Hâc Mehmed Said Efendi’nin verâseti zevce-i metrûkesi Âişe Hanım bt. Mehmed Efendi ile vâlidesi Zeliha Hanım’a ve sulbiye kızları Fâtımatü’z-zehra ve Rukiye hanımlara ve sulbî kebîr oğlu müderrisîn-i kirâmdan Abdülhalim Efendi’ye ba‘de’l-inhisâr sefîne reislerinden sâhib-i arzuhâl Osman b. Mehmed meclis-i şer‘-i münîrde tereke-i müteveffâ-yı mezbûra vaz‘-ı yedi mütehakkık olan mûmâ-ileyh Abdülhalim Efendi mahzarında bin iki yüz yirmi bir senesi Şevvâli’nin on beşinci günü râkib olduğum sefîne ile Kapan-ı dakīk’e geldiğimde müteveffâ-yı mûmâ-ileyh ol târihde hayatda Kapan-ı dakīk nâibi olmağla derûn-ı sefînede mevcûd ilişik? ta‘bîr olunur yedi yüz yetmiş beş keyl hınta ve iki yüz altmış keyl şa‘îrimi fuzûlî ahz ü kabz edip kıymetlerinden gayrı ez-teslîm zimmetinde bâkī kalan bin dört yüz guruşu kable’l-ahz ve’l-istifâ mûmâ-ileyh Abdüllatif vefât edip terekesi veresesine inkısâm olunmağla meblağ-ı mezkûru mûmâ-ileyh Abdülhalim Efendi’nin vâzı‘ü’l-yed olduğu tereke-i müteveffâ-yı mezbûrdan hâlâ taleb ederim deyü eylediğim da‘vâmı mûmâ-ileyh Abdülhalim Efendi inkâr etmekle beynimizde ba‘de vukū‘i’l-münâza‘a bâ-tavassut-ı muslihîn ben ber-vech-i muharrer tasaddî eylediğim da‘vâmdan mûmâ-ileyh Abdülhalim Efendi ile an-inkâr kat‘a li’n-nizâ‘ yedi yüz elli guruş bedel-i makbûza bi’t-terâzî ba‘de’s-sulh ve’l-kabûl ziyâdesine ve işbu târihe gelince sâir cemî‘ hukūk-ı şer‘iyeye müte‘allika âmme-i da‘vâdan mûmâ-ileyh Abdülhalim Efendi’nin ve verese-i sâirenin zimmetlerini kabûlü hâvî ibrâ-yı âmm-ı sahîh-i şer‘î ile ibrâ ve iskāt eyledim deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu].<br><br>Fî 3 Şa‘bân sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31525"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31527"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o658"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>