﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 308<br>Hüküm no: 435<br>Orijinal metin no: [49b-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ayşe bt. Ahmed’e, annesinden kalan evin Mustafa Çelebi b. Ahmed Çelebi’ye satılması</b><br><br>Mahmiye-i İstanbul mahallâtından Şeyh Ferhad mahallesinde sâkine iken bundan akdem vefât eden Asiye bt. Hüseyin Ağa nâm müteveffânın sadriye kızı Ayşe bt. Ahmed nâm sagīrenin tesviye-i umûru için vasiyy-i muhtârı olan Kadri Çelebi b. Mehmed meclis-i şer‘de, işbu hâfizü’l-kitâb Mustafa Çelebi b. Ahmed Çelebi muvâcehesinde ikrâr ve takrîr-i kelâm edip, beş bin akçe icâre-i mu‘accele ve yevmî dört akçe icâre-i müeccele ile mahalle-i mezbûrede vâki‘, bir tarafdan Osman Çavuş mülküne ve bir tarafdan Veznedâr Mahmud Çelebi vakfına ve bir tarafdan Sadri Çavuş vakfına ve bir tarafdan tarîk-i âmma müntehî olan iki bâb fevkānî ve iki bâb tahtânî evleri ve bir ahırı ve fırını ve bir şeh-nişîn ve bir sofayı müştemil olup, sagīre-i mezbûre vâlidesi merkūme Asiye’den intikāl eden menzil harâb olup ve ba‘zı duvarları yıkılıp binâsına sagīre-i mezbûrenin nukūd ve urûzdan mâlı olmadığı ecilden bey‘ olunmak her vechile sagīre-i mezbûreye enfa‘ olmağın, Sûk-ı Sultânî’de tâlibîn ve râgıbîne arz olunup, bi’l-âhire dokuz bin üç yüz nakd-i râyic fi’l-vakt akçeye karâr edip, rağabât-ı nâs bi’l-külliye munkatı‘a olup, semen-i merkūm yevm-i vukū‘-ı bey‘de semen-i misli idiği ihbâr-ı Müslimîn ile mütehakkik olup, hakk-ı karârı üzre zikr olunan menzili meblağ-ı mezbûr dokuz bin üç yüz akçeye bey‘-i kat‘î ile vesâyetim hasebiyle merkūm Mustafa Çelebi’ye bey‘ edip, ol dahi semen-i merkūm ile iştirâ ve kabûl eyleyip, meblağ-ı mezbûru yedinden bi’t-tamâm kabz eyledim. Min ba‘d menzil-i merkūmda sagīre-i mezbûrenin medhali ve alâkası kalmamışdır dedikde, vasiyy-i mezbûrun ikrâr-ı meşrûhunu merkūm Mustafa Çelebi bi’l-muvâcehe tasdîk edicek, mâ hüve’l-vâki‘ bi’t-taleb ketb ve terkīm olunup yed-i tâlibine vaz‘ olundu. Tahrîren fi’l-yevmi’s-sâmin aşer min Cemâziyelâhir li sene seb‘a ve ışrîn ve elf.<br><br><br>Şuhûdü’l-hâl: Mehmed Çelebi b. Üveys, Mustafa b. Ahmed, Ahmed b. İsa, Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=24539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o547"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>