﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 220<br>Hüküm no: 218<br>Orijinal metin no: [42b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tedâvüldeki sikkelerin yeniden düzenlenmesi için gerekli düzenlemelerin yapıldığı</b><br><br>Battal<br><br>Bu sûret âhar şekil üzere tahrîr olunmuşdur. Yedinci varakadan yoklana<br><br><<Hâlâ tashîh-i sikke-i hümâyûn fermân olunmağla husûs-ı âti’l-beyân içün sâbıkā sadr-ı a‘zam olup hâlâ kāimmakām-ı âlîşân olan düstûr-ı ekrem müşîr-i efham medâr-ı salâhu ümem yenbû‘-ı lûtf (...) ve kerem sahib-i devlet ve ikbâl sâhib-i ezyâl-i izzi ve iclâl mehd-i erkân-ı saltanat-ı aliyye ve bünyân-ı devlet-i celiyye nâsıb-ı râyât-ı cevd ü nevâl ve efdalü gāyât-ı mekârim ve efdâl Mehmed Paşa -dâme bi’l-hayr zikruhu ve feşâ- hazretlerinin sa‘âdethnelerinde vüzerâ-yı izâm ve defterdârân-ı zevi’l-ihtirâm ve eşrâf ve a‘yân ve sâir erbâb-ı dîvân huzûr-ı âlîlerinde akd-i meclis olundukda sâbıkā Anadolu defterdârı olup hâlâ cânib-i Saltanat-ı aliyyeden tashîh-i sikkeye meʼmûr olan iftihârü’l ekâbir ve’l-e‘âlî hâviyü’l-mefâhir ve’l-me‘âlî zü’l-kadri’l-bâzih ve’ş-şerefi’ş-şâmih Hüseyin Efendi b. ( ) mahfil-i şer‘-i hatîrde mahmiye-i Kostantiniyye’de vâkı‘ Darbhâne-i âmire kalcılarından Menahim v. Yuhanna ve Salamon v. Mordahay ve Haham ve Eliko ve Salamon v. Musa nâm Yahudiler ve darbhâne-i âmire emîni olan Rali v. ( ) nâm zimmî mahzarlarında takrîr-i kelam ve bast-ı mukaddemât-ı merâm edip hâlâ tashîh-i sikke-i hümâyûn olunup onu bir dirhem olmak üzere ceyyid ve cedîd akçe kat‘ olunmak fermân olundukda mezbûrûn kalcılar min-ba‘d darbhâne-i âmireye verdikleri kāl olmuş hâlis gümüşün her çekisi ki; yüz dirhem olur sekizer yüz altmışar akçeye vermeye ta‘ahhüd edip ve merkūm Rali dahi üstâdiye ve fehm-bahâ ve ihrâcât-ı sâire içün her çekiye otuz dörder akçe alıp onu bir dirhem gelip sahîhü’l-ayâr akçe kat‘ etmeğe ta‘ahhüd eyledi sûret-i hâl her birinden suâl olunup takrîrleri tahrîr olunmak taleb ederim dedikde gıbbe’s-suâl mezbûrûn kalcılar fi’l-vâkı‘ min-ba‘d darbhâneye vereceğimiz kāl olmuş hâlis gümüşün her çekisini sekizer yüz altmış akçeye vermeye ta‘ahhüd eyledik deyüp ve merkūm Rali ben dahi üstâdiye ve fahm-bahâ ve ihrâcât ve sâire içün her çekiye otuz dörder akçe alıp onu bir dirhem gelir hâlis akçe kat‘ etmeye ta‘ahhüd eyledim dedikde mâ-vaka‘a bi’t-taleb ketb olundu.<br><br>Tahrîren fî-evâʼili şehri Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: İftihârü’l-emâcid ve’l-a‘yân Süleyman Ağa b. Abdülmennân, fahrü’l-emâcid ve’l-ekârim Ali Ağa serçavuşân-ı Dergâh-ı âlî, zahrü’l-emâcid Piyâle Ağa b. Abdürrahim, fahrü’l-cüyûş Mahmud Çavuş b. ( ), Ahmed Ağa reîsü’l-muhzirîn, İbrahim Ağa sermuhzırân-ı Anadolu ve gayruhüm>>.</p>          <br><a title="Önceki sayfa" style="text-decoration:none" href="./ayrmetin.php?idno=39509"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39511"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o395"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>