﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 102<br>Hüküm no: 78<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Heybeliada’daki hafristânın bir parçasının Dimitri v. Mihal’e satılmasının kanunlara uygun olup olmadığının araştırılması</b><br><br>Ma‘rûz,<br><br>Sâdır olan fermân-ı âlîlerine imtisâlen medîne-i Üsküdar muzâ[fâ]tından Adalar nâhiyesinde vâki‘ Heybeliada’da livâdiye ta‘bîr olunur hafristân nâm mahâllin bir mikdârını ada-i mezbûr re‘âyâsından Dimitri v. Mihal zimmî semen-i ma‘lûme bundan akdem bir takrîb iştirâ edip bir kaç def‘a kahvehâne ihdâsına şurû‘ ve ada-i mezbûr re‘âyâsı bi-ecmâ‘ihim mahâll-i nizâ‘ üzerinde akd olan meclis-i şer‘a varıp kadîmden berü hafristânımız olan mahalle kahvehâne binâsı muzır ve ada-i mezkûre re‘âyâsının nizâmına halel geleceği zâhir olmağla mahâll-i mezkûra kahvehâne binâ ve ihdâsının men‘ u def‘ olunması husûsu mersûm Dimitri zimmî muvâcehesinde da‘vâ ve kahvehâne-i mezkûre ihdâsının men‘ u def‘ine tenbîh-i şer‘î eylediğini Adalar nâhiyesinde nâibi es-Seyyid Mehmed Şemseddin Efendi dâ‘îleri işbu mührü mutâbık bir kıt‘a i‘lâm ile inhâ etmiş ise de mahâll-i mezkûr kadîmden berü mülkiyet üzere hüccet-i şer‘iye ile bey‘ ü şirâ olunur makūleden midir yoksa arâzî-i mîrîyeden olup sahib-i arz olanların tapu temessükleriyle ferâğ ve intikāl olunur makūleden midir ve sahib-i arz olan kimesne mahâll-i nizâ‘ üzerinde hazır olup izni var mıdır i‘lâmdan münfehim olmamağla husûs-ı mezkûre mahâllinde tahkīk olunarak isti‘lân muhtâc olduğu huzûr-ı âlîlerine i‘lâm olundu. Bâkī fermân hazret-i men-lehu’l-emrindir.<br><br>Fi’l-yevmi’t-tâsi‘ ve’l-işrîn min-Muharremi’l-harâm sene tis‘a ve erba‘în ve mieteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=794"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=796"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o192"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>