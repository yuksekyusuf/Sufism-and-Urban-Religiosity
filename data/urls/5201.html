﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 284<br>Hüküm no: 277<br>Orijinal metin no: [59b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Çelebi b. Ahmed’in alacak davasında Ağya v. Kirkor’un zimmetini ibra ettiği</b><br><br>Yemîn ve ibrâ.<br><br>Mahmiye-i İstanbul’da Davudpaşa Mahallesi’nde sâkin Hasan Çelebi b. Ahmed nâm kimesne meclis-i şer‘-i hatîr-i lâzımü’t-tevkīrde işbu bâ‘isü’r-rakīm Kirkor v. Ağya [Ağya v. Kirkor] nâm zimmî muvâcehesinde üzerine da‘vâ ve takrîr-i kelâm edip târih-i vesîkadan altı sene mukaddem mezbûr Ağya’ya mâlımdan yirmi guruş ve bir def‘a dahi otuz altı guruş ki cem‘an elli altı guruş ikrâz ve teslîm eylediğimde ol dahi ber-vech-i muharrer iktirâz ve tesellüm ve mesârifine sarfla istihlâk eylediği ecilden meblağ-ı mezbûr zimmetinde hakkım olmağla meblağ-ı mecmû‘-ı mezkûru bana edâ ve teslîme tenbîh olunmak matlûbumdur dedikde gıbbe’s-suâl ve akībe’l-inkâr müdde‘î-i mezbûrdan ber-vech-i muharrer müdde‘âsına mutâbık beyyine taleb olundukda ityân-ı beyyineden ba‘de izhâ[ri]’l-acz meblağ-ı mezkûr yirmi guruş için istihlâf etmeğin mezbûr Ağya dahi alâ-vefkı’l-mesûl yemîn ettikden sonra müdde‘î-i mezbûr Hasan ber-vech-i muharrer müdde‘âsı olan meblağ-ı mezbûrdan otuz altı guruşa ve sâire müte‘allika âmme-i da‘vâdan mezbûr Ağya’nın zimmetini ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 4 min-Recebi’l-ferd sene [1]143.<br><br>Şuhûdü’l-hâl: İbrahim Çelebi b. Halil, Mehmed Çelebi b. Ahmed, Mustafa Çelebi b. Mehmed, Mehmed Çelebi b. Abdullah, diğer Mehmed Çelebi b. Abdurrahman, Süleyman Çelebi b. Abdürrahim.</p>          <br><a title="Önceki sayfa" style="text-decoration:none" href="./ayrmetin.php?idno=5200"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5202"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o705"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>