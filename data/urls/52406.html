﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 109<br>Hüküm no: 96<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fakir durumda olan Abdülbaki’nin kızına ödemekte olduğu nafakanın yarı yarıya düşürüldüğü</b><br><br>Medîne-i Üsküdar’da Salacak mahallesi sâkinlerinden işbu râfi‘ü’l-vesîka Abdülbaki b. Hüseyin nâm kimesne meclis-i şer‘-i hatîrde bast-ı kelâm ve ifâde-i merâm edip gāibetü ani’l-meclis Saliha bt. Abdullah nâm hatun mukaddemâ zevcem olup mezbûreyi bâyinen tatlîk edip lâkin firâşımdan hâsıla ve mezbûreden mütevellide olan sulbiye sagīre kızım Fâtıma anası mezbûre Saliha’nın bi-hakkı’l-hıdâne hacr u terbiyesinde olup sagīre-i mezbûrenin nafaka ve kisve-bahâsi’çün külle yevm sekizer akçe farz ve takdîr ettirdip istidâne ve rücû‘a kıbel-i şer‘den mezbûre Saliha’ya mukaddemâ izin verilmişdi nafaka-i mefrûzayı benim vermeye bir vechile kudretim olmayıp mu‘dim ve mu‘sir olduğuma binâen nafaka-i mezkûrenin dörder akçesi hatt ü tenzîl olunmak matlûbumdur dedikde mahalle-i mezbûre ahâlîsinden ve vukūf-ı tâmmı olan bî-garaz Müslimînden hâzırûn bi’l-meclis olan Ali Efendi b. Veliyüddin ve el-Hâc Ahmed b. Sefer ve el-Hâc Mehmed b. Sinan ve Hasan Beşe b. Mehmed ve Attâr Mehmed Çelebi b. Mehmed ve Halil Çelebi b. Ahmed ve Mustafa b. Ahmed ve Ömer Bey b. Süleyman ve Hüseyin b. Ahmed nâm kimesneler li-ecli’l-ihbâr meclis-i şer‘a hâzırûn <<olduğu>> olup istihbâr olunduklarında fi’l-hakīka işbu müstahbir-i merkūm Abdülbaki’nin bâlâda mezkûr olduğu vech üzere sagīre kızı Fâtıma’nın nafaka ve kisve-bahâsi’çün külle yevm farz ve takdîr olunan sekizer akçeyi vermeğe kudreti olmayıp mu‘dim ve mu‘sir olup ve el-yevm sagīre-i mezbûrenin nafaka ve kisve-bahâsi’çün dörder akçeden ziyâde vermeğe kudreti olmadığı[nı] her biri alâ-tarîkı’ş-şehâde haber vermeleriyle nafaka-i mukaddere-i mezkûrenin dörder akçesi hatt u tenzîl olunup dörder akçesi ibkā olunmağın mâ hüve’l-vâki‘ bi’t-taleb ketb olundu.<br><br>Fi’l-yevmi’l-aşer min-Zilka‘deti’ş-şerîfe li-seneti hamsîn ve mi’ete ve elf.<br><br>Şuhûdü’l-hâl: Mehmed Bey b. Mahmud, es-Seyyid Süleyman Çelebi b. Mehmed, el-Hâc Ahmed b. Ömer, diğer Mehmed Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=52405"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52407"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o310"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>