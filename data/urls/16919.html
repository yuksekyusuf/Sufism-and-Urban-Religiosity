﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 365<br>Hüküm no: 305<br>Orijinal metin no: [80a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hac yolunda vefât eden Zaim el-Hâc İsmail Ağa’nın vârislerinin terekeden hisselerini almaları</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Cezerî Kasım Paşa Mahallesi ahâlîsinden olup bu sene-i mübârekede tarîk-i hacc-ı şerîfde vefât eden Za‘îm el-Hâc İsmail Ağa b. Mehmed’in verâseti zevce-i menkûha-i metrûkesi Âişe Hatun bt. Mustafa Efendi ile vâlidesi diğer Âişe Hatun bt. Mehmed’e ve sulbiye sagīre kızı Afife’ye ve li-ebeveyn karındaşı oğlu Abdullah nâm sagīre münhasıra ve tashîh-i meseleleri yirmi dört sehmden i‘tibâr olunup sihâm-ı mezbûreden üç sehmi zevcesi mezbûr[e] Âişe Hatun’a ve dört sehmi vâlidesi diğer mezbûre Âişe Hatun’a ve on iki sehmi sagīre-i mezbûre Afife’ye ve bâkī beş sehmi sagīr-i mezbûr Abdullah’a isâbeti tahakkukundan sonra zâtları zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan sagīr-i mezbûr Abdullah’ın vâlidesi ve tesviye-i umûruna mansûbe vasiyyesi olan Emetullah Hatun bt. ( ) ile kezâlik müteveffâ-i mezbûrun vâlidesi diğer mezbûre Âişe meclis-i şer‘-i şerîf-i enverde müteveffâ-i mezbûrun zevcesi ve sagīre kızı mezbûre Afife’nin vâlidesi ve tesviye-i umûruna bâ-hüccet-i şer‘iyye mansûbe vasiyyesi olup tereke-i müteveffâ-i [mezbûra] bi’l-verâse ve bi’l-vesâye vâzıʻatü’l-yed olan mezbûr[e] Âişe Hatun tarafından husûs-ı âti’l-beyânda tasdîka vekîl-i sâbitü’l-vekâlesi olan işbu râfiʻü’l-kitâb Mehmed Efendi [80b] b. Ahmed mahzarında herbiri bi’l-verâse ve bi’l-vesâye ikrâr-ı tâm ve takrîr-i kelâm edip müteveffâ-i mezbûrun terekesi tahrîr ve ba‘de ihrâci’l-mesârif ve’d-düyûn ber-mûceb-i defter-i kassâm tashîh-i merkūm üzere isâbet eden yirmi dört bin altmış üç akçeyi terekeden olmak üzere müvekkile-i mezbûre Âişe Hatun bi’l-verâse ve bi’l-vesâye def‘ ve teslîm, biz dahi ber-vech-i muharrer meblağ-ı mezbûru yedinden herbirimiz bi’l-verâse ve bi’l-vesâye bi-kadri’l-hısas bi’t-tamam ve’l-kemâl ahz u kabz eyledik, meblağ-ı mezbûrdan müvekkile-i mezbûre Âişe Hatun yedinde ve zimmetinde bir akçe ve bir habbe bâkī kalmadı dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Rebîʻülâhir sene tisʻa ve hamsîn ve mi’e ve elf, 1159.<br><br>Şuhûdü’l-hâl: Abdullah Efendi b. Mehmed Efendi, Mustafa Efendi [b.] Mehmed Efendi, es-Seyyid Ahmed [b.] es-Seyyid Mehmed, Halil Çelebi b. İbrahim, Halil Efendi el-Mukayyid.</p>          <br><a title="Önceki sayfa" style="text-decoration:none" href="./ayrmetin.php?idno=16918"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16920"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b365"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o416"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>