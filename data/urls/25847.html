﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 794<br>Hüküm no: 960<br>Orijinal metin no: [130a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İvaz Beşe b. Hasan’ın mülk menzilini karısı Handan bt. Abdullah’a geri dönüşü olmak üzere belirli bir süreliğine sattığı</b><br><br>Mahmiye-i İstanbul’da Hacı Kasım Gönânî mahallesinde sâkin İvaz Beşe b. Hasan nâm kimesne meclis-i şer‘-i hatîrde hâlâ Mısr-ı Kāhire vâlîsi olan İbrahim Paşa’nın mu‘takalarından işbu râfi‘atü’l-kitâb zevcesi Handan bt. Abdullah mahzarında ikrâr edip akd-i âtî sudûruna dek silk-i mülkümde olup mahalle-i mezbûrede vâki‘ bir tarafdan Ebûbekir Ağa mülküne ve bir tarafdan Kuloğlanı Mehmed mülküne ve bir tarafdan habbâz fırınına ve bir tarafdan tarîk-i âmla mahdûd üç bâb fevkānî odaları ve bir fevkānî matbahı ve iki bâb tahtânî odayı ve mezbûr Ebûbekir Ağa ile müşterek bir su kuyusunu ve zât-ı eşcâr bahçesini müştemil menzilini ve içinde mevcûd olan esâs-ı beyt ve evânî-i nühâs ve gayr-ı nühâs ve sâir kalîl ve kesîr, celîl ve fakīr cehâleti nâfî eşyâ-yı memlûkemi bi-safkatin vâhidetin zevcem mezbûre Handan Hatun’a bey‘ bi’l-vefâ tarîki üzere her biri yedişer dirhem gelir üç yüz elli beş riyâlî guruşa târih-i kitâb senesi Cumâdelâhire’sinin on beşinci gününde bir sene tamamına dek mü’eccel olmak üzere bey‘ ve teslîm ol dahi minvâl-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûr üç yüz elli beş riyâlî guruşu tamamen mûmâ-ileyhâ Handan Hatun yedinden kabz eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sâmin min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Ahmed Efendi el-imâm be-mahalle-i mezbûre, Mehmed Çelebi el-müezzin, Şaban el-müezzin, Şaban Beşe el-attar, Mehmed Bey el-bevvâbü’s-sultanî.</p>          <br><a title="Önceki sayfa" style="text-decoration:none" href="./ayrmetin.php?idno=25846"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25848"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b794"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o936"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>