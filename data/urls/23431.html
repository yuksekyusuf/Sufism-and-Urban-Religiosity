﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 182<br>Hüküm no: 203<br>Orijinal metin no: [114-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed b. Abdullah’ın terekesinden beytülmâle intikal eden menzil hisselerinin müzâyede ile zevcesi Âişe Hâtun’a satıldığı</b><br><br>Mahmiye-i İstanbul’da hâlen gümrük ve beytülmâl emîni olan kıdvetü’l-emâcid ve’l-ekârim Ali Ağa b. Abdullah nâm [kimesne] tarafından husûs-ı âti’l-beyânı ikrâra vekîl olup şer‘an vekâleti sâbite olan fahrü’l-akrân İsmail Çelebi b. el-Hâc Yusuf mahfil-i kazâda Havâss-ı aliyye kazâsına tâbi‘ Hasköy mahallâtından Ahmed Çelebi mahallesinde sâkine olan işbu bâ‘isetü’l-kitâb Âişe bt. Abdullah nâm hâtun mahzarında bi’l-vekâle ikrâr ve takrîr-i kelâm edip mahalle-i mezbûrede sâkin iken fevt olup zâhirde zevce-i metrûkesi mezbûre Âişe Hâtun’dan gayrı vâris-i ma‘rûfu olmamağın metrûkâtının selâse erbâ‘ı cânib-i beytülmâle âid olan Mehmed b. Abdullah nâm müteveffânın muhallefâtından mahalle-i mezbûrede vâki‘ bir tarafı İbrahim Paşa mülkü ve bir tarafı tarîk-i hâs ve bir tarafı Ali Hoca ve Zâhide bt. ( ) hâtun mülkleri ve bir tarafı tarîk-i âm ile mahdûd ve mümtâz olan iki bâb ocaklı odanın ve bir sofanın ve iki bâb tahtânî odanın ve bir ahırın ve bir kenîfin ve bir su kuyusunun ve hudûd-ı mezkûre dâhilinde vâki‘ tahmînen bir dönüm bağı muhtevî olan menzilin nısf-ı şâyi‘i mezbûre Âişe’nin mülk-i müşterâsı olup selâse erbâ‘ı beytülmâle âid olmağın mecâlis-i tâlibînde müzâyede olundukda yirmi beş bin akçede mezbûre Âişe üzerinde karâr edip bir akçe ziyâde ile tâlib-i âhar olmamağın menzil-i mezbûrun selâse erbâ‘ı şâyi‘ini mezbûre Âişe’ye meblağ-ı merkūm yirmi beş bin akçeye vekâletim [ve] emânetim hasebiyle bey‘-i bâtt-ı sahîh-i şer‘î ile bey‘ edip kabz-ı semen-i ma‘dûd ve teslîm-i mebî‘-i mahdûd eyledim keyfe mâ teşâ mutasarrıfa olsun dedikde vekîl-i müşârun-ileyhi kelimât-ı meşrûhasında mezbûre Âişe bi’l-muvâcehe tasdîk edicek mâ hüve’l-vâki‘ [bi’t-taleb ketb olundu.] Tahrîren fi’l-yevmi’s-sâlis ve’l-ışrîn min Safer sene semânin ve erba‘în ve elf.<br><br><br>Şuhûdü’l-hâl: Mahmud Çelebi b. Mehmed çorbacı?, Mehmed Çelebi b. Mustafa el-İmâm, Mehmed Halîfe b. İbrahim el-Müezzin, Mehmed Çelebi b. Abdülkerim el-Müezzin, Ali Çelebi b. Abdullah, Kadri Çelebi b. Hasan, Mustafa Beşe ...?, Ahmed Çelebi [b.] Muslu, Musa b. Mehmed, es-Seyyid Mehmed b. es-Seyyid Hüseyin, Ali b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23430"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23432"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>