﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 596<br>Hüküm no: 816<br>Orijinal metin no: [146b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çatkıcı ve bürüncekçi esnafından kanuna mugayir vergi alınmaması</b><br><br>Akzâ kuzâti’l-Müslimîn evlâ vülâti’l-muvahhidîn ma‘deni’l-fazl ve’l-yakīn râfi‘-i a‘lâmü’ş-şerî‘ati ve’d-dîn vârisü ulûmi’l-enbiyâi ve’l-mürselîn el-muhtas bi-mezîd-i inâyeti’l-meliki’l-Mu‘în Mevlânâ İstanbul kādısı -zîdet fezâiluhû- tevkī‘-i refî‘-i hümâyûn vâsıl olıcak ma‘lûm ola ki; çatkıcı ve bürüncekçi esnâfı dîvân-ı hümâyûnuma arzuhâl edip mukaddemâ hîn-i fetihden berü metâ‘larından bir akçe resm alınagelmiş değil iken sâbıkā maktûl vezîr İbrahim Paşa’nın zamânında ihdâs ve ve birkaç senden berü rüsûm-ı tamga-yı akmişe mukāta‘ası emînleri beher mâh üç bin beş yüz akçe alıp gadr murâd eylediğin bildirip resm-i mezbûr muhdes olmağla mukāta‘a-i merkūm emînleri taraflarından mütâlebe olunmamak için emr-i şerîfim ricâ eyledikleri ecilden Hazîne-i âmiremde mahfûz olan Başmuhâsebe defterlerine nazar olundukda İstanbul’un akmişe ve sandal rüsûmu mukāta‘ası hâssa cerrâhbaşısı Süleyman -zîde fazluhu-nun mâlikâne uhdesinde olduğu ve İstanbul’da nesc olunan emti‘a bin yüz otuz iki senesinde vaz‘ olunan resm-i tamgadan çatkıcı ve bürünceğine bir nesne ta‘yîn olunmayıp kaydolunan rüsûm-ı tamgaya dâhil olmadığı derkenâr olundukda mezbûrlardan beyhûde resm talebiyle rencîde olunmamaları’çün mahalline kayd ve emr-i şerîfim verilmek bâbında iftihârü’l-ümerâ ve’l-ekâbir bi’l-fi‘il başdefterdârım Ali -dâme ulüvvühû- arz ve telhîs etmeğin imdi telhîsi mûcebince amel olunmak bâbında fermân-ı âlîşânım sâdır olmuşdur. Buyurdum ki hükm-i şerîfim vardıkda bu bâbda sâdır olan emrim üzere amel edip dahi resm-i mezbûr muhdes olmağın mezbûrlar dahi beyhûde resm talebiyle rencîde olunmamak için mahalline kaydolunmağla mugāyir-i emr-i âlîşân mukāta‘a-i merkūm emînleri tarafından resm talebiyle rencîde ve te‘addî ettirmeyesin şöyle bilesin alâmet-i şerîfe i‘timâd kılasın.<br><br>Tahrîren fi’l-yevmi’l-hâmis ve’l-ışrîn min-şehri Rebî‘i’l-âhir li-sene selâse ve erba‘în ve mi’e ve elf.<br><br>Be-makām-ı Kostantıniyye el-mahmiyye.</p>          <br><a title="Önceki sayfa" style="text-decoration:none" href="./ayrmetin.php?idno=5739"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5741"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b596"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>