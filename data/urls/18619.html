﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 122<br>Hüküm no: 139<br>Orijinal metin no: [35b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Ahmed Reis’in kalan yetimlerinin nafakalarının temini</b><br><br>Mahmiye-i Galata’da Câmi‘-i Kebîr mahallesi dâhilinde müteveffâ Ahmed Reis’in, Mustafa ve Kerime nâm yetîmlerine kıbel-i şer‘den vasiyye nasb olunan Kamer Hâtun bt. Abdullah ve müteveffâ-yı mezbûrun diğer yetîmi Mehmed’e cânib-i şer‘den vasiyye nasb olunan Mihri Hâtun bt. Abdullah meclis-i şer‘de hâzırân olup mezbûre Mihri Hâtun takrîr-i kelimât edip dedi ki kıbel-i şer‘den vasî olduğum yetîmlere nafaka ve kisve lâzım olup müteveffâ-yı mezbûrun Kürkçükapısı’nda vâki‘ olan dükkânın icâresini ben vasî olduğum yetîmin nafakası için kabz ve zabt edecek ve müteveffâ-yı mezbûrun yetîmleri için zabt ve kabz edip nafakalarına sarf edecek oldu bu vech üzre terâzi ve tesâdukumuz vâki‘ oldu dedikde mezbûre Kamer Hâtun vech-i meşrûh üzre olan terâzi ve tasdîk ve kabûl edip mâ hüve’l-vâki‘ ketb ve imlâ olunup yedlerine vaz‘ olundu.<br><br><br>Şuhûdü’l-hâl: El-Hâc Nasuh b. Abdullah, Hüsrev b. Abdullah, Musli el-Muhzır, el-Hâc Ahmed el-Kayyım.</p>          <br><a title="Önceki sayfa" style="text-decoration:none" href="./ayrmetin.php?idno=18618"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18620"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>