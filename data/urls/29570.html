﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 269<br>Hüküm no: 279<br>Orijinal metin no: [125-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Matyoz’un Panayot v. Hıristo aleyhindeki alacak davasından men olunması</b><br><br>Men‘<br><br>Ma‘rûz,<br><br>Kumkapı’da bakkāl Matyoz v. Tanaş mahmiye-i İstanbul’da meclis-i şer‘-i hatîrde Panayot v. Hıristo muvâcehesinde merkūm Panayot’u bundan akdem dükkânıma ikāmet eylediğimde ol dahi dükkânımda mevcûd malımdan iki yüz guruş kıymetli eşyâmı bi-gayrı hakkın ahz ve kendi umûruna sarfla istihlâk etmekle taleb ederim deyü da‘vâ ve merkūm Panayot dahi cevâbında eşyâ-yı mezkûreyi ahz ve istihlâkini ikrâr lâkin yetmiş dokuz Muharremi’nin onuncu günü Pazarbaşı Odası’nda müdde‘î-i merkūm Matyoz ile hesâb gördüğümüzde eşyâ-yı merkūme için ben merkūma malımdan yüz yetmiş guruş verdiğimde ol dahi yüz yetmiş guruşu ahz u kabz ve eşyâ-yı mezkûreye müte‘allıka da‘vâdan benim zimmetimi ibrâ ve iskāt etmiş idi deyü ba‘de’d-def‘ ve’l-inkâr mesfûr Panayot def‘-i meşrûhunu lede’t-tezkiye beynlerinde udûlden oldukları Müslimîn ihbârlarıyla müte‘ayyin olan yine Kumkapı’da mütemekkin Mardıros v. Artin ve Irgadpazarı’nda Bakkāl Piço v. Yorgi nâm zimmîler şehâdetleriyle isbât etmeğin mûcebiyle müdde‘î-i merkūm Matyoz husûs-ı merkūm için bi-gayrı hakkın şer‘î mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 5 Rebî‘ülevvel sene 1180</p>          <br><a title="Önceki sayfa" style="text-decoration:none" href="./ayrmetin.php?idno=29569"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29571"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>