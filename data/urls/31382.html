﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 534<br>Hüküm no: 628<br>Orijinal metin no: [94b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Mehmed’in, İbrahim Paşa Cami-i şerifi vakfından icareli bir bab sepetçi gediğini Şerife Alime bt. Seyyid Mehmed’e kiraladığı</b><br><br>Kurşunlu mahzende sepetçi gediği îcârı<br><br>Ma‘rûz<br><br>Sâhib-i arzuhâl Ahmed Ağa b. Mehmed nâm kimesne bi’l-ma‘iyye rü’yete me’mur Haremeyn-i şerîfeyn müfettişi müderrisîn-i kirâmdan Faziletlü Mehmed Atâullah Efendi tarafından mürsel Kâtib es-Seyyid Hüseyin Efendi b. Mustafa ile akd olunan meclis-i şer‘-i hatîrde derûn-ı arzuhâlde mezkûratü’l-ism mu‘arrefetü’z-zât Şerîfe Alime bt. es-Seyyid Mehmed nâm Hatun muvâcehesinde Âsitâne-i aliyye ve tevâbi‘i olan bilâd-ı selâsede vâki‘ sepetçi esnâfının kethüdâsı İsmail ve ustalarından Halil [95a] ve Mustafa ve İbrahim nâm kimesneler hâzır oldukları hâlde hâmiş-i arzuhâlde mastûr defter-i vakıfdan muhrec derkenâr nâtık olduğu üzere Bâbü’s-sa‘âdeti’ş-şerîfe ağası nezâretinde âsûde evkāfdan İstanbul’da Silivrikapısı dâhilinde merhûm İbrahim Paşa Câmi‘-i şerîfi evkāfı musakkafâtından Galata’da Kurşunlu mahzen dâhilinde vâki‘ bi’l-îcâreteyn mutasarrıf olduğum bir bâb sepetçi dükkânı şehriye yetmiş para kirâ ile mezbûre Şerîfe Alime Hatun’un müşâhereten taht-ı îcâresinde ve derûnunda mevcûde beyne’l-esnâf gedik tâ‘bir olunan âlât-ı lâzıme-i ma‘lûme bâ-hüccet mülkü olup dükkân-ı mezkûr gediği başmuhâsebede mukayyed olduğu üzere zikr olunan kurşunlu mahzen dâhilinde topdan mukayyed olan dört bâb sepetçi dükkânları gediklerinde dâhil ve mu‘teber gediklerden olduğu esnâf-ı merkūme kethüdâsı vesâir hâzirûn-ı merkūmûn ihbârlarıyla mütehakkık olup mezbûre Şerîfe Alime Hatun dükkân-ı mezkûru peştemallik tâ‘bir olunur îcâre-i ma‘lûme ile tarafından bir kimesneye îcâr ve iskân edip lâkin dükkân-ı mezkûrun bana lüzumu olmağla derûnunda olan âlât-ı lâzımeyi ihrâc eylesin deyü bundan akdem nizâ‘a tasaddî ve ol vechile beynimizde ba‘de’l-müşâcere beynimiz tevfîk ve ıslâh olunup ben dükkân-ı mezkûru şehriye îcâre-i kadîme-i mezkûresi olan yetmiş para üzerine otuz para zam ile ecr-i misline iblâğ olunup ol vechile târih-i i‘lâmdan beher şehr yüzer para icâre tesmiyesiyle mezbûre Şerîfe Alime Hatun’a îcâr eylediğimde ol dahi ber-vech-i muharrer istîcâr ve kabûl edip icâre-i mezkûresini cevr ve ezâ etmeksizin mâh be-mâh edâya müte‘ahhide olmağla ben dahi dükkân-ı mezkûr derûnunda mevcûde âlât-ı merkūme Şerîfe Alime Hatun’un mülkü olup ke’l-evvel gediği olmak üzere tasarrufuna izin ve icâzet verip kat‘-ı münâza‘a eyledik dedikde ol dahi tasdîk eylediği İstanbul mahkemesinde tescîl ve huzûr-ı âlîlerine i‘lâm olundu.<br><br>Fî-26 min Za sene [1217]</p>          <br><a title="Önceki sayfa" style="text-decoration:none" href="./ayrmetin.php?idno=31381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b534"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>