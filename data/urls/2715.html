﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 335<br>Hüküm no: 397<br>Orijinal metin no: [75a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Buzcu esnafından Mehmed Ali Bey, İbarihm Çelebi ve Hüseyin Beşe’nin buzcu dükkânı aletlerini Ahmed Beşe, Kırca ve Dido’ya satmaları</b><br><br>Buzcu tâifesinden olup kendi tarafından asıl ve tâife-i mezbûreden Kırca v. Manol ve Dido v. Koç nâm zimmîler taraflarından husûs-ı câi’l-beyâna nehc-i şer‘î ve tarîk-i mer‘î üzere sâbitü’l-vekâle vekîl olan Ahmed Beşe b. Hüseyin nâm kimesne meclis-i şer‘-i şerîf-i enverde mahfil-i dîn-i münîf-i ezherde tâife-i mezbûreden Mehmed Ali Bey b. Hasan ve İbrahim Çelebi b. Abdullah ve Hüseyin Beşe b. Mehmed nâm kimesneler mahzarlarında takrîr-i kelâm ve ta‘bîr ani’l-merâm edip akd-i âti’z-zikrin sudûruna değin dört sehmden iki sehm-i şâyi‘i mezbûr Mehmed Ali Bey’in ve bir sehm-i şâyi‘i dahi mezbûrân İbrahim Çelebi ve Hüseyin Beşe’nin yedlerinde mülkleri ve hakları olup mahmiye-i Kostantıniyye hısnı ebvâbından Unkapanı kapısı hâricinde vâki‘ el-Hâc Mehmed Ağa nâm kimesne ile Kiryako nâm zimmînin ale’l-iştirâki’s-seviyy tasarruflarında olan buzcu dükkânı içinde mevcûd olan bir anbâr ve bir değirmen ve altı aded fıçı ve bir külük ve bir iskemle ve bir kep ve on iki aded sini [75b] ve otuz çomak ve bakır kalıp ve hamur teknesi ve yirmi aded koğa ve otuz aded desti ve iki keyl ve bir kalbur ve iki keçe ve bir çuval ve bir yelken bezi ile buzcu tâifesine mahsûsa olup beynimizde ma‘lûme olan sâir âlât-ı lâzımeden merkūm Mehmed Ali Bey vech-i muharrer üzere mülkü olan dört sehmden iki sehm hisse-i şâyi‘asının bir sehm-i şâyi‘ini üç bin akçe semen-i makbûza bana ve merkūm İbrahim Çelebi dahi bir sehm hisse-i şâyi‘asını müvekkil-i merkūm Dido’ya kezâlik üç bin akçe semen-i makbûza bey‘ ve teslîm edip ben ve müvekkillerim merkūmân Kırca ve Dido dahi iştirâ ve kabûl eylemişizdir, suâl olunup takrîrleri tahrîr olunmak matlûbumdur dedikde gıbbe’s-suâl mezbûr Mehmed Ali Bey vech-i mübeyyen üzere eşyâ-i mezkûreden mülkü olan iki sehm hisse-i şâyi‘asının bir sehm-i şâyi‘ini üç bin akçe semen-i makbûza merkūm Ahmed Beşe’ye ve merkūm İbrahim Çelebi dahi bir sehm hisse-i şâyi‘asını kezâlik üç bin akçe semen-i makbûza müvekkil-i merkūm Kırca’ya ve mezbûr Hüseyin Beşe dahi bir sehm hisse-i şâyi‘asını kezâlik üç bin akçe semen-i makbûza merkūm Dido’ya bey‘ ve teslîm edip onlar dahi iştirâ ve kabûl ve tesellüm eylediklerini bi’t-tav‘i’s-sâf ikrâr u i‘tirâf etdiklerinde mâ-vaka‘a bi’t-taleb ketb olundu.<br><br>Fî 12 min-Şa‘bâni’l-mu‘azzam sene 1081.<br><br>Şuhûdü’l-hâl: Mustafa Çelebi b. Mehmed, Mehmed Beşe b. Cafer, Ali Çelebi b. Ahmed, İbrahim Çelebi b. Ahmed, Şükrullah Bey b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2714"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2716"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b335"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>