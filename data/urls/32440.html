﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 62<br>Hüküm no: 14<br>Orijinal metin no: [3a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe b. İbrahim’in, Odalarbaşındaki berber ve câmeşûycu dükkânlarını tamir edeceğini taahhüt etmesi</b><br><br>Odalarbaşında berber ve câmeşûycu dükkânları ta‘mîri ta‘ahhüdü<br><br>Ma‘rûz[-ı dâ‘î-i devlet-i aliyyeleridir ki]<br><br>İstanbul’da Yeniodalar başında vâki‘ birbirine muttasıl bir bâb câmeşûycu ve bir bâb berber dükkânlarının bâ-temessük-ı mütevellî hisse-i ma‘lûmelerinin bi’l-icâreteyn mutasarrıfı ve derûnlarında mevcûde kaleminde mukayyed gedik âlât-ı lâzımelerinin mâliki sâhib-i arzuhâl Hüseyin Beşe b. İbrahim meclis-i şer‘-i münîrde zikr olunan dükkânların kezâlik hisse-i mu‘ayyenesinin mutasarrıfeleri arzuhâlde isimleri mezkûreler Şerîfe Zeliha ve Şerîfe Emine ve Şerîfe Besime Hatunlar benât-ı es-Seyyid Ömer Ağa b. el-Hâc Hasan taraflarından husûs-ı âtîde vekîlleri olduğu zâtlarını ârifân Halil Çavuş b. Musa ve Ali Beşe b. Ahmed şehâdetleriyle sâbit olan es-Seyyid Ahmed Ağa b. es-Seyyid Ahmed muvâcehesinde zikr olunan dükkânlar harâb ve ta‘mîre muhtâc olduğundan hisselerimize göre akçe sarfıyla ta‘mîrini murâd eylediğime müşterikelerim merkūmât dekâkîn-i mezbûrînin hisse-i ma‘lûmeleri kız karındaşımız Şerîfe Âişe nâm yetîmenin olup ve gedikleri senin olmağla sen mâlınla ta‘mîr eyle biz hemen kirâsını alalım deyü ta‘mîrden imtinâ‘ etmeleriyle beynimizde münâza‘a vâkı‘a olmuşdu el-hâletü hâzihî müşterikelerim müvekkilât-ı merkūmât zikr olunan dükkânların işbu târih-i i‘lâm senesi Zilka‘desi gurresinden i‘tibâriyle kırk mâh müddet iktizâ eden kirâlarından fakat kendi hisselerine lâzım gelen mikdârını bi’t-terâzî ta‘mîr-i mezkûra sarf edüp ziyâde masrûfumu teberru‘an li’l-vakf etmek üzere bana emr eylediklerinde ben dahi bu vechile ta‘ahhüd eyledim dediğini vekîl-i merkūm bi’l-muvâcehe tasdîk eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 26 L sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32439"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32441"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b062"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>