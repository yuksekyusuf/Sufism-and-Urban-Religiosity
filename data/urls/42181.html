﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 112<br>Hüküm no: 75<br>Orijinal metin no: [14b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çukadar Ahmed Ağa’nın tımar bedelinden dolayı Seyyid Mustafa Ağa’da olan alacağının tahsil olunması</b><br><br>Ma‘rûz,<br><br>Sâhib-i arzuhâl Çukadâr Ahmed Ağa mahfil-i şer‘iyyâtda derûn-ı arzuhâlde mezkûrü’l-ism es-Seyyid Mustafa Ağa mahzarında merkūm es-Seyyid Mustafa Ağa’nın Çan kazâsında Çomakhisarı nâm karye ve gayrıdan bâ-berât-ı âlîşân mutasarrıf olduğu timârıyla Ünye kazâsında Kurtlar nâm karye ve gayrıdan der-uhde ve iltizâmında olan bir kıt‘a timârı bin yüz altmış dokuz senesi Martı ibtidâsından bir sene zabt etmek üzere yüz doksan beş guruş bedel mukābelesinde bana ilzâm ve bedel-i mezbûr yüz doksan beş guruşu ber-vech-i peşîn malımdan ve yedimden ahz u kabz etmekle ben dahi iltizâm ve kabûl eylediğimden sonra zikr olunan timârları bî-hâsıl olduğu mesmû‘um olmağla vaz‘-ı yed etmeyip ber-vech-i muharrer medfû‘um olan yüz doksan beş guruş târîh-i mezbûrdan berü zimmetinde kalmış idi, hâlâ meblağ-ı mezbûr yüz doksan beş guruşu taleb eyledim deyü da‘vâ etdikde merkūm es-Seyyid Mustafa Ağa dahi cevâbında kaziyye minvâl-i muharrer üzere olduğunu ikrâr ve tasdîk edip lâkin merkūm Çukadâr Ahmed Ağa zikr olunan timârları bedel-i ma‘lûm ve makbûza âhara ilzâm eylediğinden mâ‘ada ber-vech-i muharrer yedinden makbûzum olup masârıfıma sarfla istihlâk eylediğim bedel-i mezbûr yüz doksan beş guruşa müte‘allika âmme-i da‘vâdan târîh-i mezbûrda zimmetimi ibrâ ve iskāt etmeğin ben dahi ibrâsını kabûl etmiş idim deyü ba‘de’d-def‘ ve’l-inkâr dâfi‘-i mezbûr es-Seyyid Mustafa Ağa def‘-i mezkûrunu beyân için ba‘de’l-istimhâl ve’l-imhâl bir vechile beyâna kādir olmayıp talebiyle merkūm Çukadâr Ahmed Ağa’ya muvâcehesinde vech-i şer‘î üzere yemîn verilmeğin mûcebiyle merkūm es-Seyyid Mustafa Ağa def‘-i mezkûrunda bilâ-beyyine bî-vech mu‘ârazadan ba‘de’l-men‘ ikrârıyla sâbit olan meblağ-ı mezbûr yüz doksan beş guruşu müdde‘î-i merkūm Çukadâr Ahmed Ağa’ya edâ ve teslîme merkūm es-Seyyid Mustafa Ağa’ya tenbîh olunduğu huzûr-ı âlîlerine i‘lâm olundu.<br><br>Fî 18 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42180"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42182"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>