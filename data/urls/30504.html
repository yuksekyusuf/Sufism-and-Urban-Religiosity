﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 80<br>Hüküm no: 45<br>Orijinal metin no: [11a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Efendi b. Mehmed’in evinin lağım sularının Zeyneb bt. Abdullah’ın evine aktığı için kapatılmasını talep ettiği</b><br><br>Ma‘rûz<br><br>Sâdır olan fermân-ı âlîlerine imtisâlen cânib-i şer‘-i enverden mürsel İkinci Kâtib Ahmed Efendi hâssa mi‘mârı hulefâsından el-Hâc Ubeydullah ve Ahmed Halîfeler ile İstanbul’da Sultan Mehmed Câmi-i Şerîfi civârında Üçemirler Türbesi ittisâlinde vâki‘ sâhibe-i arzuhâl Zeyneb bt. Abdullah nâm hatunun Osman Efendi Vakfı’ndan bi’l-icâreyeten mutasarrıf olduğu menzile varıp huzûr-ı Müslimînde ba‘de akdi’l-meclis ma‘rifetü’z-zât mezbûre Zeyneb Hatun meclis-i ma‘kûd-ı mezkûrda zikri âtî vakfın mütevellîsi eş-Şeyh es-Seyyid Mahmud Efendi hâzır olduğu hâlde menzil-i mezkûr ittisâlinde vâki‘ merhûm Azîz Mehmed Efendi Vakfı’ndan bir bâb menzile mutasarrıf olan derûn-ı mezkûrü’l-ism kuzâtdan Osman Efendi b. Mehmed tarafından vekîl-i müseccel-i şer‘îsi Abdullah Ağa b. İbrahim mahzarında işbu akd-i meclis olunan menzilimin kable’l-harîk kenîfleri çirkâbı müvekkil-i mezbûr Osman Efendi’nin menzil-i derûnundan bi-hakkın ceryân edegelmişken müvekkil-i mezbûr Osman Efendi ba‘de’l-harîk menzilini binâ eyledikde lağamını sed etmekle ke’l-evvel ceryânına mumâna‘at etmemek üzre vekîl-i mezbûra tenbîh olunmak matlûbumdur deyü da‘vâ ol dahî inkâr ve ol vecihle beyinlerinde ba‘de vukû‘i’l-münâza‘a elhâletü hâzihî vekîl-i mezbûr müdde‘iyye-i mezbûrenin menzil-i kenîflerinin çirkâbı müvekkil-i mezbûr Osman Efendi’nin menzili derûnundan ceryâna bi’l-vekâle izin verdikde müdde‘iyye-i mezbûre dahî râzı ve bu vecihle kat‘-ı münâza‘a eyledikleri ba‘de’l-inhâ huzûr-ı âlîlerine i‘lâm olundu.<br><br>Fî 24 Saferü’l-hayr sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30503"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30505"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o336"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>