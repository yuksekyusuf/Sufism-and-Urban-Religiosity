﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 692<br>Hüküm no: 826<br>Orijinal metin no: [104b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Efendi b. Süleyman’ın kendisinden kanunsuz olarak para aldığını iddia etdiği Hezargrad Kadısı Ömer Efendi ile sulh olduğu</b><br><br>Sulh.<br><br>Vilâyet-i Rumeli’nde Hezargrad kasabasında İbrahim Paşa mahallesinde sâkin olup bi’l-fi‘il merhûm-ı mezbûr İbrahim Paşa Vakfı’na mütevellî olan fahrü’l-müderrisîn Ahmed Efendi b. Süleyman meclis-i şer‘de işbu bâ‘isü’l-kitâb hâlâ kasaba-i mezbûre kādısı umdetü kuzâtü’l-İslâm zübdetü vülâti’l-enâm Ömer Efendi b. ( ) tarafından ikrâr-ı âti’l-beyânı tasdîka vekîl olup Hasan Ağa b. Hüseyin ve Mehmed Beşe b. İsa şehâdetleri ile şer‘an vekâleti sâbite olan fahrü’l-kuzât Mehmed Efendi b. İbrahim mahzarında ikrâr ve takrîr-i kelâm edip müvekkil-i mûmâ-ileyh Ömer Efendi hâlâ kasaba-i mezbûre kādısı olup benden bi-gayr-ı vech-i şer‘î kırk bin akçe aldı deyü meblağ-ı mezbûru müvekkil-i mûmâ-ileyh Ömer Efendi’den da‘vâ ve taleb eylediğimde beynimizde münâza‘ât-ı kesîre vâkı‘a olmuşdu el-hâletü hâzihî tavassut-ı muslihûn ile da‘vâ-yı mezbûremden beş bin nakd-i râyic fi’l-vakt akçe üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûr beş bin akçeyi müvekkil-i mûmâ-ileyh Ömer Efendi yedinden bi’t-tamam ve’l-kemâl ahz u kabz eyledim ba‘de’l-yevm husûs-ı mezbûra müte‘allika benden asâleten ve vekâleten da‘vâ dahi sudûr ederse lede’l-hükkâm mesmû‘a olmasın dedikde vâki‘u’l-hâl gıbbe’t-tasdîk bi’t-taleb ketb olundu.<br><br>Fi’s-sâdis aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’s-sâdât es-Seyyid Mustafa Efendi, İbrahim Efendi el-kādî, es-Seyyid Ahmed Efendi el-kādî, Şeyh Mehmed Efendi b. ( ), Mehmed Efendi b. Şeref Mehmed, Pir Mehmed Efendi el-kādî, Şeyh Halil Efendi el-vâiz, Mehmed Efendi el-imâm.</p>          <br><a title="Önceki sayfa" style="text-decoration:none" href="./ayrmetin.php?idno=25712"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25714"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b692"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o961"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>