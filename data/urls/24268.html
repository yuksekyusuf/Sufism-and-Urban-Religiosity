﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 152<br>Hüküm no: 163<br>Orijinal metin no: [17b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ermeni Gülahmer bt. Ovanes’in köle olmadığı</b><br><br>Sâhibetü’l-kitâb çatık kaşlı elâ gözlü ak benizli orta boylu sol gözünde beni var Gülahmer nâm hâtun mahfil-i kazâda kendisine mülkiyyet zu‘mu ile vâzı‘atü’l-yed olan Emine Hâtun bt. Abdullah tarafından husûs-ı âtîye vekîl olup, vekâleti bi mâ hüve nehcü’s-sübût sâbite olan Ahmed Beşe b. Ali nâm râcil muvâcehesinde takrîr-i da‘vâ edip, ben mahrûse-i Erzurum’da Gürcükapısı kurbunda Ağca minâre mahallesinde Ovanes v. Manol nâm hurrü’l-aslın zevcesi Şahsultan nâm Ermeniyyeden mevlûde hurretü’l-aslım deyicek, mersûm istintâk olundukda, müvekkilem mezbûre Emine mersûme Gülahmer’i Ali Bey nâm kimesneden sekiz bin akçeye iştirâ edip inde’l-bey‘ ve’t-teslîm inkıyâd u itâ‘at edip hurretü’l-asl değildir deyû inkâr edip, Dârü’s-selâm’da asıl hürriyet olup ve kıyâs-ı beyyine müdde‘î rıkka lâzım iken mezbûre rıkka ikrâr etmekle, beyyine-i mezbûre Gülahmer’e lâzım gelip da‘vâ-yı hürriyetden tenâkus zarar vermemeğin mersûme Gülahmer’den da‘vâsına muvâfıka beyyine taleb olundukda, udûl-i Müslimînden mahalle-i mezbûreden Pîrî b. Üveys ve eş-Şeyh Emir b. Mehmed nâm kimesneler li ecli’ş-şehâde meclis-i şer‘a hâzırân olup istişhâd olunduklarında, fi’l-hakīka mezbûre Gülahmer mahalle-i mezbûreden Ovanes nâm hurrü’l-aslın zevcesi Şahsultan nâm hurretü’l-asldan mevlûde olmağla hurretü’l-asldır. Bu husûsa şâhidleriz şehâdet dahi ederiz deyû edâ-i şehâdet-i şer‘iyye edip, şehâdetleri ba‘de’t-ta‘dîl hayyiz-i kabûlde vâkı‘a oldukdan sonra merkūmenin hürriyetine hükm olunup, mâ hüve’l-vâki‘ gıbbe’t-taleb ketb olundu. Tahrîren fi’l-yevmi’t-tâsi‘ ve’l-ışrîn min şehri Rebî‘ilevvel li sene seb‘a ve ışrîn ve elf.<br><br><br>Şuhûdü’l-hâl: Mustafa Çavuş el-mübâşir, Piyâle b. Mustafa, Mustafa Beşe çukadâr, Murad b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=24267"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24269"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>