﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 201<br>Hüküm no: 179<br>Orijinal metin no: [24b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa b. Hacı Mustafa’nın evini Keşkek Mustafa Efendi Nukud Vakfıʼna istiğlâl yoluyla sattığı</b><br><br>Mahmiye-i İstanbul’da Tevkī‘î Ca‘fer Mahallesi sükkânından Ali Ağa b. el-Hâc Mustafa nâm kimesne mahfil-i kazâda merhûm Keşkek Mustafa Efendi nukūd-ı mevkūfesine bi’l-fi‘il mütevellî olan hâfızu hâze’l-kitâb Abdullah Çelebi b. Mehmed mahzarında ikrâr ve takrîr-i kelâm edip mahalle-i mezbûrede vâki‘ bir tarafdan Şemsi Ahmed Efendi menzili ve bir tarafdan Şeyhî Mehmed Ağa menzili ve bir tarafdan Hadice Hatun menzili ve bir tarafdan tarîk-i âm ile mahdûd hâricen ve dâhilen büyût-ı adîdeyi müştemil mülk menzilimi cümle tevâbi‘ ve levâhıkı ile mütevellî-i mezbûr Abdullah Çelebi’ye bi-tarîkı’l-istiğlâl sekiz yüz yirmi guruşa bey‘ ve teslîm ol dahi ber-vech-i muharrer iştirâ ve tesellüm ve kabz ve kabûl eylediğinden sonra semeni olan meblağ-ı mezbûr sekiz yüz yirmi guruşu mütevellî-i merkūm yedinde olan mâl-ı vakf-ı mezbûrdan bana def‘ ü teslîm ben dahi yedinden baʻde’l-kabz mütevellî-i merkūm Abdullah Çelebi menzil-i mahdûd-ı mezbûru ba‘de’t-tahliyyeti’ş-şer‘iyye ve’t-tekābuzi’l-mer‘î târih-i kitâbdan bir sene tamamına değin seksen iki guruşa bana îcâr ve teslîm ben dahi istîcâr ve kabz ve kabûl eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî-gurreti Muharremi’l-harâm sene 1121<br><br>Şuhûdü’l-hâl: Osman Efendi b. Mehmed el-İmâm, Monla İbrahim b. Yusuf, Monla Abdurrahman, Monla Mustafa Efendi, Abdullah Efendi b. Mehmed Efendi, Ali b. İvaz, Hasan b. Mustafa, Abdullah el-Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=4457"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4459"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b201"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>