﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 374<br>Hüküm no: 323<br>Orijinal metin no: [103a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’ndan olup Şemsimah bt. Abdullah’ın tasarufunda olan evin tamiri için yapılan masrafın tespiti</b><br><br>Mahrûse-i İstanbul’da vâki‘ el-Hâc Hasan mahallesi sâkinelerinden Şemsimâh bt. Abdullah meclis-i şer‘de takrîr-i kelâm edip Haremeyn-i Şerîfeyn Evkāfı’ndan mahalle-i mezbûrede vâki‘ bir tarafı Hüsrev Kethüdâ vakfına bir tarafı Ca‘fer b. Abdülmennan mülküne ve bir tarafı Pervîz b. Abdullah mülküne ve bir tarafı tarîk-i âmma müntehî olup icâre-i mu‘accele ve müeccele ile mutasarrıf olduğum menzilin bazı mevâzi‘i harâba müşrif olup tecdîd ve ta‘mîre muhtâc oldukda bundan akdem izn-i <<şer‘>> mütevellî ve ma‘rifet-i şer‘le kendi mâlım ile harcım mu‘accelesine mahsûb olmak üzere müceddeden binâ ettiğim ahır üzerinde bir oda tûlen dokuz ve kadden dokuz buçuk be-hesâb-ı şatrancî seksen bir zirâ‘ taş duvar binâ olunmağa muhtâcdır cânib-i şer‘den üzerine varılıp keşf ve müşâhede olundukdan sonra zikr olunan oda ve duvarın binâ olunmasına izin verilmesi matlûbumdur dedikde cânib-i şer‘den Mevlânâ Fazlullah ve Hâssa mi‘mârlardan Üstâd Ali b. Halil irsâl olunup onlar dahi zeyl-i kitâbda mastûretü’l-esâmî olan ehl-i vukūf ile mahall-i mezbûra varıp vakf-ı merkūm mütevellîsi olan Hüseyin Ağa b. Memi mahzarında keşf ve müşâhede olundukda fi’l-hakīka zikr olunan ahır üzerinde bir oda ve tûlen ve kadden dokuz zira‘ olmak üzere be-hesâb-ı şatrancî seksen bir zirâ‘ taş duvar müceddeden binâ olmağa muhtâc olduğuna mi‘mâr-ı mezbûr ve sâir ehl-i vukūf ittifâk ettiklerinde vech-i meşrûh üzere ittifâklarını mevlânâ-yı mezbûr mahallinde tahrîr ve gelip meclis-i şer‘de ihbâr etmeğin bi’t-taleb kayd şud.<br><br>Tahrîren fî-evâsıtı şehri Rebî‘ülâhir li-sene 1032.<br><br>Şühûdü’l-hâl: Muharrem Efendi b. ( ) el-müderris, Abdülkerim Efendi b. Abdi el-müderris, Abdurrahman Efendi eş-şehîr bi-Kara Hoca, Mustafa Çelebi b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11653"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11655"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o724"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>