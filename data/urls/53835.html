﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 528<br>Hüküm no: 810<br>Orijinal metin no: [66a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Maryem bt. Haçador’un vârisleri arasında çıkan ihtilafın giderildiği</b><br><br>Ma‘rûz;<br><br>Medîne-i Üsküdar’da Yenimahalle’de mütemekkine iken bundan akdem hâlike olan Maryem bt. Haçador nâm Nasrâniye’nin verâseti zevc-i metrûku Bogos v. Marsık nâm zimmî ile li-ebeveyn ammisi oğlunun oğlu Hanparsum v. Avanis nâm zimmîye münhasıra ve terekesinin nısfı zevc-i merkūm Bogos’a ve nısf-ı âharı merkūm Hanparsum’a isâbeti tahakkukundan sonra arzuhâl eden merkūm Hanparsum meclis-i şer‘-i hatîrde ber-vech-i âtî münâza‘un-fîh olan menzile vâzı‘ü’l-yed olan Kazer nâm zimmî hâzır olduğu hâlde tereke-i hâlik-i merkūma vâzı‘ü’l-yed olan zevc-i merkūm Bogos zimmî muvâcehesinde merkūm Bogos zimmî mûrisem hâlike-i merkūmenin mahalle-i mezbûrede vâki‘ bir bâb mülk menzili ve derûn-ı menzilde olan bi’l-cümle eşyâsını ve medîne-i mezbûrede Gülfam Hatun Câmi‘-i şerîfi derûnunda vâki‘ dakīk değirmeninde olan beyne’l-esnâf gedik ta‘bîr olunur bârgirlerden nısf hisse-i şâyi‘amı fuzûlî kabz etmekle ber-tashîh-i merkūm eşyâ-i muharrereden bana isâbet eden nısf hisse-i şâyi‘inden kasr-ı yed ve bana teslîme hâzır-ı merkūm ile merkūm Bogos zimmîlerden her birine tenbîh olunmak matlûbumdur deyü da‘vâ ve merkūm Bogos zimmî cevâbında menzil-i mezkûru hâlike-i merkūma hâl-i sıhhatinde hâzır-ı merkūm Kazer zimmîye semen-i ma‘lûma bey‘ ve temlik ve derûn-ı menzilde olan eşyâsını dahi bâ-hüccet bana bey‘ edip ancak değirmen-i mezkûrda olan hisse-i şâyi‘ası müdde‘î-i merkūm ile bana mevrûs olmuş idi deyü ba‘de’d-def‘ hâzır-ı merkūm dahi tasdîk eyledikden sonra beynlerinde ba‘de vukū‘ı’l-münâza‘a bâ-tavassut-ı muslihîn müdde‘î-i merkūm Hanparsum zimmî da‘vâ-yı mezkûresinden merkūm Bogos zimmî ile yüz elli yedi guruş bedel-i makbûz mukābelesinde sulh olup menzil-i mezkûr ve derûn-ı menzilde olan eşyâsına ve değirmen hissesine ve hâlike-i merkūmenin kalîl ü kesîr menkūl ve akār cemî‘ terekesine ve husûs-ı mîrâsa müte‘allika âmme-i de‘âvî ve kâffe-i mütâlebâtdan zevc-i merkūm Bogos zimmî ile hâzır-ı merkūm Kazer’in zimmetlerini ibrâ ve ıskāt eyledikde onlar dahi ber-vech-i muharrer ibrâsını kabûl ve bu vechile kat‘-ı münâza‘a eyledikleri bi’t-terâzî Üsküdar mahkemesinde tescîl ve mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 18 min-Z sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53834"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53836"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b528"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1033"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>