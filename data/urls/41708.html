﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 230<br>Hüküm no: 178<br>Orijinal metin no: [50b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un menzilini eşi İbrahim’e satması</b><br><br>Mahmiye-i İstanbul’da Keçeci Pîrî mahâllesinde sâkine Fâtıma bt. el-Hâc Mustafa nâm hatun tarafından husûs-ı âti’l-beyana vekîl olduğu zâtı ma‘rifet-i şer‘iyye ile ârifân el-Hâc Mustafa b. Ömer b [ve] İbrahim b. el-Hâc Mustafa nâm kimesneler şehâdetleriyle sâbit olan İmam el-Hâc Mehmed Efendi b. Süleyman nâm kimesne mahmiye-i mezbûrede meclis-i şer‘de müvekkile-i mezbûrenin zevci işbu râfi‘ü’l-vesîka İbrahim b. Abdullah nâm kimesne mahzarında bi’l-vekâle ikrâr ve takrîr-i kelâm edip müvekkile-i mezbûrenin müteveffâ Süleyman Beşe veresesinden iştirâ eyleyip yedinde mülk ve hakkı olan mahâlle-i mezbûrede vâki‘ bir tarafdan el-Hâc Hasan Vakfı olan menzil ve tarafeynden Saliha nâm hatun menzili ve bir tarafdan Fâtıma Hatun menzili ve bir tarafdan tarîk-i âm ile mahdûd tahtânî bir bâb oda ve bir matbâh ve bi’r-i mâ ve bir mikdâr havluyu müştemil mülk menzilini tarafeynden îcâb ve kabûlü hâvî bey‘-i kat‘î ile zevci mezbûr İbrahim’e on beş guruşa bey‘ ve teslîm ol dahi iştirâ ve tesellüm ve kabûl eylediğinden sonra müvekkile-i mezbûre semen olan meblağ-ı mezbûru yedinden tamâmen ahz u kabz eyledi. Ba‘de’l-yevm menzil-i mahdûd-ı mezbûr zevci mezbûr İbrahim’in mülk-i müşterâsıdır, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevm min-şehr-i Rebî‘i’l-evvel sene sitte aşere ve mi’e ve elf.<br><br>Şuhûdü’l-hâl: Mücellid Mustafa Çelebi b. ( ), Abdi Çelebi b. el-Hâc Mustafa, Hüseyin b. Ahmed, el-Hâc Mustafa b. Ömer, İbrahim b. el-Hâc Mustafa, el-Hâc Yusuf b. Osman</p>          <br><a title="Önceki sayfa" style="text-decoration:none" href="./ayrmetin.php?idno=41707"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41709"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>