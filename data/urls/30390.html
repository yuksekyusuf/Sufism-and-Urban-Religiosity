﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 213<br>Hüküm no: 188<br>Orijinal metin no: [55a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Mehmed Sadık b. Mehmed ile eski ortağı Hafız Mehmed Sadık b. Mustafa’nın hesaplaşıp birbirlerinin zimmetini ibra ettikleri</b><br><br>Yaş yemiş tüccârından Mehmed Sâdık b. Mehmed nâm kimesne meclis-i şer‘-i hatîr-i lâzımü’t-tevkīrde sâbıkā şerîki işbu bâ‘isü’l-kitâb Hâfız Mehmed Sâdık b. el-Hâc Mustafa nâm kimesne mahzarında ikrâr-ı tâm ve takrîr-i kelâm edip ben bundan akdem mezbûr Hâfız Mehmed Sâdık ile yaş yemiş ticâretinde inânen şerîk olup fesh-i akd-i şirket ettiğimizden sonra esnâf ma‘rifetiyle hesâbımızı hesâb-ı sahîh ile rü’yet eylediğimizde, mezbûr Hâfız Mehmed Sâdık zimmetinde re’s-i mâldan zuhûr eden yüz elli beş guruş ve fâideden iktizâ eden seksen guruş ki cem‘an iki yüz otuz beş guruşu mezbûr Hâfız Mehmed Sâdık bana def‘ ü teslîm, ben dahi yedinden bi’t-tamam ve’l-kemâl ahz ü kabz edip husûs-ı şirkete ve fâideye ve sâir beynimizde cereyân eden cemî‘ ahz ü i‘tâ ve mu‘amelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve kâffe-i eymân ve muhâsamâtdan ben mezbûr Hâfız Mehmed Sâdık’ın zimmetini ibrâ-i âmm-ı kātı‘ü’n-nizâ‘ ve ıskāt-ı tâmm-ı râfi‘ü’l-hısâm ile ibrâ ve ıskāt eylediğimde, ol dahi kezâlik husûs-ı şirkete ve fâideye ve sâir beynimizde cereyân eden ahz ü i‘tâ ve mu‘amelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve kâffe-i mutâlebâtdan ve beynimizde ma‘lûm otuz guruşun da‘vâsından benim zimmetimi ibrâ-i âm ile ibrâ ve ıskāt ve her birimiz âharın ber-minvâl-i muharrer ibrâsını kabûl eyledik dediğini mezbûr Hâfız Mehmed Sâdık tasdîk etmeğin mâ-vaka‘a bi’t-taleb ketb olundu.<br><br>Fî 19 min-Recebi’l-ferd sene [1]194.<br><br>Şuhûdü’l-hâl: el-Hâc Ahmed Ağa, Uncular Kethudâsı Mustafa Çelebi, Duhânî Ali, İsmail Çelebi, Kemahî İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=30389"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30391"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o303"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>