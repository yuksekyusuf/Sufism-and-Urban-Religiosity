﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 422<br>Hüküm no: 642<br>Orijinal metin no: [76a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kestel Vakfı’na ait odanın tasarrufunun Hasan b. Mehmed’e ait olduğu</b><br><br>Mahmiye-i İstanbul’da ( ) mahallesi sâkinlerinden râfi‘ü’l-kitâb Hasan b. Mehmed meclis-i şer‘de Mahmud b. Ali mahzarında üzerine da‘vâ edip, bundan akdem mahmiye-i mezbûrede Kestel vakfından Kazasker Hamamı kurbunda vâki‘ iki tarafı yine vakf-ı mezbûr ve bir tarafı tarîk-i âm ve bir tarafı saray duvarıyla mahdûd olan bir bâb odanın hakk-ı tasarrufunu icâre-i mu‘accele ve müeccele mutasarrıfı olan Sefer b. Halil nâm kimesne beş bin akçeye mütevellî-i vakf olan ( ) ma‘rifeti ile bana tefvîz edip, ben dahi kabz ve kabûl edip, meblağ-ı mezbûr beş bin akçeyi mezbûr Sefer’e edâ ve teslîm edip, tasarrufumda iken mezbûr Mahmud oda-i mezbûreye bî-vech-i şer‘î vaz‘-ı yed edip, hakk-ı tasarrufumu tasarrufa mâni‘ olur, suâl olunup yed-i âdiyesi def‘ olunmak taleb ederim [dedikde], gıbbe’s-suâl mezbûr Mahmud cevâbında, bundan esbak sâbıku’z-zikr odayı sen iddi‘â ettiğin zamândan sonra mezbûr Sefer’den dört bin beş yüz akçeye tefevvüz edip vaz‘-ı yed etdim idi. Mezbûr Hasan’ın minvâl-i meşrûh üzre benden mukaddem tefvîz ve tefevvüz ma‘lûmum değildir deyû, mezbûr Hasan’ın kendiden mukaddem mütevellî ma‘rifeti ile tefevvüzü inkâr edip, müdde‘î-i mezbûrdan takrîrine muvâfık beyyine taleb olundukda, udûlden el-Hâc Mehmed b. Mehmed ve el-Hâc Mehmed b. Ali ve Ali b. Ramazan li ecli’ş-şehâde meclis-i şer‘a hâzırûn olup istişhâd olunduklarında, fi’l-vâki‘ bizim huzûrumuzda sâbıku’z-zikr odanın hakk-ı tasarrufu merkūm Sefer [ve] mezbûr Hasan’a mütevellî-i sâbıku’z-zikr ma‘rifeti ile tefvîz edip, ol dahi tefevvüz ve kabûl ettikden sonra mukābele-i tefvîzde beş bin akçe alıp kabz etti. Bu husûsa şâhidleriz şehâdet dahi ederiz deyû edâ-i şehâdet-i şer‘iyye ettiklerinde, şehâdetleri hayyiz-i kabûlde vâkı‘a olup, mütevellî-i mezbûr dahi hâl minvâl-i meşrûh üzre olduğun tasdîk edip, mezbûr Mahmud’un yed-i âdiyesi def‘ olunup, merkūm Hasan’a teslîm ile ilzâm olundu. Hurrire fi’t-târihi’l-mezbûr.<br><br><br>Şuhûdü’l-hâl: Ali b. Ramazan, İsmail b. Mehmed, Süleyman b. Ahmed, el-Hâc Hüseyin b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=24746"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24748"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b422"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>