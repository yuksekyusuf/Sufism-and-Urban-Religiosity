﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 352<br>Hüküm no: 337<br>Orijinal metin no: [47b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Belkıs bt. Abdullah’ın merhume Sakine bt. Derviş tarafından cariyelikten azat edilen hür bir kadın olduğunu ispat ettiği</b><br><br>Mahmiye-i İstanbul’da Murad Paşa-yı atîk mahallesinde sâkine Belkıs bt. Abdullah nâm hâtun meclis-i şer‘-i hatîr-i lâzimü’t-tevkīrde mahalle-i mezbûrede sâkine iken bundan akdem vefât eden Sâkine bt. Derviş Mehmed’in sadriye kebîre kızı Fâtıma nâm hâtun mahzarında üzerine da‘vâ ve takrîr-i kelâm edip ben müteveffât-ı mezbûrenin câriye-i memlûkesi olduğum hâlde bin yetmiş dört altmış dört senesi şehr-i Rebî‘ülâhiri gurresinde beni enti hürretün minnî kable mevtî bi-erba‘în yevmen kaydı ile mukayyed tedbîr-i sahîh-i şer‘î ile müdebbere edip vech-i muharrer üzere tedbîrini târih-i mezbûrda mahmiye-i mezbûrede Davud Paşa Mahkemesi’nde hilâfeten müvellâ olan İbrahim Efendi b. Hürrem huzûrunda ikrâr edip mevlânâ-yı mezbûr tahrîr ve yedime işbu hüccet-i şer‘iyyeyi vermişiken mezbûre Fâtıma Hâtun bana müteveffât-ı mezbûrenin mülk-i rakīki olmak üzere vaz‘-ı yed murâd eder suâl olunup sebîlim tahliye olunmak matlûbumdur deyu târih-i mezbûr ile müverraha ve mevlânâ-yı mûmâ-ileyhin hat ve hatemini hâviye ve mazmûnu min külli’l-vücûh takrîr-i meşrûhunu nâtıka hüccet-i şer‘iyye ibrâz edip mezbûre Fâtıma muvâcehesinde feth ve kırâat ve istintâk olundukda mazmûn-ı hüccet-i merkūmeyi tâyi‘aten ikrâr ve i‘tirâf etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Hüseyin Çavuş b. Ali el-mübâşir, Mustafa Efendi b. Muharrem el-kâtib, Osman Beşe çukadâr, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40615"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40617"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o865"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>