﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 318<br>Hüküm no: 286<br>Orijinal metin no: [74a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülmuti Çelebi’nin menzilini Alime Hatun’a satması</b><br><br>Mahmiye-i İstanbul’da Hoca Hayreddin mahâllesi sâkinlerinden Abdülmuti Çelebi b. İbrahim nâm kimesne mahmiye-i mezbûrede meclis-i şer‘de işbu bâ‘isetü’l-kitâb Şerîfe Alime bt. es-Seyyid Abdurrahman nâm hatun mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım [olup] mahâlle-i mezbûrede vâki‘ bir tarafdan Mahmud Bey menzili ve bir tarafdan İsmihan Hatun Vakfı olan menzil ve bir tarafdan odabaşı nâm kimesne menzili ve bir tarafdan tarîk-i âm ile mahdûd dâhiliyesinde bir bâb fevkānî ve bir bâb tahtânî odayı ve mahtabı ve kenîfi müştemil menzilimi bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i kat‘î ile iki yüz elli guruşa mezbûre Şerîfe Alime bt. es-Seyyid Abdurrahman’a bey‘ ve temlîk ve teslîm ol dahi iştirâ ve temellük ve tesellüm ve kabûl eyledikden sonra semeni olan meblağ-ı mezbûr iki yüz elli guruşu tamâmen yedinden ahz u kabz eyledim ba‘de’l-yevm menzil-i mahdûd-ı mezbûr merkūme Şerîfe Alime’nin mülk-i müşterâsı olmuşdur. Keyfemâ teşâ ve tahtâr mutasarrıfe olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi aşer min-Rebî‘i’l-âhir li-sene sitte aşere ve mi’e ve elf.<br><br>Şuhûdü’l-hâl: Bekrîzâde Ahmed Ağa, Mehmed Beşe b. Hüseyin, Abdurrahman Çelebi b. Hüseyin, Es-Seyyid Sadık Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41815"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41817"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b318"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>