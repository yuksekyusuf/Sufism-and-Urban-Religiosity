﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 241<br>Hüküm no: 149<br>Orijinal metin no: [31b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Hüseyin Ağa’dan miras kalan berber dükkânı ve mirasçıların hisselerini birbirlerine satmaları</b><br><br>Berber dükkânı mübâya‘ası 3083 guruş<br><br>Kezâlik mahrûse-i Galata’da Yolcuzâde mahallesinde sâkine zâtı ta‘rîf-i şer‘î ile mu‘arrefe olan Emine Hanım bt. el-Hâc İbrahim sadrî kebîr oğlu es-Seyyid el-Hâc Ahmed Ağa b. el-müteveffâ es-Seyyid el-Hâc Hüseyin hâzır olduğu hâlde meclis-i şer‘-i hatîrde hâzır-ı mezbûrun li-ebeveyn er ve kız karındaşları bâ‘iseyi’l-kitâb zâtı ta‘rîf-i şer‘î ile mu‘arrefe olan Şerife Hadice Refi‘a Hanım ve es-Seyyid el-Hâc Hasan Ağa mahzarlarında mahrûse-i mezkûre ve tevâbi‘inde vâki‘ berber esnâfının kethüdâsı Ahmed Zemcî Ağa b. Mustafa tarafından mürsel esnâf-ı merkūme çavuşu Mehmed Hurşid Ağa b. Abdullah hâzır olduğu hâlde ikrâr-ı tâm ve takrîr-i kelâm edip mahrûse-i mezkûre hâricinde Yelkencileriçi nâm mahalde kâin bir taraftan halatcı dükkânı ve bir tarafdan kale cidârı ve bir tarafdan mukaddemâ arsa ve hâlâ Aleksi’nin demirci dükkânı ve taraf-ı râbi‘i tarîk-i âm ile mahdûd Ayasofya-i Kebîr Câmi‘-i şerîfi evkāfı müsakkafâtından müteveffâ-yı mezbûr el-Hâc Hüseyin Ağa’dan müntakil evlâdı mezbûrûn es-Seyyid el-Hâc Ahmed Ağa ve es-Seyyid el-Hâc Hasan Ağa ve Şerife Hadice Refi‘a Hanım’ın taht-ı tasarruflarında olan şehriye beş guruş kirâlı bir bâb berber dükkânı derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûme kırk sehm i‘tibârıyla beş sehm hisse-i şâyi‘ası benim ve on dört sehm hisse-i şâyi‘ası hâzır-ı mezbûr es-Seyyid el-Hâc Ahmed Ağa’nın ve diğer on dört sehm hisse-i şâyi‘ası mezbûr es-Seyyid el-Hâc Hasan Ağa’nın ve yedi sehm hisse-i şâyi‘ası dahi mezbûre Şerife Hadice Refi‘a Hanım’ın şehr-i sâbık Saferi’l-hayrının yirmi dokuzuncu günü târihiyle müverraha İstanbul Mahkemesi’nden [verilen] işbu bir kıt‘a hüccet-i şer‘iyye ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca zevcim müteveffâ-yı mezbûrdan mevrûs ve yedimizde mülkümüz olmağla [ben] akd-i âti’z-zikrin sudûruna değin âlât-ı gedik-i mezkûrdan ber-minvâl-i muharrer mâlike olduğum beş sehm hisse-i şâyi‘amı bi-safkatin vâhidetin iki bin dokuz yüz on altı buçuk guruşa mezbûre Şerife Hadice Refia Hanım’a ve hâzır-ı mezbûr es-Seyyid el-Hâc Ahmed Ağa dahi kezâlik mâlik olduğu on dört sehm hisse-i şâyi‘a-i mezkûresinin sekiz sehm hisse-i şâyi‘asını bi-safkatin vâhidetin beş bin seksen üç guruşa mezbûre Şerife Hadice Refi‘a Hanım’a ve bâkī altı sehm hisse-i şâyi‘asını dahi kezâlik bi-safkatin vâhidetin üç bin seksen üç guruşa mezbûr es-Seyyid el-Hâc Hasan Ağa’ya tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile bey‘ ve temlîk ve vech-i lâyıkı üzere teslîm eylediğimizde [32a] onlar dahi ber-vech-i muharrer iştirâ ve temellük ve tesellüm ve kabz u kabûl eylediklerinden sonra semenleri olan cem‘an on bir bin seksen iki buçuk guruşun mukābelesine müte‘allika da‘vâdan ben hâzır-ı mezbûr es-Seyyid el-Hâc Ahmed Ağa ile ma‘an mezbûrât Şerife Hadice Refi‘a Hanım ve es-Seyyid el-Hâc Hasan Ağa’nın zimmetlerini ibrâ-yı sahîh-i şer‘î ile kabûllerini hâvî ibrâ vü ıskāt eyledik ba‘de’l-yevm âlât-ı gedik-i mezkûrun ber i‘tibâr-ı merkūm beş sehm hisse-i şâyi‘asında benim ve on dört sehm hisse-i şâyi‘asında hâzır-ı mezbûr es-Seyyid el-Hâc Ahmed Ağa’nın aslâ ve kat‘â alâka ve medhalimiz kalmayıp âlât-ı gedik-i mezkûrun yedi sehm hisse-i şâyi‘ası mukaddemâ irsen ve on üç sehm hisse-i şâyi‘ası bu def‘a şirâen ki cem‘an yirmi sehm hisse-i şâyi‘ası mezbûre Şerife Hadice Refi‘a Hanım’ın ve on dört sehm hisse-i şâyi‘ası mukaddemâ irsen altı sehm hisse-i şâyi‘ası bu def‘a şirâen ki cem‘an yirmi sehm hisse-i şâyi‘ası mezbûr es-Seyyid el-Hâc Hasan Ağa’nın mülk-i mahz ve hakk-ı sırfları olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi Gurre-i Rebî‘ülevvel sene 1279<br><br>Şuhûdü’l-hâl: Esnâf-ı merkūmeden Hasan Ragıb Ağa b. Mustafa, Muhzır Süleyman Ağa b. ( ), Muhzır Feyzullah Ağa b. ( ), Muhzır Osman Ağa b. ( ), Tahtacı el-Hâc Mehmed Salih Ağab. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35823"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35825"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o392"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>