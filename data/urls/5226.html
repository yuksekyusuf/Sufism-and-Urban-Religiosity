﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 308<br>Hüküm no: 302<br>Orijinal metin no: [66b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Adanalı Arab el-Hâc Mustafa Ağa’nın el-Hâc Osman b. Hüseyin’de olan alacağını veresesinin tahsil ettiği</b><br><br>Fi’l-asl Vilâyet-i Anadolu’da medîne-i Adana ahâlîsinden olup Mahmiye-i İstanbul’da Ayasofya-i kebîr Mahallesi’nde sâkin iken bundan akdem katîlen vefât eden Câmûscu demekle şehîr Arab el-Hâc Mustafa Ağa b. ( ) veresesi sulbî oğlu Mehmed nâm sagīrin vâlidesi ve tesviye-i umûruna ber-mûceb-i hüccet kıbel-i şer‘den mansûbe vasîsi olan Meryem bt. Abdullah nâm hatunun hâlâ zevci ve tarafeynden husûsü’l-beyâna vekîl olduğu yedinde mazmûnu müsbit hüccet nâtıka olduğu üzere sâbit olan Mustafa Ağa b. Mustafa nâm kimesne meclis-i şer‘-i şerîf-i enverde medîne-i mezbûre ahâlîsinden olup Mahmiye-i mezbûrede müsâfiren sâkin bâ‘isü hâze’l-kitâb el-Hâc Osman b. Hüseyin mahzarında bi’l-vekâle takrîr-i kelâm ve bast-ı merâm edip müteveffâ-i mezbûrun merkūm el-Hâc Osman zimmetinde cihet-i karzdan iki bin guruş hakkı olmağla zevcem müvekkile-i mezbûre meblağ-ı mezbûru bundan akdem bi’l-vesâye taleb ve da‘vâ ve mezbûr el-Hâc Osman ba‘de’l-ikrâr kıymetleri iki bin guruşa müsâvî yüz? bezi tâ‘bir olunur beş yüz yetmiş top bez[i] bana def‘ ve teslîm ben dahi ber-vech-i muharrer bi’l-vekâle yedinden ahz u kabz eyledim min-ba‘d meblağ-ı mezbûr iki bin guruşdan mezbûr el-Hâc Osman ve şerîki işbu Ananya v. Ese yedlerinde ve zimmetlerinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-şehri Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: Molla Hüseyin b. Ca‘fer, Süleyman Çelebi b. Ali, İbrahim b. Ali, Ali Bey b. Receb, Mustafa Ağa, el-Hâc Mehmed b. Molla Şa‘ban, es-Seyyid Mehmed Çelebi b. Ali, Molla Ahmed b. Hızır, Nuri Çelebi b. Hüseyin, es-Seyyid İbrahim b. Ca‘fer, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5225"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5227"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o698"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>