﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 284<br>Hüküm no: 240<br>Orijinal metin no: [68b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cemile bt. İbrahim ile oğlu Hüseyin Efendi’nin Maltepe’deki bağlarını Mustafa Ağa’ya satmaları</b><br><br>Mahmiye-i İstanbul’da Sarıgez (Sarıgörez) kurbünde Sarı Nasuh mahallesinde sâkin eşrâf-ı kuzâtdan es-Seyyid Mustafa Fehim Efendi b. Mehmed’in zevcesi olup zâtı ta‘rîf-i şer‘î ile mu‘arrefe olan Cemile Hanım bt. İbrahim ve sadrî kebîr oğlu Hüseyin Efendi b. el-mezbûr es-Seyyid Mustafa Fehim Efendi meclis-i şer‘-i şerîf-i enverde işbu bâ‘isü’l-vesîka Mustafa Ağa b. Mehmed nâm kimesne mahzarında zevci es-Seyyid Mustafa Fehim Efendi hâzır olduğu hâlde her biri ikrâr-ı tâm ve takrîr-i kelâm edip medîne-i Üsküdar’a muzâfe Kartal kasabası hudûdu dâhilinde vâki‘ Maltepe toprağında Camlı Çeşme demekle arîf nâm mahâlde etrâf-ı erba‘adan Sakızlıoğlu ve Selim Ağa oğulları tarlaları ve mârru’z-zikr Kartal kasabası ile Maltepe sınırı ve tarîk-i hâs ve tarîk-i âm ile mahdûd derûnunda bi’r-i mâ ve eşcâr-ı müsmire ve gayrı müsmireli tahmînen dört bin kütük kürûmu mülk bir kıt‘a bağ ale’l-iştirâk yedimizde mülkümüz iken bin iki yüz elli üç senesi şehr-i Rebî‘ülevveli selhinde mezbûr Mustafa Ağa’nın malından bi’l-ma‘iyye iktirâz ve kabz eylediğimiz dört bin beş yüz guruş mukābelesinde merkūm Mustafa Ağa’ya bi-tarîkı’l-istiğlâl bey‘ ve teslîm eylediğimizde ol dahi ber-vech-i muharrer iştirâ ve kabûl etmiş idi. El-hâletü hâzihî biz meblağ-ı mezkûr dört bin beş yüz guruşu bu def‘a merkūm Mustafa Ağa’ya teslîm eylediğimizde ol dahi bağ-ı mahdûd-ı mezkûru fekk-i istiğlâl birle bize teslîm ve her birimiz âhar yedinden ahz ve teslîm eylediğimizden sonra biz bağ-ı mahdûd-ı merkūmu tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ile beş bin yedi yüz guruşa merkūm Mustafa Ağa’ya bey‘ ü temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezkûr beş bin yedi yüz guruşu bize def‘ ü teslîm eylediğinde biz dahi yedinden tamâmen ve kâmilen ahz u kabz etmemizle mebî‘-i mezkûrun tağrîr ve gabnine ve bi’l-cümle husûs-ı mezkûre müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt eyledik, fîmâ-ba‘d bağ-ı mahdûd-ı mezkûrda bizim aslâ ve kat‘â alâka ve medhalimiz kalmayıp müşteri-yi merkūm Mustafa Ağa’nın mülk-i müşterâsı ve hakk-ı sırfı olmuşdur, keyfe mâ yeşâ ve yahtâr mâlik ve mutasarrıf olsun dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 29 Ca sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1142"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1144"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o300"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>