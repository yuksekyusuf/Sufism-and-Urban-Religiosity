﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 137<br>Hüküm no: 67<br>Orijinal metin no: [11b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey b. Yayla’nın Tokat kazasına bağlı Almus köyündeki üç adet tarlalarının kullanım hakkını altmış guruşa Behram Ağa b. Mahmud’a devrettiği</b><br><br>Mahmiye-i İstanbul’da Âşık Paşa mahallesi ahâlîsinden zahrü’l-akrân Behram Ağa b. Mahmud’dan istişhâd-ı şer‘î sudûrundan sonra Vilâyet-i Anadolu’da Tokat kazâsına tâbi‘ İlmus (Almus) nâm karye ahâlîsinden Ali Bey b. Abdullah ve Abdullah b. Nasûh nâm kimesneler meclis-i şer‘a hâzırân olup fi’l-asl karye-i mezbûre ahâlîsinden olup hâlâ mahmiye-i İstanbul’da Yenibahçe kurbünde Ördek Kasab mahallesinde sâkin gāib ani’l-meclis Mustafa Bey b. Yayla nâm kimesne târih-i kitâbdan üç sene mukaddem karye-i mezkûrede Değirmenönü nâm mevzi‘de vâki‘ bir tarafdan Abdi Beşe tarlasına ve bir tarafdan Yahya nâm kimesne tarlasına ve bir tarafdan Hamza Bey değirmenine ve bir tarafdan tarîk-ı âmma müntehî bir kıt‘a tarla ve yine karye-i mezkûrede Kâfir Makberesi nâm mevzi‘de vâki‘ bir tarafdan Abdünnebi tarlasına ve iki tarafdan Yusuf Beşe tarlasına ve bir tarafdan tarîk-ı âmma müntehî bir kıt‘a tarla [ve yine karye-i mezkûrede] Alemdâr nâm mevzi‘de vâki‘ bir tarafdan Nasûh Ağa tarlasına ve bir tarafdan Abdünnebi Bey tarlasına ve bir tarafdan Ebûbekir tarlasına ve bir tarafdan meşeliğe [12a] müntehî olup tahmînen on keyl tohum isti‘âb eder üç kıt‘a tarlalarını müsteşhid-i mezbûr Behram Ağa’ya bizim huzûrumuzda altmış riyâlî guruş bedel mukābilesinde sâhib-i arz ma‘rifeti ile ferâğ ve tefvîz edip ol dahi minvâl-i meşrûh üzere tefevvüz ve kabûl eyledikden sonra bedel-i ferâğ olan meblağ-ı mezkûr altmış guruşu merkūm Behram Ağa yedinden tamâmen ahz u kabz eyledi biz bu husûsa bu vech üzere şâhidleriz şehâdet dahi ederiz deyu herbiri [edâ-i] şehâdet-i şer‘iyye eylediklerinden sonra gāib-i mezkûr Ali Bey’in meclis-i şer‘a huzûru müte‘azzir olduğundan mâ‘adâ şâhidân-ı mezkûrânın müsâferete teveccüh ve azîmetleri müte‘ayyin olmağın şâhid-i mezbûr Ali Bey vech-i muharrer üzere şehâdetini işbu hâzırân bi’l-meclis olan Mehmed b. Mehmed ve Ali Efendi b. Mehmed nâm kimesnelere ve şâhid-i mezbûr Abdünnebi kezâlik vech-i muharrer üzere şehâdetini hâzırân bi’l-meclis Mustafa Efendi b. Halil ve Şa‘ban Efendi b. Hasan nâm kimesnelere meclis-i şer‘de tahmil eylediklerinde onlar dahi herbiri şâhidân-ı mezkûran lisanlarından vech-i meşrûh üzere şehâdeti tahammül ve kabûl eylediklerinde mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Hüseyin Beşe b. Mustafa, Ebûbekir Bey b. ( ), Kasım Çelebi, Çukadâr Osman Beşe.</p>          <br><a title="Önceki sayfa" style="text-decoration:none" href="./ayrmetin.php?idno=40345"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40347"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o901"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>