﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 261<br>Hüküm no: 204<br>Orijinal metin no: [130-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ermeni Maryem’in ölümüyle çocuklarına kalan ev arsası ve ma-i lezizin satılmasına izin verilmesi</b><br><br>Nazmi, izin: 1 kıt‘a<br><br>Numara: 122, 62 guruş<br><br>Galata’ya muzâfe kasaba-i Beşiktaş’a tâbi‘ Ortaköy’de mütemekkine iken bundan akdem fevt olan teba‘a-i Devlet-i aliyyenin Ermeni milleti nisvânından Maryem bt. Ohannes’in sadrî sagīr oğulları Leon Varşak’ın babaları ve velîleri olup mu‘temedü’l-hâl idiği ihbâr olunan teba‘a ve millet-i merkūm nisvânından işbu bâ‘isü’r-rakīm Avakim v. Asador bi’l-velâye takrîr-i kelâm ve ta‘bîr ani’l-merâm edüp Haremeyn-i muhteremeynden mazbût evkāfdan cennet-mekân Sultan Bâyezid-i Velî Han -tâbe serâhû- hazretleri vakfına senevî elli akçe ve Nezâret-i Evkāf’a mülhak merhûm Kudüsî el-Hâc Mehmed Efendi Vakfı’na şehriye on akçe icâre-i müeccelelü vakfeyn-i mezkûreyn müsakkafâtından zikr olunan Ortaköy’de Palanka sokağında kâin yirmi üç numara ile murakkam ma‘lûmü’l-hudûd bir kıt‘a menzil arsası ve derûnuna cârî cennet-mekân Sultan Mahmud Han hazretleri vakfı müstegallâtından senevî iki buçuk guruş icâre-i müeccelelü kanavât müsennâtına teba‘iyetle nısf masu[ra] mâ-i lezîzden her birinin südüs hisseleri sagīrân-ı merkūmun bâ-senedât-ı hâkānî bi’l-icâreteyn taht-ı tasarruflarında olup lâkin arsa-i mezkûre bî-hâsıl olarak etrâfını muhît duvarları ve mâ-i lezîz-i mezkûrun kanevâtın mürûr-ı eyyâm ile harâb olup ol-vechile bekāları sagīrân haklarında muzır ve gayr-ı müfîd olduğundan mâ‘adâ sagīrân-ı merkūmun nafaka ve kisveye ihtiyâçları olup ben dahi mu‘sir bulunduğumdan sagīrân-ı merkūmânın arsa ve mâ-i lezîz-i mezkûrda olan südüs hisseleri bedel-i misliyle ve mütevellîleri re’yleriyle âhara ferâğa ve bedeli ahz ü kabz ile i‘mâl ve istirbâh olunup hâsıl olan ribhiyle infâk ve iksâ olunmak sagīrân-ı merkūmân haklarında her vechile enfa‘ ve evlâ olduğuna binâen işbu yedimde olup mahrûse-i mezkûre kādîsı fazîletlü Ahmed Fevzi Efendi ile Dördüncü Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı merkūmânın arsa ve mâ-i lezîz-i mezkûrda olan südüs hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla arsa-i mezkûrede olan hisse-i şâyi‘aları dört bin yüz altmış altı buçuk guruş yirmi akçe ve nısf masura mâ-i lezîz-i mezkûrda olan hisse-i şâyi‘aları sekiz yüz otuz üç guruş kırk akçe ki cem‘an beş bin guruş mukābelesinde âhara ferâğa izin taleb şüd.<br><br>Fî 29 Receb sene [1]301<br><br>Şühûdü’l-hâl: Ömer Ağa b. Kadri, Mehmed Ağa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12121"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12123"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o305"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>