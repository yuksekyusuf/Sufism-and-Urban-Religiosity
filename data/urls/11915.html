﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 636<br>Hüküm no: 584<br>Orijinal metin no: [185b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Raziye Hatun bt. Ali’nin terekesinden olan evin mülkiyet iddiasıyla el koyan Behram b. Murad’dan geri alınması</b><br><br>Mahmiye-i İstanbul’da Seydi Halîfe mahallesinde sâkine iken bundan akdem vefât eden merhûme Râziye Hatun bt. Ali’nin tenfîz-i vasâyâsına kıbel-i şer‘den mansûb vasî olan bâ‘isü’l-kitâb İsmail Halîfe b. Ali nâm cündî meclis-i şer‘de menzil-i âti’l-beyâna mülkiyyet zu‘mu ile vâzı‘ü’l-yed olan Behram b. Murad mahzarında bi’l-vesâye takrîr-i da‘vâ edip merkūme Râziye Hatun hâl-i sıhhatinde nükūd ve terekesinden yüz bin akçe tamâmına varınca sülüs-i mâlı vücûh-ı hayrâta sarf etmeği vasiyyet edip mahalle-i merkūme[de] vâki‘ sâkin olduğu menzil ki bir tarafı Kaytas Çavuş mülkü ve bir tarafı Mahmud Ağa mülkü ve bir tarafı Mehmed Çelebi mülkü ve bir tarafı tarîk-i âm ile mahdûddur, bey‘ olunup semeni sülüs-i mâla zam olunup menzil-i mahdûd-ı mezkûr akçesiyle sülüs-i mâl yüz bin akçe olmağı ta‘ayyün eylemişdir ve bu husûsa vasiyyetnâme tahrîr ettirip mazmûnuna hâzırân bi’l-meclis olan Hasan Çavuş [b.] İbrahim ve Muslı Çelebi b. el-Hâc Faik nâm kimesneleri işhâd etmeğin menzil-i merkūm semen-i misli ile bey‘ olunup akçesi vasiyyeti üzere vücûh-ı hayrâta sarf olunmak lâzım iken merkūm Behram bi-gayrı vech-i şer‘î vaz‘-ı yed edip tasarruf eder, suâl olunup ref‘-i yedine tenbîh olunmak matlûbumdur dedikde gıbbe’s-suâl merkūm Behram cevâbında tafsîl-i mezkûr üzere vasiyyeti münkir olmağın vasiyy-i mezkûr İsmail Halîfe’den müdde‘âsını mübeyyin beyyine taleb olundukda merkūmân Hasan Çavuş ve Muslı Çavuş istişhâd olunduklarında fi’l-hakīka merkūme Raziye seb‘a aşere ve elf senesi Şevvâli âhirinde vücûh-ı hayrâta sarf olunmak için sülüs-i mâl yüz bin akçe vasiyyet edip ve menzil-i mahdûd-ı merkūm bey‘ olunup semeni vech-i sâbık üzere sülüs-i merkūma zam olunmağı ta‘ayyün etmişdir, bu husûsa şâhidleriz, şehâdet dahi ederiz deyu edâ-i şehâdet eylediklerinde ba‘de’t-ta‘dîl ve’t-tezkiyye şehâdetleri makbûl olmağın mûcebince merkūm Behram’ın menzil-i merkūm[dan] ref‘-i yedine tenbîh birle mâ-vaka‘a bi’t-taleb ketb olundu.<br><br>Fî-evâili Cemâziyelâhire li-sene ihdâ ve selâsîn ve elf.<br><br>Şühûdü’l-hâl: Hüseyin Ça[vuş] el-kâtib, es-Seyyid Mehmed Efendi el-kâtib, Hüseyin Bey el-bevvâb, Ali Beşe b. Maksud er-râcil, Mustafa Çelebi el-kâtib, Derviş Mehmed [b.] Mehmed.<br><br>(Mühür)</p>          <br><a title="Önceki sayfa" style="text-decoration:none" href="./ayrmetin.php?idno=11914"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11916"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b636"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>