﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 325<br>Hüküm no: 467<br>Orijinal metin no: [53a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İnebolu’lu Ahmed b. Abdünnebî’nin, Durmuş b. Musa ile alacak davasında, sulh olduğu</b><br><br>Vilâyet-i Anadolu’da kasaba-i İnebolu sâkinlerinden Ahmed b. Abdünnebî nâm cündî meclis-i şer‘de işbu hâfızu’l-kitâb Durmuş b. Musa mahzarında ikrâr ve takrîr-i kelâm edip, bundan akdem mezbûr Durmuş’a iki bin beş yüz akçeye bir re’s siyah bârgir bey‘ edip, meblağ-ı mezbûrun bin akçesin ahz u kabz edip, bâkī bin beş yüz akçe hakkım mezbûr Durmuş’da kalıp taleb ettiğimde inkâr etmeğin, beynimizde münâza‘ât vâkı‘a olmuş idi. El-hâletü hâzihî beynimize muslihûn tavassut edip, an inkâr beni altı yüz nakd-i râyic fi’l-vakt akçeye sulh ettiklerinde, ben dahi sulh-ı mezbûru kabûl ve bedel-i sulh olan altı yüz akçeyi mersûm Durmuş yedinden bi’t-tamâm ahz u kabz edip, husûs-ı mezbûra müte‘allik da‘vâdan mersûm Durmuş’un zimmetini ibrâ-i âm ile ibrâ ve ıskāt-ı tâm ile ıskāt eyledim, ba‘de’l-yevm mazmûn-ı kitâba muhâlif benden veya vekîlimden da‘vâ sâdıre olursa lede’l-hükkâmi’l-kirâm mesmû‘a ve makbûle olmaya dedikde, mukırr-ı mezbûrun vech-i meşrûh üzre sudûr eden ikrârda merkūm Durmuş bi’l-muvâcehe tasdîk edicek, mâ hüve’l-vâki‘ bi’t-taleb ketb olundu. Hurrire fi’t-târihi’l-mezbûr.<br><br><br>Şuhûdü’l-hâl: Mustafa b. Abdürrezzak, İsa b. Musa, Mahmud Bâli b. Mehmed, İbrahim b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=24571"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24573"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b325"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>