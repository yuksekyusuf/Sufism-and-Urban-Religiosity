﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 72<br>Hüküm no: 12<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Ağa’nın köle bedelinden dolayı olan alacağını ödemesi hususunda Esirci Osman Beşe’ye tenbihte bulunulması</b><br><br>Ma‘rûz,<br><br>Bâ‘is-i i‘lâm el-Hâc Ömer Ağa b. Mehmed nâm kimesne mahfil-i şer‘iyyâtda Esirci Osman Beşe b. Mustafa muvâcehesinde bin yüz altmış sekiz senesi Cemâziyelâhire’de mezbûr Osman Beşe yedinde olup rıkka münkāde olan orta boylu kara gözlü, kara kaşlı Fâtıma’yı Çerkesiyyetü’l-asl câriye-i memlûkesi olmak üzere iki yüz doksan guruş semen-i makbûza bana bey‘ ve teslîm, ben dahi ba‘de’l-iştirâ ve’l-kabz Esirci el-Hâc Hasan’a iki yüz elli guruş semen-i makbûza bey‘, ol dahi ba‘de’l-iştirâ ve’l-kabz mülk-i müşterâsı olmak üzere yedinde iken mevsûfe-i mezbûre Fâtıma altmış dokuz senesi Recebi’nin yedinci günü diyâr-ı Acem’de Revan kazâsına tâbi‘ Pir Ali nâm karyede sâkin hürrü’l-asl Bayram nâm kimesnenin firâşından hâsıla ve zevce-i menkûhası hürretü’l-asl Hadice Hatun’dan mütevellide olup kendüye ve ebeveynine kat‘an rıkk târî olmamış hürre olduğunu karye-i mezbûre ahâlîsinden el-Hâc Cafer b. Ahmed b. Abdullah ve Mehmed Beşe b. Mehmed b. Abdurrahman nâm şâhidân-ı âdilân şehâdetleriyle iş bu yedimde olan bir kıt‘a i‘lâm-ı şer‘îde zikr ü beyân olunduğu üzere huzûr-ı hâkimü’ş-şer‘de mezbûr el-Hâc Hasan muvâcehesinde vech-i şer‘î üzere ba‘de’l-isbât ve’l-hükm sebîli tahliye ve yedinden nez‘ olunmağla mezbûr el-Hâc Hasan mevsûfe-i mezbûrenin semeni olmak üzere bana medfû‘u olan iki yüz elli guruşu benden istirdâd ve ahzetmekle, ben dahi mevsûfe-i mezbûrenin semeni olmak üzere mezbûr Osman’a medfû‘um olan yüz doksan guruşu bi’l-muvâcehe taleb ederim deyü da‘vâ etdikde mezbûr Osman Beşe fi’l-hakīka kaziyye minvâl-i muharrer üzere olduğunu ikrâr ü i‘tirâf etmeğin mûcebiyle meblağ-ı mezbûr bin yüz doksan guruşunu müdde‘î-i mezbûr el-Hâc Ömer Ağa’ya redd ü teslîme merkūm Osman Beşe’ye tenbîh olunduğu huzûr-ı âlîlerine i‘lâm olundu.<br><br>Fî 27 Cemâziyelâhir sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42117"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42119"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>