﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 277<br>Hüküm no: 230<br>Orijinal metin no: [88-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vakıf kasap dükkânı gediği hisselerinin satışı</b><br><br>Kasab Tavukpazarı’nda<br><br>[Ma‘rûz]<br><br>Cennet-mekân firdevs-âşiyân Sultan Abdülhamid Han —aleyhi eltâf-ı Rabbihi’l-Mennân— hazretlerinin evkāf-ı celîleleri müstegallâtından Yedikule hâricinde kâin gayrı ez selhhâne-i mîrî on aded ganem selhhânelerinin şerâit-i mu‘teberelerine ri‘âyet şartıyla yedinci selhhâneye merbût kasab dükkânlarından İstanbul’da Tavukpazarı ortasında kâin ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmenin südüs hissesine bâ-temessük-i mütevellî bi’l-icâreteyn münâsafeten mutasarrıfeler olan Âişe ve Ümmügülsüm bintey-i Mustafa b. Salih nâm hatunlar taraflarından husûs-ı âti’l-beyânda vekîlleri olduğu zâtlarını ârifân Abdülkerim b. Mehmed ve Hafız Mehmed Emin nâm kimesneler şehâdetleriyle sâbit olan Mehmed Salih b. Ali meclis-i şer‘-i münîrde bâ‘isü’l-i‘lâm kasab el-Hâc Hasan Ağa b. Halil muvâcehesinde hâlâ Kassâbân müdîri es-Seyyid Mehmed Ali Bey ve sâir mazbûtü’l-esâmî kasab ustaları hâzır oldukları hâlde bi’l-vekâle takrîr-i kelâm edip müvekkilelerim mezbûretân Âişe ve Ümmügülsüm hatunlar ber-vech-i muharrer mutasarrıfe oldukları südüs âlât-ı gedik-i mezkûru hüsn-i rızâ ve tayyib-i hâtırları ve ferâğ-ı kat‘î ile mezbûr el-Hâc Hasan Ağa’ya bedel-i ma‘lûm ve makbûz ve müstehlek mukābelesinde bâ-re’y-i mütevellî ferâğ ve tefvîz ve teslîm ol dahi ber-vech-i muharrer tefevvüz ve tesellüm ve kabûl ve hisse-i tevzî‘ini müdîr ve kasab ustaları ma‘rifetiyle almağa ta‘ahhüd edip fî-mâ ba‘d südüs âlât-ı gedik-i merkūm mezbûr el-Hâc Hasan Ağa’nın hakk-ı tefevvüzü olup müvekkilelerim mezbûretânın aslâ ve kat‘a alâka ve medhalleri kalmamışdır deyü ba‘de’l-ikrâr ve’t-tasdîk gedik-i mezkûrun südüs hissesi fâriğetân-ı mezbûretân Âişe ve Ümmügülsüm hatunların ferâğlarından defter-i vakf-ı şerîfde mezbûr el-Hâc Hasan Ağa uhdesine kayd ve der-dest olan temessük-i mezkûr hâmişine zabt u tasarrufi’çün taraf-ı vakfdan tahrîr ve temhîr ve yedine i‘tâ buyurulmak iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 23 M sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34882"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34884"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>