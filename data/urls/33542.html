﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 173<br>Hüküm no: 115<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bâyezid Camii civarında yanan buğday döğmeci dükkânını, sahiplerinin yeniden inşa ettiği ve kiraya verildiği</b><br><br>Buğday döğmeci dükkânı îcârı<br><br>Ma‘rûz<br><br>Derûn-ı arzuhâlde mezkûru’l-ism döğmeci esnâfından Hüseyin b. Ahmed meclis-i şer‘-i münîrde bi’l-ma‘iye istimâ‘a me’mûr nezâret-i hazret-i şeyhülislâm-ı sellemehü’s-selâmîde âsûde evkāf müfettişi müderrisîn-i kirâm-ı zevi’l-ihtirâmdan Meşreb Efendi hafîdi fazîletlü Mehmed Ârif Efendi tarafından mürsel Kâtib es-Seyyid Mustafa Efendi hazır olduğu hâlde esnâf-ı merkūmeden İsmail b. Ali nâm kimesne tarafından husûs-ı âtîde vekîl olduğu Salih b. Mehmed ve Mehmed b. Halil nâm kimesneler şehâdetleriyle sâbit olan Hüseyin Ağa b. Hasan ile müvekkil-i mezbûrun zevcesi zâtı mu‘arrefe Nesibe bt. Ali nâm hatun muvâcehelerinde nezâret-i hazret-i müşârün-ileyhde âsûde evkāfdan hudâvendigâr-ı esbak cennet-mekân firdevs-âşiyân merhûm ve mağfiret-nişân Sultân Bâyezid-i Velî Han -aleyhi’r-rahmetü ve’l-gufrân- Hazretleri Câmi‘-i şerîfleri evkāf-ı celîlelerinden câmi‘-i mezkûr ebvâbından Buğdaycılar kapısı dâhilinde kâin bir tarafı Yazıcı dükkânı ve bir tarafı Döğmeci Hüseyin Ağa dükkânı ile mahdûd bir bâb buğday döğmeci dükkânının rub‘u benim ve selâse erbâ‘ı li-ebeveyn karındaşlarım olup Anadolu’da Kastamonu sancağında Küretünnühâs kasabasına tâbi‘ Dört Dîvânı karyesinde sâkinler Mehmed ve İbrahim ve Âişe evlâdü’l-merkūm Ahmed’in bâ-temessük-i mütevellî bi’l-icâreteyn taht-ı tasarrufumuzda ve derûnunda mevcûde döğmeci gediği ta‘bîr olunur mukayyed ve bâ-fermân-ı âlî mu‘teber âlât-ı lâzıme-i ma‘lûme dahi zevcân-ı âsîl ve müvekkil-i merkūmânın nısfiyet üzre mülkleri iken bu def‘a dükkân-ı mezkûr bi-kazâillâhi te‘âlâ vukū‘ bulan harîkde muhterik oldukda zevcân-ı mezbûrân emsâli misillü kendi mâllarından teberru‘an li’l-vakf binâ ve inşâ ve kirâ-yı kadîminden zimmetlerinde terâküm etmiş olan yirmi dokuz guruşu dahi tamamen bana edâ etmeleriyle ben dahi sâlifü’z-zikr rubu‘ hisse-i şâyi‘amı beher şehr doksan para kirâ kavliyle gedik mâlikleri asîl ve müvekkil-i merkūmâna îcâr ve teslîm eylediğimde onlar dahi ba‘de’l-istîcâr ve’l-kabûl ben fîmâ-ba‘d kirâ artırmak ve bahâne-i sâire ile gediklerini mahv ve ibtâl etmek dâ‘iyesinde olmamağa onlar dahi kirâ-yı mezkûru cevr ü ezâ etmeksizin mâh-be-mâh bana edâya tarafeynden her birimiz ta‘ahhüd eyledik deyü takrîrini asîl ve vekîl-i mezbûrândan her biri tasdîk ve bu vechile kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 27 Ra sene 1242<br><br>[Beyaz]</p>          <br><a title="Önceki sayfa" style="text-decoration:none" href="./ayrmetin.php?idno=33541"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33543"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>