﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 311<br>Hüküm no: 324<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nişancı Paşa-yı Cedid Camii Vakfı câbîsi Mehmed Çelebi b. Ebûbekir’in önceki câbi Mustafa b. Mehmed’den satın aldığı vazifeleri tekrar iade ederek parasını tahsil ettiği</b><br><br>Mahmiye-i İstanbul’da Yenikapı kurbünde Karabaş Mahallesi sükkânından olup merhûm Nişancı Paşa-yı Cedîd Câmi‘-i şerîfi Vakfı’nın hâlâ câbîsi olan Mehmed Çelebi b. Ebûbekir nâm kimesne meclis-i şer‘-i şerîfde sâbıkā vakf-ı mezbûr câbîsi olan işbu sâhibü’l-kitâb Mustafa b. Mehmed nâm kimesne mahzarında ikrâr-ı tâm ve takrîr-i kelâm edip bundan akdem mezbûr Mustafa vakf-ı mezbûrda mutasarrıf olduğu yevmî on akçe cibâyet ve beş akçe kitâbet ve beş akçe devriyedârlık ki cem‘an yirmi akçe cihetlerini dört yüz guruş bedel-i makbûz mukābelesinde bana ferağ ve kasr-ı yed etmişidi hâlâ cihât-ı mezkûreyi ben dahi hüsn-i rızâm ile yine câbî-i mezbûr Mustafa’ya ferağ ve kasr-ı yed edip bedel nâmıyla medfû‘um olan meblağ-ı mezbûr dört yüz guruşu mezbûr Mustafa bana def‘ ü teslîm ben dahi yedinden tamamen ahz u kabz eylediğimden sonra cihât-ı mezkûrenin yedimde olan berâtların ve tezkirelerin mezbûr Mustafa’ya def‘ ü teslîm ol dahi ahz u kabz edip cihât-ı mezbûreye ve bedel-i merkūm dört yüz guruşa müte‘allika cemî‘ de‘âvî ve mutâlebâtdan her birimiz âharın zimmetini ibrâ-i âmm-ı kātı‘u’n-nizâ‘la ibrâ ve iskāt-ı tamm-ı râfi‘u’l-hısâm ile iskāt eyledik fîmâ-ba‘d husûs-ı mezbûra müte‘allik birbirimiz ile vechen mine’l-vücûh kat‘â da‘vâ ve nizâ‘ımız kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 28 min-Cumâdelûlâ sene 1121<br><br>Şuhûdü’l-hâl: Abdülbâki Çavuş b. Ârif Mehmed, Çukadâr Yusuf Çavuş [b.] Abdullah el-Mübâşir, Mehmed Ağa b. Abdullah Kethüdâ-yı muhzırân, Mehmed Çelebi b. Abdullah, Mustafa Efendi tâbi‘-i hazret-i efendi, Hüseyin Çelebi b. Abdurrahman, Ali Çelebi b. İvaz, Ahmed Çelebi b. Abdullah, Mehmed Çelebi b. Yusuf ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4602"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4604"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>