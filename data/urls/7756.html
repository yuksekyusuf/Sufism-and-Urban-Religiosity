﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 526<br>Hüküm no: 716<br>Orijinal metin no: [92b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahsebet b. Yadigar ile kocası Ariton v. Vartan’ın, Ahsebet’in kardeşi olup mahpus bulunan mühtedi Mehmed’de olan eşyalarını teslim alıp zimmetini ibra ettiklerinden hapisten serbest bırakılmasını talep ettikleri</b><br><br>Ma‘rûz<br><br>Mahrûse-i Galata müzâfâtından kasaba-i Beşiktaş’da Sinan Paşa-yı Atîk mahallesinde vâki‘ Yeniodalar demekle ma‘rûf odalarda mütemekkine ve şahsı ta‘rîf-i şer‘î ile mu‘arrefe olan sahibetey-i arzuhâl Ahsebet bt. Yadigar nâm Nasrâniye ile zevci Ariton v. Vartan nâm zimmî Kapıkethudâsı Ahmed Beşe ile meclis-i şer‘-i envere mahbûsen irsâl olunan mesfûre Ahsebet’in li-ebeveyn er karındaşı mühtedî Mehmed b. Abdullah nâm kimesne muvâcehesinde işbu yedimizde olan Beşiktaş Nâibi Mustafa Efendi’nin i‘lâmı mantûkunca bize def‘ ve teslîmine mühtedî-i mezbûr Mehmed’e mukaddemâ tenbîh-i şer‘î lâhık olan yüz dört guruş on para menzilimizden ahz eylediği eşyâ-i müstehleke semenleri ile a‘yânı yedinde mevcûde olup kendinin i‘tirâf eylediği derûn-ı i‘lâm-ı evvelde mezkûr eşyâ-i ma‘lûmemizi mühtedî-i mezbûr Mehmed bize def‘ ve teslîm eylediğinde biz dahi yedinden tamamen ahz u kabz ve tesellüm edip mühtedî-i mezbûrun yed ve zimmetinde bir akçe ve bir habbe alacağımız kalmamağla husûs-ı mezkûrlara ve târih-i i‘lâma gelince husûs-ı sâireye müte‘allika âmme-i da‘vâdan mühtedî-i mezbûrun zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimizde ol dahi ibrâmızı kabûl ile kat‘-ı nizâ‘ eyledik deyü olan ikrârlarını mezbûr mühtedî Mehmed dahi tasdîk eylediği tescîl olundukdan sonra mühtedî-i mezbûr Mehmed’in cürmü afv ve habsden ıtlâk olunmak bâbında fermân-ı âlî ihsân buyurulmasını istirhâm eyledikleri Mahkeme-i Bâb’dan huzûr-ı âlîlerine i‘lâm olundu.<br><br>Fî 7 Ca sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7755"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7757"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b526"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>