﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 424<br>Hüküm no: 701<br>Orijinal metin no: [69a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun’un tasarrufundaki vakıf arsasına müdahale ettiği iddiasıyla kız kardeşi Rukiye Hatun aleyhine açtığı davada haksız olduğunun anlaşıldığı</b><br><br>Sâdır olan fermân-ı âlîlerine imtisâlen Galata Bâb Mahkemesi’nden me’zûnen mürsel Kâtib Hâfız Mustafa Tevfik Efendi dâ‘îleri hâssa mi‘mârı hulefâsından el-Hâc Ömer ve Mustafa halîfeler ile mahrûse-i mezbûreye muzâfe kasaba-i Kasımpaşa’da Câmi‘-i kebîr Mahallesi’nde vâki‘ nezâreti dâ‘îlerine meşrûta merhûm Abdulkādir Çavuş Vakfı müstegallâtından zikri âtî münâza‘un-fih olan vakıf menzil arsasına varıp huzûr-ı Müslimînde akd-i meclis-i şer‘-i âlî eyledikde arsa-yı mezbûrenin bi’l-icâreteyn mutasarrıfesi sâhibe-i arzuhâl mu‘arrefetü’z-zât Emine bt. Ali nâm hatun arsa-yı merkūme mütevellîsi Mustafa Ağa hâzır olduğu hâlde meclis-i ma‘kūd-ı mezkûrda arsa-yı merkūmeye muttasıl bir bâb menzilin mutasarrıfesi li-ebeveyn kız karındaşı derûn-ı arzuhâlde mezkûretü’l-ism kezâlik mu‘arrefetü’z-zât Rukiye bt. el-mezbûr Ali muvâcehesinde vakf-ı merkūm müstegallâtından bi’l-icâreteyn tasarrufumda olan menzil arsasından mi‘mârân-ı mezbûrânın mesâhalarıyla terbî‘an on yedi zirâ‘ işbu mu‘âyene olunan arsayı karındaşım mezbûre Rukiye Hatun bu esnâda fuzûlî ahz ve mutasarrıfe olduğu menziline zamm ü ilhâk ve üzerine ebniye ihdâs etmekle ebniye-i merkūmeyi hedm-birle arsa-yı merkūmeden keff-i yed ve bana teslîme kız karındaşım mezbûre Rukiye Hatun’a tenbîh olunmak matlûbumdur deyü da‘vâ eyledikde ol dahi cevâbında işbu yedimde olan diğer hâmiş-i arzuhâlde mastûr bâlâsı musahhah bir kıt‘a i‘lâm-ı şer‘î nâtıka olduğu üzere arsa-yı merkūmeyi bi-a‘yânihâ benden da‘vâ ve ben dahi müdde‘âsını inkâr-birle beynimizde ba‘de vukū‘i’l-münâza‘a ve bâ-vesâtet-i muslihîn kız karındaşım müdde‘iye-i mezbûre zikrolunan on yedi zirâ‘ arsayı otuz guruş bedel-i makbûza bâ-re’y-i mütevellî bana ferağ-ı kat‘î ile ferağ ve tefvîz eyledikde ben dahi tefevvüz ve kabûl ve mütevellî-i hâzır-ı mezbûr dahi tasarrufumu re’y edip bu vechile on yedi zirâ‘ arsa-yı merkūme havza-i tasarrufum oldukdan sonra kız karındaşım mezbûre Emine Hatun sâlifü’z-zikr on yedi zirâ‘ arsaya ben dahi medfû‘um olan bedel-i merkūm otuz guruşa müte‘allika âmme-i da‘vâdan herbirimiz âharın zimmetini ibrâ ve herbirimiz ber-vech-i muharrer âharın ibrâsını kabûl-birle kat‘-ı münâza‘a etmişdik deyü mazmûnu min-külli’l-vücûh takrîr-i meşrûhuna mutâbık bir kıt‘a i‘lâm-ı mezkûru ibrâzıyla deyü ve eylediği def‘ini lede’t-tezkiye adl ve makbûlü’ş-şehâde idükleri ihbâr olunan Ali Beşe b. Süleyman ve Mustafa Ağa b. Ali ve Mehmed Ağa b. Ahmed nâm kimesneler şehâdetleriyle muvâcehesinde vech-i şer‘-î üzere isbât etmeğin mûcebince müdde‘iye-i mezbûre Emine Hatun da‘vâ-yı mezkûresiyle kız karındaşı mezbûre Rukiye Hatun’a bî-vech-i şer‘î mu‘ârazadan men‘ eylediğini [edildiğini] kâtib mezbûr mahallinde tahrîr ve bi-ecmâ‘ihim meclis-i şer‘a gelip tarafeyn muvâcehesinde ba‘de’l-[i]nhâ ve’[t]-tenfîz mübâşirleri Mustafa Çavuş kulları yediyle bi’[l]-iltimâs huzûr-ı âlîlerine i‘lâm olundu.<br><br>Fî 19 Ra sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=22896"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22898"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b424"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o436"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>