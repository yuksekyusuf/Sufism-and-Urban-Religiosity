﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 209<br>Hüküm no: 150<br>Orijinal metin no: [33b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi’nin babasından kalan haklarını vasisi olan dedesinden tamamen aldığı</b><br><br>Husûs-ı âti’l-beyanın mahâllinde ketb ü tahrîri için bi’l-iltimâs savb-ı şer‘-i enverden Mevlânâ es-Seyyid Mahmud Efendi irsâl olunup ol dahi mahmiye-i İstanbul’da Ali Fakih mahâllesinde sâkin Mustafa Çelebi b. Ali’nin menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde mahâlle-i mezbûrede sâkin iken bundan esbak vefât eden Ömer Beşe b. el-Hâc Mehmed’in sulbî kebîr oğlu Mehmed Çelebi b. (°) meclis-i ma‘kūd-ı mezkûrda min-kıbeli’l-eb ceddi ve hâl-i sıgārında tesviye-i umûruna kıbel-i şer‘den mansûb vasîsi olmağla hisse-i müntakılesine bi’l-vesâye vâzı‘ü’l-yed olan bâ‘isü’l-kitâb mezbûr el-Hâc Mehmed b. Ali mahzarında ikrâr ve takrîr-i kelâm edip babam müteveffâ-yı mezbûrun terekesinden ber-mûceb-i defter-i kassâm-ı askerî hisseme isâbet edip vasiyy-i mezbûrun bi’l-vesâye makbûzu olan iki yüz otuz dört ile kezâlik babam müteveffâ-yı mezbûrdan intikāl edip mahâlle-i mezbûre Avârız Vakfı’ndan mezbûr el-Hâc Mehmed’e bâ-ma‘rifet-i mütevellî ferâğ eylediğim üç sehim i‘tibâr olunan menzilden bir sehim hisse-i şâyi‘am bedeli olan iki bin dört yüz akçe ki cem‘an iki bin altı yüz otuz dört akçeyi vasiyy-i mezbûr el-Hâc Mehmed bana tamâmen def‘ u teslîm ben dahi babam müteveffâ-yı mezbûr Ömer Beşe’nin terekesinden olmak üzere yedinden alıp kabz eyledim min-ba‘d meblağ-ı mezbûr iki bin altı yüz otuz dört akçeden vasiyy-i mezbûr el-Hâc Mehmed yedinde bir akçe ve bir habbe bâkī kalmayıp babam müteveffâ-yı mezbûrun terekesinden vasiyy-i mezbûr el-Hâc Mehmed’in zamân-ı vesâyetinde bi’l-cümle makbûz ve masrûfuna müte‘allıka âmme-i de‘âvî ve mutâlebât ve kâffe-i eymân ve muhâsamâtdan ceddim merkūm el-Hâc Mehmed’in zimmetini ibrâ-i âmm-ı râfi‘ü’l-hısâm ile ibrâ ve ıskāt eyledim, husûs-ı merkūma müte‘allıka vechen mine’l-vücûh ve sebeben mine’l-esbâb da‘vâ ve nizâ‘ım kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan el-Hâc İbrahim b. Hüseyin ve Mehmed b. Abdullah ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 10 min-Cumâdelâhire sene 1143.<br><br>Şuhûdü’l-hâl: Mustafa Çelebi b. Ali, es-Seyyid el-Hâc Abdullah b. es-Seyyid Mehmed, Mehmed Efendi b. Ahmed, Ali Bey b. Mehmed, İmam Mehmed Efendi b. Hasan, Ahmed Efendi b. İmam Mustafa, Mehmed Çelebi b. Mustafa, Ahmed Efendi kazzâz</p>          <br><a title="Önceki sayfa" style="text-decoration:none" href="./ayrmetin.php?idno=37954"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37956"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b209"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>