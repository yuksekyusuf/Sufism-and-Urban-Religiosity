﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 1 Numaralı Sicil (H. 964-965/ M. 1557-1558) <br>cilt: 41,&nbsp;sayfa: 247<br>Hüküm no: 437<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Babasından intikal edip haksız yere satılmak istenen tarla ve bağ hisselerinin Derviş Çelebi b. Mehmed ile diğer kardeşlerine iadesi</b><br><br>Sebeb-i tahrîr-i hurûf oldur ki,<br><br>Derviş Çelebi b. Mehmed nâm kimesne meclis-i şer‘de karındaşı İbrâhim Çelebi b. Mehmed el-mezbûr mahzarında takrîr-i da‘vâ kılıp bundan akdem merhûm babam Mehmed el-mezbûr fevt oldukda kazâ-i havâss-ı Kostantiniyye’de tevâbi‘inden Yaraşcı? nâm karyede vâki‘ olup bir tarafdan Lütfi Bey veresesi mülkü ile ve etrâf-ı selâsesinden tarîk-i âmla mahdûd olan çiftliği ve beyne cîrânihâ ma‘lûm ve meşhûr olmağla tahdîdden müstağnî olan bir bağı ve on beş kıt‘a tarlaları irs-i şer‘ile bana ve mezbûr İbrâhim’e ve karındaşım Derviş Çelebi ve Osman Çelebi’ye ve karındaşım Fahri’ye intikāl etmiş idi. Mezbûr İbrâhim Çelebi zikr olunan çiftliğe ve bağa ve tarlalara vâzı‘u’l-yed olup bi-gayr-ı tarîk-i şer‘î benim sehm-i şâyi‘amı tasarrufa mâni‘ olur bunun yediyle mesfûr İbrâhim Çelebi zikr olunan çiftlikden ve bağdan ve tarlalardan sehm-i şâyi‘ayı Mustafa Çelebi b. Mehmed nâm kimesneye satar oldukda meclis-i şer‘de on bir sehmde iki sehm benimdir. Bâkīsi sâir karındaşlarımla kız karındaşımındır. Babamızdan irsle intikāl etmişdir deyü ikrâr ve i‘tirâf etdiğine şâhidlerimiz vardır denildikde gıbbe’s-su’âl ve’l-inkâr müdde‘î-i mezbûrun sıdk-ı makāline mutâbık beyyine taleb olundukda udûl-i müslimînden Mehmed b. Bâlî ve Hüseyin b. Hamza nâm kimesneler li-ecli’ş-şehâde hâzırûn olup biz şâhidleriz ve şehâdet dahî ederiz ki, mezbûr İbrâhim Çelebi zikr olunan çiftlikden ve bağdan ve tarlalardan sehm-i şâyi‘ini mezbûr Mustafa Çelebi’ye satar oldukda on bir sehmden iki sehm benimdir. Mâ‘adâsı zikr olunan karındaşlarımla kız karındaşımındır. Babamızdan irsle intikāl etmişdir deyip ikrâr ve i‘tirâf etdi deyü edâ’-i şehâdet-i şer‘iyye eylediklerinde şehâdetleri ba‘de’t-ta‘dîli’ş-şer‘î makbûl olup hükm olundu.<br><br>Şuhûdü’l-hâl: Ali b. Halil, Hızır b. İlyas, Mehmed b. Yusuf, Muharrem b. Hüseyin ve gayr [ühüm].</p>          <br><a title="Önceki sayfa" style="text-decoration:none" href="./ayrmetin.php?idno=8837"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8839"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt001&bsm=blt001b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt001&bsm=blt001o334"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>