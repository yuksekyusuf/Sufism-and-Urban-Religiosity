﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 62<br>Hüküm no: 14<br>Orijinal metin no: [2b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Satıldıktan sonra ayıplı olduğu anlaşılan atın iadesi</b><br><br>Redd-i mebî‘-i bârgir<br><br>Ma‘rûz-ı dâ‘î<br><br>Midillici tâifesinden Ahmed b. İbrahim İstanbul Bâb Mahkemesi’nde meclis-i şer‘-i münîrde tâife-i merkūmeden Ali b. Mustafa nâm kimesne muvâcehesinde târîh-i i‘lâmdan yirmi dört gün mukaddem cemî‘ uyûbdan sâlime olmak üzere merkūm Ali’nin mâlından ve yedinden beş yüz yetmiş guruş semen-i medfû‘ ve makbûza iştirâ ve kabz eylediğim işbu meclis-i şer‘de mu‘âyene olunan bir re’s kır esbin sol ayağı budunda saraca illeti olup ol vechile mu‘ayyeb ve ayb-ı mezkûr şirâ târîhinden kadîm ve inde’t-tüccâr noksân-ı semen îcâb eder uyûbdan olmağla redd-i mebî‘ ve istirdâd-ı semen olunmak matlûbumdur deyü teveccüh-i husûmet bulundukdan sonra da‘vâ ettikde ol dahi cevâbında esb-i mezkûru târîh-i mezkûrda müdde‘î-i merkūma cemî‘ uyûbdan sâlime olmak üzere beş yüz yetmiş guruş semen-i makbûza bey‘ini ikrâr, ayb-ı mezkûrun kıdemini inkâr etmekle müdde‘î-i merkūm zikr olunan ayıp esb-i mezkûrda şirâ târîhinden kadîm olduğunu bu makūle uyûbu teşhîse vukūf-ı tammı olan bî-kâr tâifesinden Ali b. Mustafa ve Mustafa b. Süleyman nâm kimesne[ler] şehâdetleriyle bi’l-muvâcehe vech-i şer‘î üzere ba‘de’l-isbât ve’l-half mûcebince esb-i mezkûru geri ahz birle makbûzu olan semen-i mezkûr beş yüz yetmiş guruşu müdde‘î-i merkūm Ahmed’e redd ü teslîme mezbûr Ali’ye tenbîh olunduğu huzûr[-ı âlîlerine i‘lâm olundu]<br><br>Fî 10 Receb sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7824"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7826"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b062"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o468"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>