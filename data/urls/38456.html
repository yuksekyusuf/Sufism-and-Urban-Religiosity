﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 109<br>Hüküm no: 76<br>Orijinal metin no: [24b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Kasabbaşı Ahmed Ağa’nın Ali Paşa’dan olan alacağının vârisleri tarafından tahsili</b><br><br>Ahz, kabz, ibrâ, 10681 guruş<br><br>Vilâyet-i Rumeli’nde Koniça kazâsında sâkin iken bundan akdem fevt olan Hâssa Hasekilerinden sâbıkā Kasabbaşı Ahmed Ağa b. Hasan b. Murad’ın verâseti zevce-i menkûha-i metrûkesi Emine bt. Osman b. Abdullah ile li-ebeveyn er karındaşı Halil Ağa b. el-mezbûr Hasan b. el-mezbûr Murad’a inhisârı tahakkukundan sonra kendiden asıl ve zevce-i mezbûre Emine Hatun tarafından husûs-ı âti’l-beyânda vekîl olduğu zâtını ârifân İsmail Ağa b. Ahmed ve Mehmed Salih Ağa b. Ebâbekir şehâdetleriyle sâbit olmağla vekâleten meclis-i şer‘-i şerîf-i enverde işbu <<bâ‘isü’l-vesîka>> bâ‘isü’l-kitâb sadr-ı sâbık Ali Paşa hazretleri tarafından kezâlik husûs-ı âtîde tasdîka vekîli Ebûbekir Ağa b. Abdullah mahzarında bi’l-asâle ve bi’l-vekâle ikrâr-ı tam ve takrîr-i kelâm edip mûrisimiz karındaşım müteveffâ-yı mezbûrun hayatında paşa-yı müşârün-ileyh zimmetinde cihet-i deyn-i şer‘îden on bin altı yüz seksen bir guruş alacak hakkı olup paşa-yı müşârün-ileyh deyni olan meblağ-ı mezbûr on bin altı yüz seksen bir guruş mukābelesinde malından bir çift mücevherli piştovunu mûrisimiz müteveffâ-yı mezbûra rehin vaz‘ ü teslîm eylediğinde ol dahi irtihân ve kabz ü kabûl edip mûrisimiz müteveffâ-yı merkūm alacağı olan meblağ-ı mezbûru paşa-yı müşârün-ileyhden kabz birle rihân-ı mezkûreyi rehinden fekk ve paşa-yı müşârün-ileyhe teslîm etmeksizin fevt ve alacağı olan meblağ-ı mezbûr on bin altı yüz seksen bir guruş benimle zevcesi müvekkilem mezbûre Emine Hatun’a mevrûs olmağla ben bi’l-asâle ve bi’l-vekâle ve bi’l-verâse alacağım olan meblağ-ı mezbûr on bin altı yüz seksen bir guruşun beş bin altı yüz seksen bir guruşunu rızâmla hatt ü tebdîl etmemle bâkīsi olan meblağ-ı mezbûr beş bin guruşu paşa-yı müşârün-ileyh kapıkethudâsı Mehmed Bey yediyle bana def‘ ü teslîm ben dahi yedinden bi’l-asâle ve bi’l-vekâle ve bi’l-verâse ahz ü kabz ve rehn-i mezkûru kendüye teslîm eyledim. Fîmâ ba‘d meblağ-ı mecmû‘-ı mezbûr <<on bin altı yüz>> on bin altı yüz seksen bir guruşdan paşa-yı müşârün-ileyhin yed ve zimmetinde bir akçe ve bir habbe bâkī kalmamağla husûs-ı mezkûra müte‘allika da‘vâdan paşa-yı müşârün-ileyhin zimmetini bi’l-asâle ve bi’l-vekâle ve bi’l-verâse ibrâ ve iskāt eyledim dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 9 Ra sene [1]242<br><br>Şühûdü’l-hâl: Ali Çelebi el-muhzır, Emin Çelebi el-muhzır Mehmed Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=38455"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38457"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>