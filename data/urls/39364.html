﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 103<br>Hüküm no: 72<br>Orijinal metin no: [12b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muharrem Ağa b. Zeynelabidin’in, müteveffa Şıkk-ı Evvel Defterdarı Ali Efendi’nin oğlu Salih Çelebi’deki alacağını tahsil ettiğini beyan ettiği</b><br><br>Mahmiye-i İstanbul’da Kurşunlu Türbe mahallesinde sâkin fahrü’l-emâcid ve’l-ekârim Muharrem Ağa b. Zeynelâbidin nâm müteferrika tarafından husûs-ı âti’z-zikre vekîl olup vekâleti hasm-ı şer‘î-i cahid mahzarında mahalle-i mezbûreden Hasan Bey b. Murtaza el-cündî ve Halil Bey b. Himmet el-cündî şehâdetleriyle sâbite olan Mehmed Çavuş b. Mehmed meclis-i şer‘-i şerîfde sâbıkā şıkk-ı evvel defterdârı olup vefât eden Ali Efendi’nin sulbî oğlu işbu râfi‘ü’l-kitâb fahrü’l-a‘yân Salih Çelebi tarafından husûs-ı câi’l-beyânı tasdîka vekîl olup vekâleti vech-i şer‘î üzere sâbite olan Mustafa Ağa b. Mehmed el-Müteferrika mahzarında bi’l-vekâle ikrâr ve takrîr-i kelâm edip müvekkilimin müteveffâ-yı mesfûr Ali Efendi zimmetinde deyn-i şer‘îden on bin fıddî râyic fi’l-vakt akçe hakkı olup meblağ-ı mersûmdan mukaddemâ üç bin akçesini mezkûr Ali Efendi’nin hâl-i hayâtında kendiden ahz u kabz eylemiş idi; hâlâ bâkī kalan yedi bin akçe mukābelesinde vekâletim hasebiyle her zirâ‘ı beşer yüz doksanar akçeye olmak üzere on iki endâze mâ’î çuka alıp kabz eyledim, meblağ-ı mezbûrdan bir akçe bâkī kalmadı dedikde gıbbe’t-tasdîk mâ vaka‘a bi’t-taleb sebt olundu.<br><br>Fî-evâili Recebi’l-mürecceb li-seneti selâse ve selâsîn ve elf.<br><br>Şuhûdü’l-hâl: Halil Çavuş b. Abdullah, Abdullah b. Mahmud, Mehmed Ağa b. Hasan Kapudan el-Müteferrika, Ahmed Bey b. Veli el-cündî, İbrahim Bey b. Receb el-cündî, Murad Beşe b. Receb er-râcil, Mehmed b. Mustafa er-Reîs ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39363"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39365"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o425"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>