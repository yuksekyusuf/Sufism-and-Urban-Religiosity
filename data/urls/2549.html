﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 217<br>Hüküm no: 231<br>Orijinal metin no: [45a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Mehmed’in Armudlu köyünde bulunan değirmen ve bahçe hissesini Mustafa Çelebi’ye satması</b><br><br>Vilâyet-i Anadolu’da Gemlik kazâsına tâbi‘ Armudlu nâm karye ahâlîsinden Hüseyin b. Mehmed nâm kimesne meclis-i şer‘-i şerîf-i şâmihü’l-imâd ve mahfil-i dîn-i münîf-i râsihü’l-evtâdda bâ‘isü hâze’l-kitâb Mustafa Çelebi b. Mehmed nâm kimesne mahzarında ikrâr ve takrîr-i kelâm edip bey‘-i âti’z-zikrin sudûruna değin nısf-ı şâyi‘i benim mülküm ve nısf-ı şâyi‘-i âharı Bardakçızâde demekle ma‘rûf Ahmed b. Hamza nâm kimesnenin mülkü olup karye-i mezbûrede vâki‘ beyne’l-ahâlî ve’l-cîrân ma‘lûmü’l-hudûd Ilıcasu demekle ma‘rûf nehir üzerinde dâir bir göz değirmen ve önünde olan hadîkada vech-i mübeyyen üzere mülküm olan nısf-ı şâyi‘inin nısf-ı şâyi‘ini mukaddemâ mezbûr Mustafa Çelebi’ye yetmiş kıt‘a esedî guruş semen-i makbûza bey‘ ve teslîm etmekle zikr olunan değirmende ancak rub‘-ı şâyi‘i hissem kalmış idi. hâliyâ zikr olunan değirmene vech-i meşrûh üzere bâkī mülküm olan rub‘ hisse-i şâyi‘a-i bâkiyemi dahi tarafeynden îcâb ve kabûlü hâvî bey‘-i bâtt-ı sahîh-i şer‘î ile yetmiş kıt‘a esedî guruşa mezbûr Mustafa Çelebi’ye bey‘, ol dahi iştirâ ve kabûl eyledikden sonra semeni olan meblağ-ı mezbûr yetmiş kıt‘a esedî guruşu tamâmen yedinden ahz u kabz edip mahallinde ahz u kabza merkūm Mustafa Çelebi’yi taslît eyledim. Ba‘de’l-yevm zikr olunan değirmen ve önünde olan hadîkanın nısf-ı şâyi‘imi merkūm Bardakçızâdenin mülkü ve nısf-ı şâyi‘i efendi-i merkūm Mustafa Çelebi’nin mülk-i müşterâsı olup zikr olunan değirmende kat‘â benim alâkam ve medhalim kalmamışdır dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Ahmed Efendi b. Yusuf Efendi el-imâm, Mahmud Çelebi b. Mehmed el-müezzin, Mustafa Çelebi b. Mehmed el-kayyûm, Mehmed Çelebi b. Davud, Musli Beşe b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2548"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2550"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>