﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 238<br>Hüküm no: 196<br>Orijinal metin no: [24a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kumkapı’da meyhanecilik yapan Manol v. Yorgi’nin Kartina nahiyesi Korkokaşile köyündeki Mihrimah Sultan Vakfı’na reaya olarak kayıtlı olduğundan kendisinden vergi istenmemesi</b><br><br>Mahmiye-i İstanbul’da Kumkapısı hâricinde olup meyhâneci tâifesinden olan işbu bâ‘isü’s-sifr Manol v. Yorgi nâm zimmî mahfil-i kazâda vilâyet-i Rumeli’nde Kartina nâhiyesinde Korkokaşile? nâm karye ahâlîsinden Nikola v. Yani ve Panayot v. Lisar ve Nikola v. Yorgi nâm zimmîler muvâcehelerinde takrîr-i kelâm edip işbu yedimde olan emr-i şerîf mûcebince ben medîne-i Üsküdar’da vâki‘ merhûme Mihrimah Sultan Evkāfı re‘âyâsı kaydolunup bu ana değin harâc ve sâir tekâlîfi taraf-ı vakfa edâ ederken zimiyyûn-ı merkūmûn sen bizim karyemiz ahalisinden olmağla bizimle ma‘an harâcını ver deyü beni rencîdeden hâlî değillerdir hâlâ suâl olunup merkūmûn bana ta‘arruzdan men‘ olunmak murâdımdır dedikde gıbbe’s-suâl merkūmûn cevâblarında fi’l-vâki‘ merkūm Manol mukaddemâ bizim karyemiz ahâlîsinden olup ba‘dehû yedinde olan emr-i şerîf mûcebince evkāf-ı mezbûre re‘âyâsı kaydolmağla bu ana değin bizimle ma‘an harâc ve sâir tekâlîfi veregelmiş değildir deyü bi-tav‘ihim ikrâr etdiklerinde ikrârları mûcebince merkūmûn Nikola ve Panayot ve diğer Nikola bî-vech ta‘arruzdan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-Şa‘bâni’l-mu‘azzam li-sene isneteyn ve seb‘în ve elf.<br><br>Şuhûdü’l-hâl: Abdi Çelebi b. Hüseyin, Şükrullah b. Mustafa, Mehmed b. Ramazan, Mustafa b. İsa.</p>          <br><a title="Önceki sayfa" style="text-decoration:none" href="./ayrmetin.php?idno=25082"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25084"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1043"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>