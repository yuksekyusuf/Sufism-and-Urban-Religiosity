﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 240<br>Hüküm no: 152<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail b. Mahmud’un Hacı Mustafa b. Hacı İbrahim’de alacağı kaldığı iddiasıyla açtığı davada Hacı Mustafa’nın borcu olmadığını ispat ettiği</b><br><br>Mahmiye-i İstanbul’da Ma‘cûncu Kasım mahallesi ahâlîsinden İsmail b. Mahmud nâm kimesne mahfil-i kazâda işbu râfi‘u’l-kitâb el-Hâc Mustafa b. el-Hâc İbrahim nâm kimesne mahzarında üzerine da‘vâ ve takrîr-i kelâm edip bundan akdem mezbûr el-Hâc Mustafa’ya mahmiye-i mezbûrda Koruk Mahmud mahallesinde vâki‘ bir tarafdan Mustafa Çelebi mülkü ve bir tarafdan Hüseyin mülkü ve bir tarafdan Şaban Çavuş mülkü ve bir tarafdan tarîk-i âm ile mahdûd birbirine muttasıl altı mülk odalarımı yedi yüz yirmi guruşa bey‘ ve teslîm ol dahi ba‘de’l-iştirâ ve’t-tesellüm zikrolunan odaları vakf ve üç bâb odasını yüz guruş mu‘accele ile bana îcâr ve mu‘accelesini semen-i mezbûr yedi yüz yirmi guruşun üç yüz guruşuna takās ben dahi mukāssa ve kabûl ve semen-i mezbûrun nakd iki yüz on guruşunu dahi yedinden ahz u kabz edip iki yüz on guruşu zimmetinde bâkī kalmağla hâlen mezbûr el-Hâc Mustafa’ya suâl olunup meblağ-ı bâkī-i mezbûr iki yüz on guruşun alıverilmesi matlûbumdur dedikde gıbbe’s-suâl mezbûr el-Hâc Mustafa cevâbında fi’l-vâki‘ kazıyye minvâl-i muharrer üzere olup lâkin meblağ-ı <<mezbûr iki yüz yirmi>> mezbûr yedi yüz yirmi guruşu müdde‘î-i merkūma mukaddemâ edâ ve teslîm ol dahi ahz u kabz edip hatta müdde‘î-i mezbûr İsmail yedinden işbu mülknâme hücceti nâtıka olduğu üzere zikrolunan odaların semeni olan meblağ-ı merkūm yedi yüz yirmi guruşu benden kabz eylediğini bin doksan yedi senesi şehr-i Rebî‘ülevvel’inin yirmi dördüncü günü mahmiye-i mezbûrede Davutpaşa mahkemesinde nâibü’ş-şer‘ olan Mehmed Emin Efendi huzûrunda ikrâr ve işhâd ve yedime hüccet vermişidi deyü mazmûnu takrîr-i meşrûhuna muvâfık ve târih-i mezkûr ile müverraha ve nâib-i mûmâ-ileyhin imzâ ve hatmini hâviye hüccet ibrâz edip def‘le mukābele edicek isre’l-istintâk ve’l-inkâr mezbûr el-Hâc Mustafa’dan def‘-i mezkûrunu mübeyyene beyyine taleb olundukda zeyl-i hüccet-i mezkûrda ismi mastûr olup mahmiye-i merkūmede Kumkapı kurbünde Balipaşa mahallesinde sâkin el-Hâc İbrahim b. Halil ve Hoşkadem mahallesinde sâkin el-Hâc Abdullah b. Ebûbekir nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu müdde‘î-i merkūm İsmail hüccet-i mezkûre nâtıka olduğu üzere zikrolunan altı bâb odaların semeni olan meblağ-ı merkūm yedi yüz yirmi guruşu işbu mezbûr el-Hâc Mustafa’dan bi’t-tamam ahz u kabz eyledim deyü bin doksan yedi senesi şehr-i Rebî‘ülevvel’inin yirmi dördüncü günü bizim huzûrumuzda nâib-i müşârün-ileyh Mehmed Emin Efendi mahzarında ikrâr ve bizi işhâd edip yedine nâib-i mûmâ-ileyhin imzâ ve hatmini hâviye işbu hüccet dahi vermişidi biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûr ber-vech-i muharrer bî-vech mu‘ârazadan men‘ olunmağın mâ vaka‘a bi’t-taleb ketb olundu.<br><br>Fi’l-yevmi’l-hâmis min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Mehmed Çelebi b. Ömer, el-Hâc Abdullah b. Şaban, Mustafa b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28567"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28569"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o866"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>