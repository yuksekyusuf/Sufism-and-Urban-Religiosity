﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 548<br>Hüküm no: 410<br>Orijinal metin no: [146a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beyaz akçenin Osmanlı ülkesi dışına kaçırılmaması ve eritilip kap kacak yapılmaması; yasağa uymayanların şiddetle cezalandırılacağı</b><br><br>Taşraya akçe kaçırılmamasına müte‘allik emir.<br><br>Bâ-sah.<br><br>İstanbul Kādısı Fazîletlü Efendi<br><br>Sikke-i hasene-i şâhâne ile meskûken beyâz akçenin fiyâtı cümleden rahîs olduğundan bir müddetden beri erbâb-ı hiyel ve fesâd ve kuyumcu makūlesi izâbe ve kal ile evânî i‘mâl ve ba‘zıları dahi memâlik-i Efrenciyye ve Arabistan ve Mısır’a irsâl etmekle kendine kâr ittihâz ederek eyâdî-i nâsda beyâz akçe külliyen mefkūd olarak umûr-ı seferiye idâreden kalma sûretlerini kesb eylediği âşikâr olmak mülâbesesiyle bu husûsun bir hüsn-i sûrete ifrâğı vâcibât-ı umûrdan olduğuna binâen sikke-i hasene-i şâhânenin nısfiyesiyle seksen ayârında Darbhâne-i âmirede müceddeden sikke-i cihâdiye nâmıyla sikkeler kat‘ ve darb olunmakda olup ancak bundan böyle erbâb-ı mefsedetin ardı aranmayıp alâ-hâlihî terk olunduğu sûretde yine kâr-ı mekrûh-ı mezkûrdan fâriğ olmayıp atîk ve cedîd sikke-i hasene-i şâhâne ve envâ‘-ı beyâz akçeyi taşra memâlike irsâle ibtidâr edecekleri ve bu keyfiyet tekrar beyâz akçenin eyâdî-i nâsdan külliyen fıkdânını mûcib ve şîrâze-i nizâm-ı mülkiyenin ihtilâlini müstevcib olacağı âşikâr ve bu sûretlere nazaran sikke-i hasene-i şâhâne [146b] ile meskûken beyâz akçenin taşra memâlike kaçırılmamasına ve izâbe ile evânî i‘mâl kılınmamasına dikkat vâcibât-ı umûrdan olduğu bedîdâr olmağla imdi husûs-ı mezkûr bundan böyle taharrî ve tecessüs olunarak fîmâ-ba‘d taşra memâlike beyâz akçe irsâli fezâhatine her kim ictisâr eder ise yedinde zuhûr eden akçe zecren cânib-i mîrîden zabt ve kendisi mazhar-ı muâhaze ve ıkāb-ı şedîd ve envâ‘-ı tedîbât-ı anîfe ve ıtâb olacağı mukarrer olmağın fîmâ-ba‘d sikke-i hasene-i şâhâneden evânî i‘mâl olunmamasını ve erbâb-ı hiyel ve mefsedetin memâlik-i Efrenciyye ve Arabistan ve Mısır ve mahâll-i sâireye akçe kaçırılmaması husûsunu ve o makūle akçe kaçıranlar taharrî birle yedinde bulunan akçe zecren cânib-i mîrîden zabtolunacağını cümle esnâf kethudâlarına ve sâir iktizâ edenlere ekîden tenbîhe mübâderet ve hilâf-ı fermân-ı âlî harekete cesâret edenlerin yalnız yedinde bulunan akçesinin zecren zabtından mâ‘adâ kendisi dahi tedîb-i şedîd ile tedîb kılınacağını gûş-ı hûşlarına gereği gibi ifâde ve tefhîme mübâderet eyleyesin deyü.<br><br>Fî 9 C sene 1225</p>          <br><a title="Önceki sayfa" style="text-decoration:none" href="./ayrmetin.php?idno=32406"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32408"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b548"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>