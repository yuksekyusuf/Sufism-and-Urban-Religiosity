﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 132<br>Hüküm no: 186<br>Orijinal metin no: [32a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Abdullah’ın haksız yere eline geçirdiği Şamizâde Mehmed Efendi Vakfı’na bağlı menzile aid atik temessükün iptali</b><br><br>Ma‘rûz;<br><br>Sahibe-i arzuhâl Okumuş demekle ma‘rûfe Fâtıma bt. Abdullah merhûm Şâmîzâde Mehmed Efendi Vakfı’ndan Üsküdar’da Salacak mahallesinde bir bâb vakıf menzile bi’l-icâreteyn mutasarrıf olan Şehrî Mehmed Efendi tarafından vekîl-i şer‘îsi Hasan ile vakf-ı mezbûrun meşrûtiyyet üzere mütevellîsi Rukiye tarafından vekîli olan câbî-i vakf diğer Hasan hazır olduğu hâlde dîvân-ı âlîlerinde ma‘kūd meclis-i şer‘de mürâfa‘a ve Üsküdar’a havâle olunup hakīkat-i hal menzil-i mezbûra mutasarrıf müvekkil-i mezbûrun yedinde olan sâbıkā Üsküdar kādısı Pîrî Mehmed Efendi mührüyle memhûr bin yüz kırk yedi târihîyle müverrah i‘lâm-ı şer‘î ve yine sene-i mezbûre târihiyle müverrah merhûm Mehmed Râşid Efendi [32b] mührüyle memhûr i‘lâm-ı şer‘î ve yine sene-i mezbûrede İstanbul kādısı Mehmed Efendi dâ‘îleri mührüyle memhûr i‘lâm-ı şer‘îleri mûceblerince mezbûre Okumuş Fâtıma menzil-i merkūme vâlidem Fâtıma bt. Abdullah’dan müntakil olup bilâ-veled fevt oldu deyü zikrolunan târihler ile müverrah i‘lâmlarda tafsîl olunduğu vech üzere müdde‘âsını beyâna kādire olmayıp mu‘ârazadan men‘ ve menzil-i mezbûr tahliye ve teslîm olunup târih-i mezkûrlardan bu âna gelince menzil-i mezkûra müdâhalesi yok iken bu def‘a mezbûre Okumuş Fâtıma mütevelliye-i mezbûrenin bilâ-veled fevt oldu deyü mahlûlünden menzil-i mezkûru âhara tefvîz eylediği işbu yedinde olan atîk temessükde ismi tahrîr olunan Fâtıma bt. Abdullah benim ve benim fevtim gayr-ı vâki‘dir deyü eylediği da‘vâsı mezbûre ve müdde‘iye-i mezbûre Okumuş Fâtıma bt. Abdullah an-asıl menzil-i mezkûra mutasarrife olmayıp bilâ-veled fevt olan diğer Fâtıma’nın hizmetinde olmak takrîbiyle atîk temessük yedinde kaldığına binâ’en işbu müdde‘iye-i mezbûre hizmetinde olduğu mahalle-i mezbûre imâmı ve cemâ‘atinden müseccelü’l-esâmî kimesneler müdde‘iye-i mezbûre muvâcehesinde şehâdet, da‘vâ-yı tezvîr ile nev-be-nev menzil-i mezbûra mutasarrıf olanları ve mütevellî-i vakfı ta‘cîzden hâlî olmamağla müdde‘iye-i mezbûrenin kat‘â alâka ve medhali olmadığı şer‘an sâbit olup ancak yedinde olan atîk temessük bu âna değin şak olunmadığından ta‘cîzden hâlî değildir ma‘lûm-ı şerîfleri buyruldukda bâb-ı tezvîrâtı münsed içün yedinde olan atîk temessük şak olmağla [olmağa] muhtâcdır. Fermân men lehu’l-emrindir.<br><br>Fî 14 Zilka‘de sene 1154</p>          <br><a title="Önceki sayfa" style="text-decoration:none" href="./ayrmetin.php?idno=52787"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52789"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o277"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>