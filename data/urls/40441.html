﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 207<br>Hüküm no: 162<br>Orijinal metin no: [23b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed b. Hacı Veli’nin Mostar’a bağlı Zanoş köyündeki çiftliği ile bazı arazisini bir seneliğine Mehmed Bey b. Hacı Ahmed’e kiraladığı</b><br><br>Vilâyet-i Rumeli’nde Hersek sancağında vâki‘ Mostar kazâsına tâbi‘ Zanoş nâm karye sâkinlerinden el-Hâc Mehmed b. el-Hâc Veli meclis-i şer‘-i hatîrde işbu sâhibü’l-kitâb Mehmed Bey b. el-Hâc Ahmed nâm cündi mahzarında tav‘an ikrâr ve i‘tirâf edip zikrî âtî akdin sudûruna değin silk-i mülkümde muntazam yedimde mülk ve hakkım olup karye-i mezbûrede vâki‘ bir tarafı Hubanzâne demekle ma‘rûf Mahmud Beşe ve bir tarafı Alaybeyzâde demekle şehîr Mustafa Bey mülklerine ve iki tarafı tarîk-ı âmma müntehî kayağan pûşîde bir bâb beyt-i süfîfi ve bir tahta sundurmayı ve bir samanlığı ve eşcâr-ı müsmiresiyle bir kıt‘a bahçeyi müştemil çiftlik ta‘bîr olunur menzili ve çiftlik-i mezbûr kurbünde vâki‘ inde’l-ahâlî ve’l-cîrân hudûdu ma‘lûme kırk çapalık altı kıt‘a mülk bağlarımı kâffe-i hukūk ve merâfıkı ile bi-safkatin vâhidetin târih-i kitâbdan sene-i kâmile tamâmına değin bey‘ bi’l-vefâ ile mezbûr Mehmed Bey’e yedi bin beş yüz fıddî râyic [fi’l]-vakt akçeye bey‘ edip ol dahi vech-i muharrer üzere iştirâ ve kabûl eyledikden sonra zikri mürûr eden çiftlik ile ma‘an tasarruf olunup karye-i mezbûre sınırı dâhilinde mevâzi‘-i müteferrikada vâki‘ hudûdu beynimizde ilm-i şer‘î ile ma‘lûm tahmînen yirmi beş keyl tohum isti‘âb eder yedi kıt‘a tarlalarımın ve Bilode demekle ma‘rûf mahalde vâki‘ yaylakda olan hissemin dahi hakk-ı tasarruflarını ma‘rifet-i sâhib-i arz ile merkūm Mehmed Bey’e yedi bin beş yüz akçe bedel mukābilesinde tefvîz bi’l-vefa tarîkı üzere ferâğ ve tefvîz ol dahi minvâl-i muharrer üzere tefevvüz ve kabûl eyledikden sonra semeni mezbûr yedi bin beş yüz akçe ile bedel-i merkūm yedi bin beş yüz akçe ki cem‘an on beş bin akçeyi mezkûr Mehmed Çelebi yedinden tamâmen ahz u kabz edip zikrolunan emlâk ve arâziyi mahallinde zabt u tasarrufa mezkûr Mehmed Bey’i taslît eyledim dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Şa‘ban Efendi b. Ebûbekir, Osman Bey b. Ahmed el-cündi, Durak Bey b. Hasan, Hasan Efendi b. Nasûh, Ahmed Efendi b. Mehmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40440"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40442"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o889"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>