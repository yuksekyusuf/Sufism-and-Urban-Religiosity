﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 326<br>Hüküm no: 385<br>Orijinal metin no: [73a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Hasan’ın borç alması</b><br><br>Mahmiye-i İstanbul’da Murad Paşa-i atîk mahallesi sükkânından Mehmed b. Hasan nâm kimesne meclis-i şer‘-i şerîfde bundan akdem mahalle-i mezbûre sükkânından iken fevt olan Mehmed b. Hüseyin nâm kimesnenin zevce-i metrûkesi ve sulbiye sagīre kızı Havva’nın vâlidesi ve kıbel-i şer‘den mansûbe vasîsi olan Belkıs bt. Mehmed nâm hatun mahzarında ikrâr ve takrîr-i kelâm edip binâsı mülküm ve arsası Murad Paşa Câmi‘-i şerîfinde kayyûm olanlara meşrûta vakıf olup mahalle-i mezbûrede vâki‘ bir tarafdan Mehmed Çelebi nâm kimesne menzili ve bir tarafdan İbrahim Paşa Sarayı ve bir tarafdan mezbûr Murad Paşa Vakfı olup Ahmed Çelebi nâm kimesne tasarrufunda olan menzil ve bir tarafdan tarîk-i âm ile mahdûd iki bâb fevkānî ve iki bâb tahtânî odaları ve bir sofa ve bir tahta-pûş ve havlu ve bi’r-i mâyı müştemil olan menzilimi mezbûre Belkıs Hatun’a iki bin ikiyüz elli akçeye bi-tarîkı’l-istiğlâl bey‘ ü teslîm, ol dahi yedinde olan sagīre-i mezbûre Havva’nın malı ile iştirâ ve teslîm edip semen-i mezbûr iki bin iki yüz elli akçeyi yedinden ahz u kabz etdiğimden sonra mezbûre Belkıs Hatun menzil-i mahdûd-ı mezbûru ba‘de’t-tahliyeti’ş-şer‘iyye ve’t-tekābuzü’l-mer‘î târîh-i kitâbdan bir sene tamâmına değin üç yüz kırk beş akçeye bana îcâr ve teslîm ben dahi istîcâr ve kabûl eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 17 min-Şa‘bâni’l-mu‘azzam sene 1081.<br><br>Şuhûdü’l-hâl: Salih Çavuş b. Mehmed, Mehmed b. Mustafa, Abidi Çelebi b. Hüseyin, Veli b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=2702"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2704"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o551"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>