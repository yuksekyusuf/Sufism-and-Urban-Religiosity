﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 471<br>Hüküm no: 311<br>Orijinal metin no: [74b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâtibe’nin, merhume Ayşe Hatun’un terekesindeki bazı eşyaları sakladığı iddiasının ispat edilemediği</b><br><br>Mahrûse-i Galata a‘mâlinden kasaba-i Kasımpaşaˈda Küçük Piyalepaşa mahallesi sâkinelerinden iken vefât eden Ümmügülsüm bt. İbrahim Kapudanın verâseti vâlidesi Âişe nâm hatun ile li-ebeveyn karındaşları Hadîce ve Aliˈye münhasıra olup kableˈl-kısmete mezbûre Hadîce dahi fevt olup verâseti yine vâlidesi mezkûre Âişe ile li-ebeveyn karındaşı mezbûr Aliˈye münhasıra olup verâseti vâlidesi Râziye nâm hatun ile sadrî sagīr oğlu mezbûr Aliˈye münhasıra olduğu şer‘an mütehakkık oldukdan sonra sagīr-i mezbûrun li-eb karındaşı ve cânib-i şer‘den tesviye-i umûruna vasî-i mansûbu olan Mehmed Çelebi vesâyeten ve mezbûre Râziye Hatun tarafından husûmet-i âtiˈl-beyâna vekîli olup nehc-i şer‘î üzre vekâleti sâbite olan Sarrâc Ali Çelebi vekâleten meclis-i şer‘-i şerîfde râfi‘a-i hâzeˈl-kitâb Kâtibe bt. Abdullah mahzarında her biri vesâyeten ve vekâleten üzerine da‘vâ ve takrîr-i kelâm edip mûrisemiz müteveffât-ı mezbûre Âişe Hatunˈun cümle muhallefâtından on yasdık ve sekiz yorgan ve ba‘zı ma‘lûmüˈl-aded evânî-i nühâsiyesini mezbûre Kâtibe bi-gayr-ı vech-i şer‘î ahz ve ketm ü ihtifâ etmekle hâlâ eşyâ-yı mezbûreyi mezkûre Kâtibeˈden taleb eylediğimizde vermeden imtinâ‘ eder suâl olunup ihkāk-ı hak olunmak murâdımızdır dediklerinde gıbbeˈs-suâl ve akībeˈl-inkâr ve isre-talebiˈl-beyyine müdde‘iyyân-ı mezbûrândan her biri ityân-ı beyyineden izhâr-ı acz ve istihlâf etmeğin müteveffiye-i mezbûre Âişe Hatunˈun cümle muhallefâtından on yasdık ve sekiz yorgan ve ma‘lûmüˈl-aded evânî-i nühâsiyesini mezkûre Kâtibe vech-i meşrûh üzere ahz ü ihfâ etmediğine half-i biˈllâhiˈl-aliyyüˈl-a‘lâ etmeğin mûcebiyle mezbûre Kâtibeˈden bî-vech mu‘ârazadan müdde‘iyyân-ı mezbûrân vasî ve vekîl men‘ olunup mâ vaka‘a biˈt-taleb ketb olundu.<br><br>Fî-evâsıt-ı şehr-i Şa‘baniˈl-mu‘âzzam li-sene erba‘a ve semânîn ve elf.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21374"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21376"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b471"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o953"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>