﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 277<br>Hüküm no: 303<br>Orijinal metin no: [51a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Bogasıcı Seyyid Hacı Ebubekir Ağa’nın vârislerinin miras hususunda Seyyid Mustafa Ağa’yı vekil tayin etmeleri</b><br><br>Vekâlet Hücceti,<br><br>Vilâyet-i Anadolu’da İsparta sancağında Barla kasabası ahâlisinden olup mahmiye-i İstanbul’da Kovacılar kurbünde Molla Hüsrev mahallesinde sâkin iken bundan akdem [fevt] olan Bogasıcı es-Seyyid el-Hâc Ebûbekir Ağa b. İsmail’in verâseti zevce-i menkûha-i metrûkesi Nimetullah bt. el-Hâc Süleyman ile Sülbî kebîr oğlu es-Seyyid Süleyman Efendi’ye ve sulbiye kebîre kızları Şerîfe Ümmügülsüm ve Şerife Emine’ye inhisârı tahakkukundan sonra zâtı mu‘arrefe zevce-i mezbûre Nimetullah Hatun asâleten ve kendinden asıl ve kız karındaşları mezbûretân Şerife Ümmügülsüm ve Şerîfe Emine taraflarından husûs-ı âti’l-beyânda âharı tevkîle mezûn olduğu zâtlarını ârifân Za‘îm es-Seyyid Ahmed Ağa b. Süleyman ve es-Seyyid Mehmed Ağa b. Osman şehâdetleriyle sâbit olan mezbûr es-Seyyid Süleyman Efendi meclis-i şer‘-i şerîf-i enverde işbu bâ‘isül vesîka es-Seyyid Mustafa Ağa b. Süleyman mahzarında her biri bi’l-asâle ve bi’l-vekâle ikrâr-ı tam ve takrîr-i kelâm edip mezbûr es-Seyyid Süleyman Efendivkasaba-i mezbûrede vâki‘ ma‘lûmü’l-hudûd bir bâb mülk menzil ve derûnunda mevcûde bâ-defter-i müfredât eşyâ-yı ma‘lûme ve hubûbât ve hayvanât ve her biri ma‘lûmü’l-hudûd dört kıt‘a kürûmu mülk bağ mûrisimiz babam müteveffâ-yı mezbûrun hayatında ile’l-vefât yedinde mülk ve malı ve ma‘lûmü’l-kıt‘a tarlalar dahi bâ-tapu taht-ı tasarrufunda olup ba‘de vefâtihî emlâk ve eşyâ-yı muharrere-i mezkûre ve hayvanât ve hubûbât ve sâir terekesi benimle vâlidem ve kız karındaşlarım müvekkilelerim mezbûretâna mevrûs ve sâlifü’l-beyân tarlalar âdiyen ancak bana intikāl etmekle emlâk ve eşyâ-yı muharrere-i mezkûre ve hubûbât ve hayvanât ile sâir terekesini mahâllinde ammim Şâdırvanzâde el-Hâc Mehmed b. İsmail bi’l-emâne zabt etmekle emlâk-ı muharrere-i mezkûre ve eşyâ-yı ma‘lûme ve hayvanât ve hubûbâtı ve sâir terekesini ammim mezbûrdan mahâllinde taleb ve da‘vâ ve ahz ü kabza ve semen-i misilleriyle âhara bey‘e ve kabz-ı semene ve makbûzunu bize îsâl ve teslîme ve sâlifü’z-zikr tarlaların temessüklerini benim için sâhib-i arzdan ahza ve lede’l-iktizâ ammim mezbûru ibrâya ve husûs-ı mezkûr mütevakkıf olduğu umûrun küllîsine tarafımızdan merkūm es-Seyyid Mustafa Ağa’yı her birimiz bi’l-asâle ve bi’l-vekâle vekîl ve nâib-i menâb nasb ü ta‘yîn eyledik dediklerinde ol dahi ber-vech-i muharrer vekâlet-i merkūmeyi kabûl ve merâsimini kemâ-yenbagī mahâllinde edâya ta‘ahhüd ve iltizâm etmeğin mâ-vaka‘a [bi’t-taleb ketb olundu.]<br><br>Fî 28 C sene [1]242.<br><br>Şühûdü’l-hâl: Emir İsmailzâde Hüseyin Ağa, Uğurlu oğlu Ali, Kurçuloğlu es-Seyyid Hasan, Kādı İbrahim Efendi, Muhzır Mehmed Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38682"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38684"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>