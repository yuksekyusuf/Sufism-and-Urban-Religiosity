﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 515<br>Hüküm no: 606<br>Orijinal metin no: [86a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Feyzullah’ın Ali Efendi’de alacağı olduğunu ispatlayamadığı</b><br><br>Vilâyet-i Anadolu’da Alaçam kazâsında tâbi‘ Yenice nâm karyede sâkine iken bundan akdem vefât eden Mehmed b. Ali nâm kimesnenin verâseti zevce-i metrûkesi Rabia bt. Hüseyin nâm hatun ile zevce-i uhrâsından mütevellid sulbî kebîr oğulları es-Seyyid Halil ve es-Seyyid İbrahim ve es-Seyyid Feyzullah nâm kimesnelere münhasıra oldukdan sonra sâhib-i arzuhâl mezbûr es-Seyyid Feyzullah Davudpaşa Mahkemesi’nde meclis-i şer‘de derûn-ı arzuhâlde mezkûrü’l-ism el-Hâc Ali Efendi b. Mehmed mahzarında târih-i i‘lâmdan dokuz sene mukaddem mezbûr el-Hâc Ali Efendi kazâ-i mezbûrede hâkim bulunmağla mezbûr el-Hâc Ali Efendi’nin nâibi olan Osman Efendi babam müteveffâ-yı mezbûrun terekesini mûceb-i tahrîri yoğiken mezbûr Osman Efendi tahrîr edip mezbûr el-Hâc Ali Efendi dahi babam müteveffâ-yı mezbûrun terekesinden olmak üzere karındaşım mezbûr Halil yedinden bi-gayrı hakkın resm nâmıyla altmış beş guruş ahz ü kabz etmekle meblağ-ı mezbûr altmış beş guruşdan benim hisseme isâbet eden on sekiz guruş otuz sekiz para on bir akçeyi mezbûr el-Hâc Ali Efendi’den geri taleb ederim deyü ba‘de’d-da‘vâ ve’l-istintâk ve’l-inkâr müdde‘î-i mezbûr es-Seyyid Feyzullah ber-vech-i muharrer müdde‘âsını beyân edemeyip ba‘de’l-istihlâf ve’t-tahlîf mûcebiyle müdde‘î-i mezbûr es-Seyyid Feyzullah husûs-ı mezkûr içün mezbûr el-Hâc Ali Efendi’ye bilâ-beyyine bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu. Bâkī ilâ-âhirihî.<br><br>Fî 29 min-Zilka‘deti’ş-şerîfe sene 1196</p>          <br><a title="Önceki sayfa" style="text-decoration:none" href="./ayrmetin.php?idno=11148"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11150"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b515"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>