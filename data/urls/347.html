﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 145<br>Hüküm no: 164<br>Orijinal metin no: [26a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Bey’in bostancıların ihtiyacı için vakfedilmiş olan paradan almış olduğu borcu ödemesi</b><br><br>Hadâik-ı sultâniyeden hâsbahçede bekâr odasında olan bostancıyânın mühimmât-ı lâzımelerine mevkūfe olan nukūda meşrûtiyet üzere bi’l-fi‘il mütevellî olan tâife-i mezbûreden işbu bâ‘isü’l-kitâb Receb Bey b. Osman ve İbrahim Bey b. Mustafa mahfil-i kazâda Hüseyin Bey b. Mustafa mahzarında takrîr-i da‘vâ ve takrîr-i kelâm edip zikrolunan odanın nukūd-ı mevkūfesinden bin altmış iki Cumâdelûlâsı’nda iki yüz kıt‘a riyâlî guruş ikrâz ve teslîm edip ol dahi iktirâz ve tesellüm eylemişdi. Ba‘dehû mezbûr Mustafa Bey yüz altmış guruş asl-ı mâldan ve kırk guruş beher sene mukābele-i şer‘iyyesinden cânib-i vakfa edâ edip asl-ı mâl-ı mezkûrdan kırk guruş zimmetinde bâkī kalmışdır, suâl olunup cânib-i vakıf için alıverilmek matlûbumdur dediklerinde gıbbe’s-suâl mezbûr Mustafa Bey kaziyye minvâl-i muharrer üzere olduğunu ikrâr edip lâkin meblağ-ı mezbûrun onu on bir buçuk hesâbı üzere mukābelesi otuz guruş eder on guruş ziyâde teslîm vardır, ol ziyâde olunan on guruşu asl-ı mâla hesâb ederim, bu takdîrce zimmetimde otuz guruş kalmışdır deyicek fi’l-hakīka onu bir buçukdan ziyâde murâbaha câiz olmamağla meblağ-ı mezbûr on guruş dahi asla zammolunup bâkī kalan otuz guruşu cânib-i vakıf için müdde‘iyân-ı mezbûrâna edâ etmek üzere merkūm Mustafa Bey’e tenbîh-birle mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Zilhicceti’ş-şerîfe li-sene selâse ve sittin ve elf.<br><br>Şuhûdü’l-hâl: Hasan Çelebi b. Kanber, İbrahim b. Davud, Pîrî b. Hüseyin, Derviş b. ( ) el-muhzır, Rıdvan b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=346"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=348"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o417"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>