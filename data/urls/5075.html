﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 183<br>Hüküm no: 151<br>Orijinal metin no: [31b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mehmed’in Karabaş Mahallesi’ndeki evini Yeniçeriler kalemi kisedarı Mehmed Efendi’ye sattığı</b><br><br>Mübâya‘a.<br><br>Mahmiye-i İstanbul’da Yenibahçe kurbünde Karabaş Mahallesi sâkinelerinden olup zâtı Musa Efendi b. Mehmed ve Molla Ebûbekir b. Ömer ta‘rîfleriyle mu‘arrefe olan Âişe bt. Mehmed nâm hatun meclis-i şer‘-i şerîf-i enverde Dergâh-ı âlî -dâme mahfûfen bi’l-me‘âlî- yeniçerileri kalemi kîsedârı umdetü erbâbi’t-tahrîr ve’l-kalem sâhibü’l-kitâb Mehmed Efendi b. Mustafa b. Ömer nâm kimesne tarafından husûs-ı âti’l-beyânı tasdîka vekîl olan Mustafa Çelebi b. Mehmed mahzarında ikrâr ve takrîr-i kelâm edip arsasının senede merhûm Sultan Bayezid-i Veli Vakfı’na yüz yirmi akçe mukāta‘ası ve üzerinde olan ebniye-i memlûkesi akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan Fâtıma bt. Abdullah nâm hatun menzili ve bir tarafdan Berber es-Seyyid Ahmed Çelebi menzili ve bir tarafdan müftî kethüdâsı ( ) Efendi bostanı ve bir tarafdan tarîk-i âm ile mahdûd hâriciyyesinde fevkānî iki bâb oda ve ahır ve bir bi’r-i mâ ve bir kenîf ve dâhiliyesinde fevkānî iki bâb oda ve bir sofa ve bir matbah ve bir kenîf ve bir mikdâr bahçeyi müştemil menzilimin ebniye-i memlûkesini bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile müvekkil-i mezbûr Mehmed Efendi’ye üç yüz on beş guruşa bey‘ ve temlîk ve teslîm ve arsasını dahi bâ-ma‘rifet-i mütevellî meccânen ferağ ve tefvîz eylediğimde ol dahi ber-vech-i muharrer iştirâ ve temellük ve tesellüm ve tefevvüz ve kabz ve kabûl eyledikden sonra semeni olan meblağ-ı mezbûr üç yüz on beş guruşu müvekkil-i mezbûr Mehmed Efendi yedinden tamamen ahz u kabz eyledim ba‘de’l-yevm menzil-i mahdûd-ı mezkûrun ebniye-i memlûkesi müvekkil-i merkūm Mehmed Efendi’nin mülk-i müşterâsı ve arsası dahi dâhil-i havza-i tasarrufu olup kat‘â benim alâka ve medhalim kalmamışdır. Keyfemâ-yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî-gurreti Cumâdelûlâ sene [1]143.<br><br>Şuhûdü’l-hâl: Solak İsmail Bey b. ( ), Kilârî Abdullah Beşe, Abdi Odabaşı 89 c[emâ‘at], Sarrac Mehmed Çelebi 89 c[emâ‘at], İsmail Beşe b. Mehmed, Süleyman Beşe b. Ali, Musa Efendi b. Mehmed, Molla Ebûbekir b. Ömer, Sarrac Mustafa muhzır.</p>          <br><a title="Önceki sayfa" style="text-decoration:none" href="./ayrmetin.php?idno=5074"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5076"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o733"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>