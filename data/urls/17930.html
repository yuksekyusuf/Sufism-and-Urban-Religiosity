﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 602<br>Hüküm no: 977<br>Orijinal metin no: [111b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Dimitraki’nin Yusuf b. Abdullah tarafından bıçakla yaralandığının tespit olunduğu</b><br><br>Maʻrûz-ı dâʻî-i Devlet-i aliyyeleridir ki;<br><br>Havâss-ı aliyye kazâsında Nifoz nâm karye ahâlîsinden karye-i mezbûrede bakkal olan işbu hâmilü’l-iʻlâm Yorgi v. Dimitraki nâm mecrûhun iltimâsıyla hasmı olup rençber zümresinden Yusuf b. Abdullah nâm kimesne hâzır olduğu hâlde Cerrâh es-Seyyid Salih Çelebi ve Müslimîn ile mecrûh-ı mesfûrun uzvuna nazar olundukda sol tarafında kasığı üstünden bıçak ile cerh ve cerh yarası olduğu lede’l-muʻâyene ve’l-keşf baʻzı husûmet tahakkukundan sonra mecrûh-ı mesfûr Yorgi işbu mezbûr Yusuf muvâcehesinde mezbûr Yusuf târîh-i iʻlâm gecesi beyne’l-iʻşâîn karye-i mezbûrede dükkânım içinde âlet-i cârihadan bıçak ile müşâhed olan kasığım üstünden bi-gayr-ı hakkın amden darb ve cerh edip ahz olunduğu esnâda hatâʼen bıçak ile darb ve cerh eyledim deyü kirâren ikrâr ve işhâd dahi etmeğin mûcib-i şerʻîsini taleb ederim deyü mezbûr Yusuf’dan baʻde’d-daʻvâ ve’l-inkâr müddeʻî-i mecrûh-ı mezbûr Yorgi zimmî işbu mezbûr Yusuf’un hatâʼen bıçak ile darb ve cerh eyledim deyü ikrârını lede’t-tezkiye şehâdetleri makbûle olan udûl-i Müslimîn’den el-Hâc Halil b. Hasan ve Ali Bey b. Ömer nâm kimesneler şehâdetleriyle vech-i şerʻî üzere baʻde’l-isbât cerh-i mezbûrun mûcib-i şerʻîsi icrâsı berʼ-i tâm husûlüne tevfîk-birle Eyüb mahkemesinde baʻde’t-tescîl Vidos ustası kıbelinden bölükbaşısı olan Ahmed Bey kulları iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’r-râbiʻ ve’l-ışrîn min-Rebîʻi’l-âhir li-sene isneyn ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17929"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17931"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b602"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o660"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>