﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 742<br>Hüküm no: 542<br>Orijinal metin no: [126a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Mehmed Çelebi’nin, Rüstem Bey zimmetindeki alacağının, varislerin vekili aracılığıyla tahsil edildiği</b><br><br>Mahmiye-i Galata tevâbi‘inden kasaba-i Kasımpaşaˈda Kādı Mehmed Efendi mahallesinde sâkin iken bundan akdem vefât eden Mehmed Çelebi b. el-Hâc Mehmedˈin sulbî sagīr oğlu Mustafa ile sagīre kızı Rukiyeˈnin tesviye-i emirlerine kıbel-i şer‘den mansûb vasîleri olan ceddeleri Meryem bt. Mustafa nâm hatunun vekîl-i müsecceli olan Ahmed Ağa b. Ali meclis-i şer‘-i şerîfde işbu bâ‘isüˈl-vesîka Rüstem Bey b. ( ) mahzarında biˈl-vekâle üzerine da‘vâ ve takrîr-i kelâm edip müteveffâ-yı mezbûrun merkūm Rüstem Bey zimmetinde yedinden müşterâ ve makbûz ağ ve iplik ve mantar ve isparçine semenlerinden yirmi bir bin altı yüz altmış akçe hakkı olup meblağ-ı mezbûrun üç bin altı yüz seksen akçesini müteveffâ-yı mezbûr hayatında mezbûr Rüstem Bey yedinden alıp kabz edip bâkī on yedi bin dokuz yüz seksen akçe hakkını merkūm Rüstem Beyˈden kableˈl-istifâ fevt olmağla hâlâ biˈl-vekâle merkūm Rüstem Beyˈden taleb ederim suâl olunsun dedikde gıbbeˈs-suâl ve akībeˈl-inkâr merkūm Rüstem Bey cevâbında fiˈl-hakīka müteveffâ-yı mezbûre bâkī merkūm zimmetimde deynim iken meblağ-ı mezbûrdan on dört bin dört yüz akçeyi müteveffâ-yı mezbûra biˈd-defâ‘at teslîm ol dahi ba‘deˈt-teslîm ancak zimmetimde üç bin beş yüz seksen akçe deynim kalmışidi deyü def‘le mukābele edicek gıbbeˈl-istintâk veˈl-inkâr mezbûr Rüstem Beyˈden def‘-i mezkûruna beyyine taleb olundukda udûl-ı Müslimînˈden Ömer Çelebi b. Ali ve es-Seyyid Mustafa Çelebi b. Mehmed ve Mustafa Yazıcı b. Mehmed ve Mehmed b. Ali nâm kimesneler li-ecliˈş-şehâde meclis-i şer‘a hâzırûn olup isreˈl-istişhâd fiˈl-vâki‘ müteveffâ-yı mezbûr hayatında merkūm Rüstem Beyˈden biˈd-defâ‘at on dört bin dört yüz akçeyi alıp kabz eyledim deyü huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘deˈt-ta‘dîl veˈt-tezkiye şehâdetleri makbûle oldukdan sonra mûcebiyle ikrârı olan üç bin beş yüz seksen akçeyi vekîl-i mezbûra edâya merkūm Rüstem Beyˈe ba‘deˈt-tenbîh meblağ-ı mezbûr on dört bin dört yüz akçe mutâlebesinden vekîl-i mezbûr [126b] Ahmed Ağa men‘ olundukdan sonra mezbûr Ahmed Ağa mezkûr Rüstem Bey mahzarında biˈl-vekâle ikrâr edip edâsına tenbîh olunan meblağ-ı mezbûr üç bin beş yüz seksen akçeyi biˈl-vekâle merkūm Rüstem Bey yedinden tamamen ahz u kabz eyledim dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈl-yevmiˈs-sâlis min-şehri Rebî‘iˈl-âhir li-sene hamse ve semânîn ve elf.<br><br>Şuhûdüˈl-hâl: Mustafa Ağa b. Hızır, Ömer Efendi b. Ali, İshak Çelebi b. Hasan, Hüseyin Çelebi b. Ali, Ahmed b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21605"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21607"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b742"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o902"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>