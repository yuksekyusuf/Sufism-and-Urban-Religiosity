﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 527<br>Hüküm no: 819<br>Orijinal metin no: [96a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasköy’de yaşayan Yahûdilerin subaşıları tarafından yeni vergi talebiyle rencîde edilmelerine mani olunması</b><br><br>Hasköy’de vâkiʻ Yahûdilerin fermânı.<br><br>Akzâ kuzâti’l-Müslimîn evlâ vülâti’l-muvahhidîn maʻdeni’l-fazl ve’l-yakīn râfiʻu aʻlâmü’ş-şerîʻati ve’d-dîn vârisü ulûmi’l-enbiyâ-i ve’l-mürselîn el-muhtass bi-mezîd-i inâyeti’l-Meliki’l-Muʻîn Mevlânâ Hâslar kādısı −zîdet fezâiluhu− tevkīʻ-i refîʻ-i hümâyûn vâsıl olıcak maʻlûm ola ki; Havâss-ı refîʻa kazâsı muzâfâtından Hasköy’de sâkin zimmî ve Yahûdi reʻâyâsı Dersa‘âdetim’e arzuhâl edip mesfûrlar subaşıları tarafından baʻzı rüsûmât-ı muhdese mütâlebesiyle rencîde olunmalarıyla menʻi içün emr-i şerîfim verilmek ricâ etmeleriyle hilâf-ı kānun ve defter ve mugāyir-i muʻtâd-ı kadîm mutâlebât-ı muhdese ile fukarâ-yı raʻiyyet rencîde etdirilmemek üzere emr-i şerîfim verilmek bâbında iftihâru’l-ümerâ ve’l-ekâbir bi’l-fiʻil başdefterdârım Mehmed -dâme ulüvvühu- telhîs etmeğin imdi telhîsi mûcebince amel olunmak bâbında fermân-ı âlîşân sâdır olmuşdur buyurdum ki; hükm-i şerîfim vardıkda bu bâbda sâdır olan emrim üzere amel edip dahi göresin mesfûrların subaşıları tarafından baʻzı rüsûmât-ı muhdese mütâlebesiyle rencîde olundukları vâkiʻ ise ol takdîrce hilâf-ı kānun ve defter ve muğāyir-i muʻtâd-ı kadîm mutâlebât-ı muhdese ile fukarâ-yı raʻiyyeti rencîde ve remîde etdirmeyesin şöyle bilesin alâmet-i şerîfe iʻtimâd kılasın.<br><br>Tahrîren fi’l-yevmi’s-sâmin aşer min-Şaʻbân li-sene isneyn ve sittin ve miʼe ve elf.<br><br>Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=17771"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17773"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b527"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o676"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>