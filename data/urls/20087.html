﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 64<br>Hüküm no: 38<br>Orijinal metin no: [15a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Cemâne Hâtun bt. Mahmud’un Mekke’de vefat eden kocası Sena Efendi b. Murad’ın terekesinden mehrini alacağı</b><br><br>Medîne-i Hazret-i Ebî Eyyûb-i Ensârî’de Takkecibaşı mahallesi sâkinlerinden iken Harem-i muhterem-i Mekkî’de vefât eden merhûm Senâ Efendi b. Murad’ın zevce-i metrûkesi fahrü’l-muhadderât Cemâne Hâtun bt. Mahmud tarafından husûs-ı âtîde vekâleti şer‘an sâbite olan Süleyman Çelebi b. Hüseyin meclis-i şer‘-i şerîfde müteveffâ-yı mezbûrun sulbî kebîr oğlu Mustafa Çelebi ve kebîr kızı Fâtıma’nın zevci ve vekîl-i şer‘îsi fahrü’l-a‘yân Hasan Efendi b. Mustafa mahzarlarında üzerlerine da‘vâ edip müvekkilem mezbûre Cemâne’nin merhûm-i mezbûr zimmetinde mehr-i müeccel-i ma‘kūd cihetinden kırk bin akçe hakkı olup hâlâ bi hasebi’l-vekâle taleb ederim deyip gıbbe’s-suâl asîl-i mezbûr ile vekîl-i merkūm mehr-i müsemmâ mikdâr-ı mezbûrdan ekaldir deyû da‘vâ ettiklerinde kadr-i mehirde ihtilâf olduğu sûretde kavl-i ma‘a’l-yemîn mehr-i misil da‘vâsına şehâdet edecek olmağın vekîl-i mezbûrdan mehr-i misli beyyine taleb olundukda udûl-i müslimînden es-Seyyid Hasan b. es-Seyyid Mehmed ve Necmi Bey b. Murad ve Mehmed Bey b. Mustafa hâzırân olup akībe’l-istişhâdi’ş-şer‘î müvekkili mezbûrenin mehr-i misli kırk bin akçe idiğine ale’l-vechi’l-meşrû‘ şehâdet-i şer‘iyye edip gıbbe’l-kabûl müvekkil-i mezbûreye tahlîf için cânib-i şer‘den mevlânâ Hacı Efendi el-Vasî ve Mustafa b. İbrahim irsâl olunup istihlâf eylediklerinde nikâhı kırk bin akçe olmak üzre mün‘akid olduğuna ve kadr-i mezbûrdan küllen ya ba‘zan almayıp ya zevcine hibe etmeyip ya ibrâ etmediğine half billâh etmeğin mezbûrlar dahi hâkim-i muvakki‘-i kitâb huzûrunda gelip inhâ eylediklerinde ale’l-vechi’l-meşrû‘ zikr olunan kırk bin akçeyi terekeden vekîl-i mezbûra def‘ ile verese-i mezbûrîn üzerlerine hükm ve ilzâm olundu. Fi’t-târihi’l-mezbûr li sene 1028.<br><br><br>Şuhûdü’l-hâl: Mehmed Efendi b. Hemdem, Abdurrahman b. Ömer, Hasan Çelebi b. Mustafa, Mehmed Çelebi b. Şaban, Ali Bey b. Cafer Cübbeli?, İbrahim b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=20086"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20088"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o208"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>