﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 219<br>Hüküm no: 188<br>Orijinal metin no: [17a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Halil’in, kendisini bıçakla yaralayanlar hakkında açtığı davayı ispat etmesi gerektiği</b><br><br>Ma‘rûz<br><br>Medîne-i Üsküdar’da Rum Mehmedpaşa mahallesi sükkânından olup sol bileği üzerinden mecrûh idiği lede’l-keşf ve’l-mu‘âyene zâhir olan İbrahim b. Halil nâm kimesne meclis-i şer‘-i hatîrde Üsküdar ustası ma‘rifetiyle ihzâr olunan işbu sene-i mübârekede sefer-i hümâyûna memûr olan ebnâ-i sebîlden Tokad bayrağı neferâtından es-Seyyid Osman b. Resül ve Mustafa b. Hasan nâm kimesneler muvâcehesinde târih-i i‘lâm günü hizmetinde olduğum hanımın câriyesi ile ma‘an esvâkdan menzile gelir iken mezbûrân es-Seyyid Osman ve Mustafa’dan herbiri câriye-i mezkûreye ta‘arruz kasdıyla üzerime hücûm ben dahi men‘ irâdesinde olduğumda mezbûr Mustafa beni ahz ve mezbûr es-Seyyid Osman bi-gayrı hakkın bıçak ile sol kolum bileği üzerinden darb ve cerh etmekle mûcib-i şer‘îsini taleb ederim deyü da‘vâ ve neferât-ı mezbûre istintâk olundukda herbiri inkâr etmeğin müdde‘î-i mezbûr İbrahim ber-vech-i muharrer müdde‘âsını vech-i şer‘î üzere isbâta havâle olunduğu ma‘lûm-ı devletleri buyuruldukda emr ü fermân hazret-i veliyyü’l-emrindir.<br><br>Fî 20 min-Şevvâl sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53212"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53214"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1082"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>