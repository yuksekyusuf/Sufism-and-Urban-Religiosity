﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 575<br>Hüküm no: 446<br>Orijinal metin no: [105b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eyüb b. Abdullah’ın terekesi</b><br><br>Yoros kazâsına tâbi‘ Kavakhisarı müstahfızlarından olup bundan akdem Hama’da düyûnu terekesinden ezyed olduğu halde vefât eden Eyüb b. Abdullah nâm mustahfızın verâseti zevce-i menkûha-i metrûkesi Havva Hatun bt. Mehmed’e ve sagīr oğlu Abdullah ve sagīre kızı Hadîce’ye münhasıra olduğu şer‘an zâhir oldukdan sonra zikr olunan sagīrlerin tesviye-i emrlerine [106a] ve müteveffânın düyûnunu ashâbına îfâya kıbel-i şer‘den vasiye nasb olunan hisar-ı mezbûrda sâkine sagīrlerin büyük vâlideleri Emine Hatun bt. Hüseyin ve üzerine hasbî nâzır nasb olunan sagīrlerin vâlideleri mezbûre Havva Hatun ve Kavak’da hâlâ üstâd olan fahrü’l-a‘yân Mehmed Ağa b. el-merhûm Mehmed Efendi ile tâife-i mezbûrenin evlâd-ı sıgārının üzerlerine bâ-hatt-ı hümâyûn-ı şevket-makrûn nezâret-i aliyyeleri olan Hadîka-i hâssa-i şehriyârîde hâlâ Bostancıbaşı olan umdetü’l-havâs ve’l-mukarrebîn mu‘temedü’l-mülûk ve’s-selâtîn izzetlü Mustafa Ağa b. Hüseyin b. Mehmed’in Kuşçubaşısı ve tarafından müseccel vekîli Osman Bey b. Süleyman taleb ve ma‘rifetleriyle müteveffâ-yı mezbûrun tahrîr ve fürûht olunan terekesidir ki vech-i âtî üzere zikr olunur.<br><br>Fî 26 min-Rebî‘ülâhir sene 1110.<br><br>Yasdık 3 200 akçe Beledî minder 1 240 akçe Yemenî yorgan 100 akçe Siyâh kebe 1 60 akçe Köhne keçe kilim 2 30 akçe Mâî şalvar 1 60 akçe Münakkaş çuka nîmten-i köhne 1 100 akçe Bogası kapama 2, anteri 1 250 akçe Köhne kırmızı kürk 1 50 akçe Mukaddem-i köhne 1 100 akçe<br><br>Yekûn eşyâ, para üçer akçe hesâbıncadır: 1.190 akçe<br><br>Müteveffâ-yı mezbûrun hîn-i fevtinde zikr olunan Hama’da mevcûd bulunup Kapıcıbaşı Mustafa Ağa yediyle bu tarafa getirip hâlâ Bostancıbaşı Mustafa Ağa hazretlerinin Büyük Yazıcısı İbrahim Efendi b. Hüseyin’e teslîm ol dahi huzûr-ı Müslimînde vasiye-i mezbûreye teslîm eylediği eşyâ ve nukūdudur ki zikr ü beyân olunur.<br><br>Hurrire fi’t-târîhi’l-mezbûr.<br><br>Puşi 3 300 akçe Mısrî makrama 1 çift 120 akçe Sîm yüzük 1 40 akçe Arakıye 3 40 akçe Nukūd, 28 guruş, fî 120 3.360 akçe<br><br>Yekûn-ı nukūd ve eşyâ, para üçer akçeyedir: 3.860 akçe<br><br>Cem‘an yekûn: 5.050 akçe<br><br>Minha’l-ihrâcât<br><br>Dellâliye ve muhammine ve ücret-i kayık 400 akçe Resm-i ağa hazretleri 500 akçe İki kıt‘a hüccet-i harc 160 akçe Harc-ı defter 120 akçe Kaydiye-i defter 20 akçe<br><br>Yekûn ihrâcât: 1.200 akçe<br><br>Sahhe’l-bâkī: 3.850 akçe<br><br>Müteveffâ-yı mezbûrun zevcesi mezbûre Havva Hatun’un zevci müteveffâ-yı mezbûr Eyüb zimmetinde beş bin sağ akçe mehr-i müeccel hakkı olduğu vasiye-i mezbûre Emine Hatun mahzarında kal‘a-i mezbûrede sâkin Mustafa Bey b. Receb ve Ali Beşe b. Mustafa şehâdetleriyle şer‘an sâbit olup ba‘de’t-tahlîf edâsına hükm-i şer‘î lâhık olmağla meblağ-ı mezbûr mukābelesinde meblağ-ı bâkī-yi mezbûr üç bin sekiz yüz elli akçeyi mezbûre Havva Hatun vasiye-i mezbûre yedinden ahz u kabz eylediği bu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=37389"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37391"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0575"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1139"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>