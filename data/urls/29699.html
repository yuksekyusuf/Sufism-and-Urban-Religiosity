﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 353<br>Hüküm no: 408<br>Orijinal metin no: [174-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manoğlu Hamamı’nın, kiracısı bulunan Yusuf’un mahkeme kararıyla hamamdan çıkarılarak eski kiracı olan Hüseyin’e teslim olunması</b><br><br>Manoğlu Hamamı<br><br>Ma‘rûz,<br><br>Samatya kurbünde Manoğlu Hamamı demekle ma‘rûf hamamın sâhibesi Hadîce nâm hatun’un vekîli zevci Abdullah’dan arzuhâl eden Hüseyin üç sene mukaddem hamam-ı mezkûru üç sene tamâmına dek isticâr ve kabûl ve bir sene zabt edip diyâr-ı âhara gider oldukda kayınatası Ahmed’i yerine tevkîl ve diyâr-ı âhara gitdikde mezbûr Abdullah hamam-ı mezkûrda hâlâ müsteciri olan Yusuf’a icâr murâd etmekle mezbûr Hüseyin’in kayınatasını yetmiş yedi senesinde İslambol kādısı Bekir Efendi huzûruna getirip mezbûr Hüseyin’in iki sene dahi müddet-i icâresi bâkiye iken mezbûr Ahmed için müşâhereten müstecirimdir deyü mezbûr Hüseyin’in gıyâbında fesh-i icâre etdiğine i‘lâm alıp hamamdan mezbûr Hüseyin’in gediği olan peştemâllerini ve sâir hamam âlâtını kayınatasına ihrâç etdirmekle mezbûr Hüseyin Çarşamba günü Arz Odası’nda huzûr-ı âlîlerinde vekîl-i mezbûr Abdullah ile murâfa‘a olup hamamlarda müddet-i icâresi tamâm olmayan müstecirin gediğini bu vechile ihrâç, hamamcıların nizâm-ı kadîmlerine mugāyir olduğu hamamcılar kethüdâsı ve ustaları ihbâr ve hamam-ı mezkûre yine mezbûr Hüseyin’e icâr olunmak üzere re’y buyrulmuş iken vekîl-i mezbûr hamam-ı mezbûr Hüseyin’e teslîmden imtinâ‘ ve içinde olan Yusuf dahi ta‘annüt etmekle hamamcılar mezbûr Yusuf’dan hilâf-ı nizâmları hareketi için emniyetleri olmayıp ve kefil dahi olmamalarıyla hamamdan ihrâcını istid‘â etdikleri i‘lâm olunmuş iken gerek mezbûr Yusuf ve gerek vekîl-i mezbûr ta‘annütlerinde ısrâr etmeleriyle Çarşamba günü arz odasında tekrâr murâfa‘alarında hamamcıların nizâm-ı kadîmlerini sıyâneten mezbûr Yusuf ihrâç ve yerine mezbûr Hüseyin için icâr ve ikāmet olunmak bâbında sâdır olan fermân-ı âlîlerine imtisâlen taraf-ı dâ‘îlerinden Mehmed Emin Efendi irsâl, ol dahi izzetlü Yeniçeri ağası tarafından hamamlar husûsuna ta‘yîn olunan ocak yazıcılarından İbrahim kulları ve sâir Müslimîn ile hamam-ı mezkûra varıp akdeylediği meclis-i şer‘-i şerîfde mezbûr Yusuf fesh-i icâre ve hamam-ı mezkûrdan çıkmağa râzı olmağla re’yiyle içinde olan eşyâsını defter ve yedine teslîm oldukda ol dahi kabz ve hamam-ı mezkûru tahliye etmeğe fermân buyrulduğu vech üzere mezbûr Hüseyin’in gedik ta‘bîr olunur eşyâsını vaz‘ ve hamam-ı mezkûrda ikāmet olunduğu mezbûr dâ‘îleri gelip inhâ eylediği bi’l-iltimâs huzûr-ı âlîlerine i‘lâm olundu.<br><br>Fî 2 min-Cumâdelûlâ sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29698"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29700"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>