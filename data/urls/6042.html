﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 279<br>Hüküm no: 288<br>Orijinal metin no: [69b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nalband Osman’ın karısı ve vârisi olan Hadîce Hatun tarafından açılan alacak davasının reddedildiği</b><br><br>Mahmiye-i İstanbul’da Dülbendci Hüsam mahallesi sükkânından iken bundan akdem [vefât] eden Na‘lbend Osman b. Abdullah’ın zevce-i metrûkesi kendi nefsinden asîl ve sulbî oğlu Seyyid Ali ve sulbiye kızı Şerîfe Emine nâm sagīrlerin tesviye-i emirlerine kıbel-i şer‘den mansûbe vasîsi olan vâlideleri Şerîfe Hadîce Hatun bt. Ali Efendi meclis-i şer‘-i şerîf-i enverde işbu sahibü’l-kitâb Na‘lbend Mehmed b. Mehmed nâm kimesne mahzarında bi’l-asâle ve bi’l-vesâye üzerine da‘vâ ve takrîr-i kelâm edip zevcim müteveffâ-yı mezbûr Osman ile mezbûr Mehmed na‘lbandlık san‘atında şerîkler olup mal-ı şirketden sâbıkā sadrazam kethudâsı müteveffâ Mehmed Paşa zimmetinde na‘l bahâsından yüz guruş haklarını mezbûr Mehmed müteveffâ-yı mezbûrun terekesinden ahz u kabz etmeğin meblağ-ı mezbûrun nısfı olan elli guruş mûrisimiz müteveffâ-yı mezbûrun terekesinden olmağla mezbûr Mehmed’e suâl olunup meblağ-ı mezbûr elli guruşu bana edâ ve teslîme tenbîh olunmak matlûbumdur dedikde gıbbe’s-suâl ve akībe’l-inkâr müdde‘iye-i mezbûreden müdde‘âsını mübeyine beyyine taleb olundukda ityân-ı beyyineden izhâr-ı aczile istihlâf etmeğin fi’l-hakīka müdde‘iye-i mezbûrenin mûrisi müteveffâ-yı mezbûrun terekesinden elli guruşunu ahz u kabz etmeyip ol vechile üzerine redd ü damândan nesne lâzım gelmediğine mezbûr Na‘lband Mehmed’e yemîn teklîf olundukda ol dahi alâ-vefki’s-suâl yemîn billâhi’l-aliyyü’l-a‘lâ etmeğin mûcebince müdde‘iye-i mezbûre bilâ-beyyine bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Muharremi’l-harâm li-sene erba‘a ve erba‘în ve mie ve elf.<br><br>Şuhûdü’l-hâl: es-Seyyid Halil b. Veli, Kethudâ Mehmed Çelebi b. Ahmed, Mehmed b. el-Hâc İsa, Yakub Çelebi b. İshak.</p>          <br><a title="Önceki sayfa" style="text-decoration:none" href="./ayrmetin.php?idno=6041"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6043"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o403"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>