﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 214<br>Hüküm no: 220<br>Orijinal metin no: [40a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kerupa’nın İsmail Efendi’ye borcu olduğunu ikrar etmesi</b><br><br>2600 guruş idâne<br><br>Mahmiye-i İstanbul’da Samatya civârında Tahtabakkal kurbünde mütemekkin kapı âlâtçısı esnâfından Kerupa v. Serope zimmî yine esnâf-ı merkūmeden Karakaşoğlu Serkiz v. Sahak ve Melkon v. Kirkor ve Üsküdarî Kirkor v. Kigork ve Gedikpaşalı Usta Agob v. Rapael ve Langalı Agob v. Bedros zimmîler hâzırûn oldukları hâlde meclis-i şer‘-i hatîr-i lâzımü’t-tevkīrde eşrâf-ı kuzâtdan işbu bâ‘isü’l-vesîka İsmail Efendi b. Hüseyin b. Hasan’ın oğlu ve tarafından husûs-ı âti’l-beyânda vekîl olduğu es-Seyyid Ahmed Faiz Efendi ve karındaşı es-Seyyid Mehmed Tâhir Efendi ibney Mustafa şehâdetleriyle sâbit olan eşrâf-ı kuzâtdan Mehmed Reşid Efendi mahzarında ikrâr-ı tam ve takrîr-i kelâm edip merkūm Mehmed Reşid Efendi <<cümle malından>> bana babası müvekkil-i merkūm İsmail Efendi’nin malından iki bin guruş idâne ve teslîm, ben dahi yedinden istidâne ve kabz etmemle meblağ-ı mezbûr iki bin guruş ile semeni târih-i vesîkadan iki sene tamamına değin müeccel ve mev‘ûd olmak üzere yine müvekkil-i merkūm İsmail Efendi’nin malından oğlu vekîl-i merkūm Mehmed Reşid Efendi yedinden iştirâ ve kabz eylediğim bir helâlî sâ‘at semeninden altı yüz guruş ki ciheteyn-i mezkûreteynden cem‘an iki bin altı yüz guruş müvekkil-i merkūm İsmail Efendi’ye zimmetimde vâcibü’l-edâ ve lâzımü’l-kazâ sahîhan deynim olmağla ben deynim olan meblağ-ı mecmû‘-ı mezbûr iki bin altı yüz guruş mukābelesinde mahmiye-i mezbûrede Tavukpazarı’nda âlâtçı İstefan ve Çilingir Anparsun zimmîler dükkânları beynlerinde kâin bir bâb kapı âlâtçı dükkânı derûnunda mevcûde beyne’l-esnâf gedik ta‘bîr olunur müstakıllen yedimde emvâlim olan iki örs ve on çekiç ve üç kısaç ve bir mengene ve bir törpü ve bir kürk ve sâir âlât-ı lâzıme-i ma‘lûmemi rehin vaz‘ ü teslîm eylediğimde ol dahi ber-vech-i muharrer bi’l-vekâle irtihân ve kabz eyledikden sonra âlât-ı lâzıme-i muharrere-i mezkûreyi vekîl-i merkūm li-ecli’l-isti‘mâl bana i‘âre ve teslîm, ben dahi isti‘âre ve kabz eyledim deyüp ve hâzırûn-ı mersûmûn dahi meblağ-ı mecmû‘-ı mezbûra tarafeynden bi’l-emr ve’l-kabûl her birimiz başka başka kefîl ve zâminiz dediklerinde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 10 Ca sene [1]242<br><br>Şühûdü’l-hâl: Muhzır Ebûbekir Çelebi, Muhzır Emin Çelebi, Muhzır Feyzullah Çelebi, Muhzır Fettah Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38599"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38601"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>