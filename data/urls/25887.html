﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 821<br>Hüküm no: 1000<br>Orijinal metin no: [138a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. Şaban Efendi mehir ve nafaka hususunda boşandığı kocası İbrahim Çelebi’nin zimmetini ibra ettiği</b><br><br>Husûs-ı âti’l-beyânın mahâllinde ketb ve tahrîri iltimâs olunmağın cânib-i şer‘den Mevlânâ Ahmed Efendi irsâl olunup ol dahi mahmiye-i İstanbul’da Hasan Halîfe mahallesinde İbrahim Çelebi b. Bahşi nâm kimesnenin sâkin olduğu menziline varıp zeyl-i vesîkada isimleri mastûr olan Müslimîn huzûrunda akd-i meclis-i şer‘ eyledikde zâtı Şaban Efendi b. Osman ve Mehmed Bey b. Receb tarifleri ile mu‘arrefe olan Sâliha bt. Şaban Efendi nâm hatun meclis-i mezbûrda zevc-i mutallıkı rafi‘u’l-kitâb mezbûr İbrahim Çelebi mahzarında ikrâr ve takrîr-i kelâm edip mezbûr İbrahim Çelebi zevcim olup beni talâk-ı bâyin ile tatlîk eylediğinde zimmetinde mütekarrir ve ma‘kūdün-aleyh olan üç bin iki yüz akçe mehr-i mü’eccelim ve nafaka-i iddet-i ma‘lûmem ve me’ûnet-i süknâm için ta‘yîn olunan yedi yüz yirmi akçe ki cem‘an üç bin dokuz yüz yirmi akçe hakkımı mezbûr İbrahim Çelebi yedinden bi’t-tamam ve’l-kemâl ahz u kabz eyledim ba‘de’l-yevm zevciyete müte‘allik cemî‘ da‘vâdan mezbûr İbrahim Çelebi’nin zimmetini ibrâ ve ıskāt eyledim dedikde gıbbe’t-tasdîkı’ş-şer‘î mevlânâ-yı mezbûr mahâllinde ketb ve tahrîr edip ba‘dehû ma‘an ba‘s olunan Osman b. Abdurrahman ile meclis-i şer‘a gelip alâ-vukū‘ihî inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Tahrîren fi’l-yevmi’r-râbi‘ aşer min-Zilhicceti’ş-şerîfe li-sene isneyn ve seb‘în ve elf.<br><br>Şuhûdü’l-hâl: Abdi Ağa b. Ahmed, Mustafa b. Nesîmî, Ali Çelebi b. Ahmed, Hasan b. Hüseyin, Ebûbekir Beşe b. Mehmed, İbrahim Beşe b. Abdullah, Mustafa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25886"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25888"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b821"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o928"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>