﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 575<br>Hüküm no: 601<br>Orijinal metin no: [90a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülaziz Çelebi b. Fazlullah’ın Paşadivan köyündeki mülk değirmenini Mustafa Ağa b. Şaban’a yetmiş beş guruşa sattığı</b><br><br>Vilâyet-i Anadolu’da Bolu sancağında Eflani kazâsında Taraklıborlu nâhiyesinde Afşar nâm karyede sâkin Abdülaziz Çelebi b. Fazlullah Efendi mahmiye-i Edirne’de meclis-i şer‘-i hatîrde hâlâ sadr-ı a‘zam müdebbir-i efham hazretlerinin kapıcıları kethüdâsı olan umdetü’l-emâsil ve’l-a‘yân sâhibü hâze’l-kitâb Mustafa Ağa b. Şa‘ban tarafından ikrâr-ı âti’l-beyânı tasdîka vekîli olup vekâleti bi-mâ-hüve nehcü’s-sübût şer‘an sâbite olan Mustafa Bey b. Hüseyin mahzarında tav‘an ikrâr ve i‘tirâf edip zikri âtî akdin sudûruna değin silk-i mülk-i sahîhimde münselik olup kazâ-i mezbûra tâbi‘ Paşadivanı nâm karye toprağında Paşayaylağı nâm mevzi‘de vâki‘ Paşasuyu demekle ma‘rûf nehr-i cârî üzerinde olup Yeni Değirmen demekle şehîr olmakla tahdîd ve tavsîfden müstağnî mülk değirmen yerimi kâffe-i hukūkuyla müvekkil-i mezbûra yetmiş beş riyâlî guruşa tarafeynden îcâb ve kabûlü hâvî bey‘ ile bâtten bey‘ edip ol dahi iştirâ ve kabûl ve semen-i merkūmu tamâmen bana teslîm edip ba‘de’l-kabz değirmen-i mezbûru mahallinde zabta mezbûru tarafımdan taslît eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu<br><br>Fi’l-yevmi’l-ışrîn min-Saferi’l-hayr li-sene semân ve sittîn ve elf.<br><br>Şühûdü’l-hâl: Memi Çavuş b. Mahmud ez-za‘îm, İbrahim Bey b. el-Hâc Hasan, Mustafa Bey b. Yusuf, İbrahim Bey b. Murtaza Çavuş, Osman Beşe b. Arslan, İbrahim Bey b. Mehmed, Resûl Bey b. Hüseyin, İbrahim Bey b. el-Hâc Satı, İbrahim Bey b. Hamid Dede, Mehmed Bey b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40879"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40881"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b575"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o823"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>