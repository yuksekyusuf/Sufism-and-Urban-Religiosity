﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 66<br>Hüküm no: 21<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Ağa b. Yusuf’un İbrahim Ağa ile olan rüşvet davasında sulh olduğu</b><br><br>Mahmiye-i İstanbul’da Ali Paşa-yı Atîk Mahallesi’nde sâkin olup bin seksen yedi senesinde cezîre-i Kıbrıs bedel-i nüzûlü cem‘ine me’mûr olan Osman Ağa b. Yusuf nâm kimesne meclis-i şer‘-i şerîfde sene-i mezbûrede Kıbrıs mütesellimi olan bâ‘isü’l-kitâb el-Hâc İbrahim Ağa b. el-Hâc Mehmed mahzarında ikrâr ve takrîr-i kelâm edip sene-i mezbûrede cezîre-i mezbûrede bedel-i nüzûl cem‘ine mübâşeret eylediğimde bana mâni‘ olmamak için bi-tarîkı’r-rüşvet dört yüz elli esedî guruş def‘ ve teslîm ol dahi ahz ü kabz ve mesârifine sarfla istihlâk edip hâlâ da‘vâ ve taleb eylediğimde inkâr etmeğin beynimizde münâza‘ât-ı kesîre vukū‘undan sonra muslihûn tavassut edip da‘vâ-yı meşrûhamdan beni üç yüz otuz esedî guruş ile meclis-i sulhde mevcûd ve makbûz bir donluk deve tüyü çuka üzerine inşâ-i akd-i sulh etdiklerinde ben-dahi sulh-i mezbûru kabûl ve bedel-i sulh olan üç yüz otuz esedî guruş ile zikrolunan bir donluk deve tüyü çukayı mezbûr el-Hâc İbrahim yedinden tamamen ahz ü kabz eyledim ba‘de’l-yevm husûs-ı mezbûra müte‘allika da‘vâdan mezbûr el-Hâc İbrahim Ağa’nın zimmetini ibrâ ve ıskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-hâmis ve’l-işrîn min-Şevvali’l-mükerrem li-sene tis‘în ve elf.<br><br>Şuhûdü’l-hâl: Fahrü’l-akrân Abdülbaki Bey b. ( ), fahr-i a‘yân Mehmed Çavuş el-Mübâşir, Ömer Ağa b. Ahmed Efendi, el-Hâc Ali b. ( ), Selim Çelebi b. ( ), Vasî Ahmed Çelebi b. ( )</p>          <br><a title="Önceki sayfa" style="text-decoration:none" href="./ayrmetin.php?idno=41170"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41172"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o495"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>