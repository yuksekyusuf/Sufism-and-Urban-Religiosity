﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 495<br>Hüküm no: 568<br>Orijinal metin no: [81b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İçinde mülkname hücceti ile yanan İbrahimpaşa mahallesindeki evin Fatma bt. İsmail’e ait olduğuna dair şahitler olduğu</b><br><br>İstihbâr-ı menzil<br><br>Mahmiye-i İslâmbol’da Silivrikapısı dâhilinde İbrahim Paşa mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan işbu bâ‘isetü’l-vesîka Fatıma bt. İsmail nâm hatun meclis-i şer‘-i şerîf-i enverde takrîr-i kelâm ve bast-ı merâm edip mahalle-i mezbûrede vâki‘ bir tarafdan Mehmed Emin menzili ve bir tarafdan Ahmed Ağa menzili ve bir tarafdan ba‘zan el-Hâc Mustafa veresesi ve ba‘zan Lağımcı Hüseyin Beşe menzilleri ve bir tarafdan tarîk-i âm ile mahdûd ve fevkānî iki bâb oda ve sofa ve tahtında bir bâb oda ve kenîf ve bi’r-i mâ ve bir mikdâr havluyu müştemil bir bâb mülk menzil bundan akdem vefât eden zevcim Mehmed Bey b. Hüseyin nâm kimesneden yüz elli guruş semen-i medfû‘ ve makbûza müşterâ ve târih-i kitâba gelince yirmi sene mikdârı bilâ-nizâ‘ yedimde mülk ve hakkım iken yedimde olan mülknâme hüccetim bundan akdem vukū‘ bulan harîk-i kebîr-i gālibde muhterik olmağla takrîrim zabt ve tahrîr ve husûs-ı mezkûra vukūf-ı tammı olan bî-garaz Müslimîn’den suâl ve istihbâr ve haberleri hüccet olunmak matlûbumdur dedikde hakīkat-i hâl bi’l-cümle mukırre-i mezbûre [82a] Fatıma Hatun’un bâlâda bast ü beyân ve şerh ü ayân eylediği minvâl üzere olduğunu mahalle-i mezbûre ahâlisinden Mehmed Emin Beşe b. el-Hâc Hüseyin ve İsmail Beşe b. Mehmed ve Çulha Ahmed Ağa b. Mehmed nâm kimesnelerden her biri meclis-i şer‘de alâ-tarîki’ş-şehâde haber vermeleriyle vâki‘ü’l-hâl hıfzen li’l-makāl bi’t-taleb ketb olundu.<br><br>Fî 11 min-B sene 1197<br><br>Şühûdü’l-hâl: Çulha Ahmed Ağa b. Mehmed, Mehmed Emin Beşe b. el-Hâc Hüseyin, İsmail Beşe b. Mehmed, Molla Ali b. Halil, Salih b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=11110"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11112"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b495"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>