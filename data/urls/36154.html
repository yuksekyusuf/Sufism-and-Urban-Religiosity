﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 224<br>Hüküm no: 229<br>Orijinal metin no: [62-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tereke tahririnin vefattan bir hafta sonra mahkeme tarafından vârislere ihbarnâme gönderilerek yapılması</b><br><br>Bâbıâlî<br><br>Dâire-i Sadâret-i uzmâ<br><br>Taraf-ı vâlâ-yı Meşîhat-penâhîye<br><br>Tahrîr-i terekeye muhâlefet eden veresenin tahrîre icbâr edilmesi ve fakat bu mu‘âmelenin müteveffânın vefâtından bir hafta sonra tahrîr-i terekeye mübâşeret olunmak için mensûb olduğu mahkeme-i şer‘iye tarafından vârislere bir ihbârnâme gönderildikden sonra ihbârnâme târihinden i‘tibâren bir haftaya kadar tahrîre bed’ olunmadığı hâlde ihtârnâmeyi gönderen mahkemenin müzekkeresiyle zâbıta cânibinden icrâsı zımnında kaleme alınan fıkra-i nizâmiyenin mehâkim-i şer‘iye hakkındaki nizâmnâmeye tezyîli husûsuna Evkāf-ı hümâyûn nezâret-i celîlesinden vukū‘ bulan iş‘âr üzerine Şûrâ-yı Devlet karârıyla bi’l-istîzân irâde-i seniyye-i cenâb-ı pâdişâhî müte‘allik buyurulmuş ve zikrolunan fıkra-i nizâmiyenin sûret-i musaddakası leffen isrâ ve ol bâbda Mâliye ve Evkāf-ı hümâyûn nezâret-i celîlelerine ma‘lûmât i‘tâ kılınmış olmağla Bâb-ı Vâlâ-yı Meşîhat-penâhîlerince dahi ona göre îfâ-yı mu‘âmeleye himem-i aliyye-i Fetvâ-penâhîleri masrûf buyurulmak bâbında emr ü irâde hazret-i men-lehu’l-emrindir.<br><br>Fî 22 Rebî‘ülevvel sene [1]301 ve fî 9 Kânûn-ı sânî sene [1]299.<br><br>Bi’l-umûm mehâkim-i şer‘iye hakkındaki nizâmnâmenin üçüncü faslına zeyl olmak üzere kaleme alınan fıkra-i nizâmiye müsveddesi<br><br>Mûcib-i tahrîr olan terekenin müteveffânın vefâtından bir hafta sonra tahrîrine bed’ olunmak için mensûb olduğu mahkeme-i şer‘iye tarafından vârislere bir ihtârnâme gönderilecek ve ihtârnâmenin târihinden i‘tibâren bir hafta hitâmına kadar vârisleri tarafından tahrîr-i terekeye mümâna‘at olunduğu hâlde ihtârnâmeyi gönderen mahkemenin müzekkeresiyle zâbıta cânibinden verese tahrîr-i tereke mecbûr edilecekdir.<br><br>İrâde-i seniyye târihi<br><br>Fî 14 Rebî‘ülevvel sene 1301 ve fî 1 Kânûn-ı sânî sene [1]299.<br><br>Aslına mutâbıkdır<br><br>Düstûr Encümeni</p>          <br><a title="Önceki sayfa" style="text-decoration:none" href="./ayrmetin.php?idno=36153"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36155"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>