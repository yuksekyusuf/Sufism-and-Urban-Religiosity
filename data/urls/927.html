﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 61<br>Hüküm no: 24<br>Orijinal metin no: [5a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merzifon kaza naibliğinden azledilen Mehmed Tevfik Efendi’nin görev süresine ait imza harcının verilmesi</b><br><br>Sâdır olan fermân-ı âlîlerine imtisâlen istid‘â ve derkenâra nazar olundukda memâlik-i mahrûsetü’l-mesâlik-i şâhânede vukū‘ bulan masârıf-ı mu‘tâdenin senede iki def‘a defter-i tevzî‘i ma‘rifet-i şer‘-i şerîf ve vülât ve mütesellimîn ve voyvoda ve vücûh ma‘rifetiyle bi’t-tanzîm hâkimü’ş-şer‘ bulunanlar tahrîr ve imzâ ve ber-mu‘tâd guruşda birer paradan harc-ı imzâlarını ahz ü istîfâ eylemeleri usûlünden ise de Rûz-ı Kasım ve Rûz-ı Hızır tevzî‘inden evvel nâibinin hasbe’l-iktizâ azl ve tebdîlinde mu‘tâd olan harc-ı imzânın bi-hesâb yevmü’l-kıst nâib-i halef ve selef beynlerinde taksîm olunması mukaddemâ şeref-rîz-i sudûr eden irâde-i seniyye îcâbından idüğü derkenârdan ve Anadolu’da Merzifon ve Merzifonâbâd kazâlarının defter-i tevzî‘i henüz vürûd etmemiş ve aralık aralık tenkîh-i defâtire memûr efendi bendelerinin takrîrine binâen bâ-emirnâme-i sâmî tenbîh ve tehdîd olunmuş ise de yine ukde-i tesvîfde kalmış idüğü memûr-ı mûmâ-ileyhin inhâsından müstebân ve kazâeyn-i mezkûreteynin sâbık nâibi Mehmed Tevfik Efendi kazâ-i mezbûrdan bin iki yüz elli iki senesi Zilka‘detü’ş-şerîfesi gurresinde azl ve yerine âhar nâib ta‘yîn buyurulmuş ve kazâeyn-i mezbûreynin senede iki def‘a defter-i tevzî‘i olup bir defter şühûr-ı Rûmiye’den Mart duhûlünde ve diğeri Eylül hulûlünde olmak müte‘ârif olduğundan ol vechile nâib-i sâbık-ı merkūmun Mart i‘tibârıyla zamân-ı azli sene-i mezbûre Martı’na ancak bir mâh kalarak bi-hesâb yevmü’l-kıst beş aylık harc-ı imzâ kendüye ve fakat bir mâha isâbet eden meblağ halefi olan kimesneye i‘tâ olunmak iktizâ-yı irâde-i seniyyeden olduğunu bahisle ber-vech-i muharrer beş aylık harc-ı imzâdan hisse-i musîbesinin ber-mûceb-i irâde-i seniyye alıverilmesini istid‘â eylediği meâl-i arzuhâl ve şifâen takrîrinden müstefâd olmağla bu sûretle evvel emirde kazâeyn-i mezbûreynin defâtir-i tevzî‘âtı sâir memâlik misillü mahallerinden der-bâr-ı şevket-karâra takdîm ve nizâm ve emsâli vechile memûr-ı mûmâ-ileyh ma‘rifetiyle tenkîh ve îcâbı icrâ ve nâib-i sâbık-ı merkūmun istid‘âsı üzere ber-mu‘tâd harc-ı imzâdan beş mâha isâbet eden her ne ise nizâmı vechile nâib-i sâbık-ı merkūma alıverilmek mukaddemâ şeref-bahş-ı sudûr eden fermân-ı âlîşân muktezâsından olmağın vech-i meşrûh üzere kazâeyn-i mezbûreynin tevzî‘ât defterlerinin emsâli misillü der-adle takdîmi ve ber-mu‘tâd harc-ı imzâdan nâib-i sâbık-ı merkūmun bi-hesâb yevmü’l-kıst beş aylık hissesine isâbet eden harc-ı imzânın merkūma alıverilmesi bâbında kazâeyn-i mezkûreynin tâbi‘ olduğu sancak vâlisine hitâben bir kıt‘a emr-i âlî ısdârı menût-ı re’y-i âlî idüğü huzûr-ı âlîlerine i‘lâm olundu.<br><br>Fî 3 R sene [12]53.</p>          <br><a title="Önceki sayfa" style="text-decoration:none" href="./ayrmetin.php?idno=926"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=928"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o361"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>