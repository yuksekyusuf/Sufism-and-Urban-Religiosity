﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 116<br>Hüküm no: 83<br>Orijinal metin no: [11a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>A‘ma Mustafa Dede b. Abdullah boşandığı Ayşe bt. Abdullah’ın Süleyman Beşe ile nikahlandığı</b><br><br>Mahrûse-i Galata muzâfâtından kasaba-i Tophane’de Karabaş Mustafa Ağa mahallesinde sâkine Âişe bt. Abdullah nâm hâtundan ber-vech-i âtî istihbâr-ı şer‘î sudûrundan sonra udûl-i ahrâr-ı ricâl-i Müslimînden olup mahalle-i mezbûre sâkinlerinden Mustafa b. Mehmed ve diğer Mustafa b. Osman nâm kimesneler li-ecli’l-ihbâr meclis-i şer‘a hâzırân olup isre’l-istişhâd fi’l-vâki‘ işbu müstahbire-i mezbûre Âişe Hâtun’un zevci A‘mâ Mustafa Dede b. Abdullah b. Abdülkerîm nâm kimesne ile beynlerinde adem-i hüsn-i mu‘âşeretden nâşî hul‘a tâlibe olmağla mehr-i mü’eccelinden fâriğa olup nafaka-i iddet ve me’ûnet-i süknâsını kendi üzerine olmak mezbûr A‘mâ Mustafa Dede’nin mahmiye-i İstanbul’da Edirnekapısı kurbünde sâkin olduğu menzilde târih-i kitâbdan yedi sene mukaddem bizim huzûrumuzda muhâla‘a oldular deyü muhzırân-ı mezbûrândan her biri keyfiyet-i muharrereyi alâ-tarîki’ş-şehâde haber verdiklerinden sonra mezbûre Âişe Hâtun meclis-i şer‘de işbu râfi‘u’l-kitâb Süleyman Beşe b. Mehmed nâm kimesne mahzarında takrîr-i kelâm ve ta‘bîr ani’l-merâm edip ben nefsimi bin beş yüz akçe mehr-i mü’eccel ile mezbûr Süleyman Beşe’ye tezvîc ve tenkîh eylediğimde ol dahi ber-vech-i muharrer tezevvüc ve kabûl eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ aşer min-Recebi’l-ferd li-sene 1137.<br><br>Şuhûdü’l-hâl: Kollukcu es-Seyyid Hüseyin Ağa b. Hasan, Subaşı Ali Çelebi b. Hızır, İbrahim b. Muharrem, Halil b. Mustafa, Mustafa b. Ahmed, Mehmed b. Ahmed, Mustafa b. Receb. </p>          <br><a title="Önceki sayfa" style="text-decoration:none" href="./ayrmetin.php?idno=21821"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21823"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o471"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>