﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 394<br>Hüküm no: 434<br>Orijinal metin no: [59b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Emetullah bt. Ali Efendi’nin ceddi Mustafa’nın vakıf evine mütevellî olduktan sonra evi içinde kiracı olan Fâtıma bt. Murad’a tekrar kiraya verdiği</b><br><br>Mahmiye-i İstanbul’da Sultan Selim kurbünde sâkine Şerife Emetullah bt. Ali Efendi nâm hatun mahfil-i kazâda zikri âtî menzile vâzı‘atü’l-yed olan Fâtıma bt. Murad nâm hatun mahzarında takrîr-i kelâm edip mahmiye-i mezbûrede Kabasakal Mahallesiʼnde vâki‘ bir tarafdan Çalık Çorbacı menzili ve bir tarafdan sâbıkā dülbend ağası olan Mehmed Paşa menzili ve bir tarafdan tarîk-i âm ile mahdûd olup hâlâ mezbûre Fâtıma’nın tasarrufunda olan menzili ceddim el-Hâc Mustafa nâm kimesne ile’l-inkırâz evlâdına ve evlâd-ı evlâdına [60a] ve evlâd-ı evlâd-ı evlâdına vakfetmekle bundan akdem müteveffât olan vâlidem diğer Fâtıma menzil-i mezbûru hayâtında yüz guruş icâre-i mu‘accele ve yevmî birer akçe ücret-i müeccele ile îcâr edip ba‘dehû fevt oldukda mu‘accelesi istîfâ olunup nevbet-i tasarruf bana intikāl eyledi deyü mezbûreden da‘vâ ve menzil-i mezbûru taleb eylediğimde ol dahi vakfiyesi zâyi‘a olmağla mülk olmak üzere iştirâ etmişidim deyü teslîmden imtinâ‘ etmekle mukaddemâ mahalle-i mezbûrede vâki‘ menzil-i mezbûrda sâkin olan Abdullah b. el-Hâc Hüseyin ve mukaddemâ mahalle-i mezbûrede sâkin olup hâlâ Ma‘cûncu Mahallesiʼnde sâkin Ahmed b. Abdullah nâm kimesneler babam mezbûr Ali Efendi’nin menzil-i mezkûr babası mezbûr el-Hâc Mustafa’nın vech-i meşrûh üzere evlâdına ve evlâd-ı evlâdına vakfıdır deyü ikrârına şehâdet ettiklerinden sonra mezbûre Fâtıma dahi vech-i meşrûh üzere vakfiyetini ikrâr etmekle suâl olunup takrîri tahrîr ve hüccet olunmak matlûbumdur dedikde gıbbe’s-suâl mezbûre Fâtıma cevâbında fi’l-hakīka menzil-i mezkûr mezbûre Şerife Emetullah’ın ceddi mezbûr el-Hâc Mustafa’nın vech-i meşrûh üzere evlâdına ve evlâd-ı evlâd-ı evlâdına vakfıdır deyü ikrâr u i‘tirâf ettiğinden sonra mezbûre Şerife Emetullah meclis-i mezbûrda mezbûre Fâtıma mahzarında hâkim-i muvakki‘-ı sadr-ı kitâb hazretleri tarafından vakf-ı mezbûra mütevellî nasb olundukdan sonra bi’t-tevliye ikrâr ve takrîr-i kelâm edip menzil-i mezkûru tevliyetim hasebiyle yevmî birer akçe ücret-i müeccele ile mezbûre Fâtıma’ya îcâr ve teslîm ol dahi ber-vech-i muharrer müceddeden istîcâr ve kabûl edip mukaddemâ zimmetinde kalan beynimizde ma‘lûme ücret-i müecceleye müte‘allika da‘vâdan mezbûre Fâtıma’nın zimmetini ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî evâhiri Cumâdelâhire sene 1121<br><br>Şuhûdü’l-hâl: Yahya Çelebi el-Muhzır, Mehmed Çelebi b. Mustafa, Mustafa Çavuş b. Ahmed, Ali Efendi b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4712"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4714"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b394"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>