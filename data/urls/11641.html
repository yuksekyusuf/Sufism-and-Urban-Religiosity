﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 358<br>Hüküm no: 310<br>Orijinal metin no: [95b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Ağa b. İshak tarafından vakfedilen Üsküdar Yenimahalle’de bulunan evin vakfiyesi</b><br><br>Mahrûse-i Üsküdar’da vâki‘ Vâlide Sultan Evkāfı’na bi’l-fi‘il mütevellî olan fahrü’l-akr[ân] Hüseyin Ağa b. Ali meclis-i şer‘de takrîr-i kelâm edip mahrûse-i mezbûrede Yeni mahallede vâki‘ bir tarafı el-Hâc Ali b. Abdülgani ve bir cânibi Ali Bâli b. Süleyman ve bir cânibi İnâyet bt Abdullah ve bir cânibi Şem‘î Hatun bt. <<Abdullah>> Ahmed Dede ve bir tarafı tarîk-i âm ile mahdûd menzilin mâliki Mahmud Ağa b. İshak nâm kimesne menzil-i mezbûru evvelâ kendi nefsine ba‘dehû evlâdına ve evlâd-ı evlâdına ba‘de’l-inkırâz zevcesi Rıdvan bt. Abdullah nâm hatuna ba‘dehüm evlâdına ve evlâd-ı evlâdına ba‘de’l-inkırâz Medîne-i Münevvere fukarâsına vakf ve şart edip hâlâ mezbûrlar bi’l-cümle münkarız olup müstahık kimesne kalmamak ile menzil-i mezbûr cânib-i vakfa âid oldukda hâlâ Evkāf-ı haremeyn mütevellîsi olan Hüseyin Ağa b. Memi menzil-i mezbûru ba‘de inkıtâ‘ı ragabâti’n-nâs yirmi bin akçe icâre-i mu‘accele ve yevmî iki akçe icâre-i müeccele îcâr edip yedime hatt ü hattını [hatemini] müştemil ve bin otuz iki Muharremi gurresiyle müverrah temessük verip mûcebince kıbel-i şer‘den dahi hüccet taleb ederin dedikde ba‘de’n-nazar her vechile takrîr-i tahrîrine muvâfık bulunmağın mûcebince kıbel-i şer‘den dahi işbu hurûf tahrîr olunup yedine def‘ olundu.<br><br>Fî-gurreti Muharrem sene isnâ ve selâsîn ve elf.<br><br>Şühûdü’l-hâl: İbrahim Efendi el-kassâm, Hüseyin Çelebi b. Halil, Halil Bey b. Abdullah, Kasım Bey b. Abdullah el-bevvâb. Ahmed Çelebi b. Davud, Üstâd Ali b. ( ) el-mi‘mâr, Veli Bey b. Mahmud, Ahmed Beşe b. Abdullah, Mehmed Reis b. Abdullah, el-Hâc Ömer el-cündî.</p>          <br><a title="Önceki sayfa" style="text-decoration:none" href="./ayrmetin.php?idno=11640"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11642"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b358"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o731"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>