﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 257<br>Hüküm no: 363<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Petro v. Yorgo’nun tasarrufunda olan Tarabya’daki berber dükkanın gedik olarak kalemine kaydolunmasını istediği</b><br><br>Mahrûse-i Galata’ya muzâfe İstinye nâhiyesine tâbi‘ Tarabya karyesinde mütemekkin berber esnâfından Petro v. Yorgo zimmî mahrûse-i mezbûrede mahfil-i kazâda esnâf-ı merkūme kethüdâsı es-Seyyid Mustafa Ağa ve yiğitbaşıları es-Seyyid Osman Çelebi ve çavuşları Molla Ali ve müsinn ü ihtiyâr ustalarından Çakar Nikola ve Bodur Agomi ve Tanaş zimmîler ile ahâlî-i karye-i merkūmeden mazbûtü’l-esamî yirmi nefer zimmîler hâzır oldukları hâlde ifâde-i merâm edip sâlifü’z-zikr Tarabya karyesinde kâin câmi‘-i şerîf kurbünde bir kıt‘a berber dükkânı derûnunda mevcûde berber gediği tâ‘bir olunur âlât-ı ma‘lûme yedimde mâlım olup dükkân-ı merkūm mâ-takaddemden beri ahâlî-i karyeye lüzûmu olan berber dükkânından olup lâkin bin iki yüz sekiz senesi tarihinde ben diyâr-ı âharda bulunduğum ecilden dükkân-ı merkūm mukaffel kalıp târih-i merkūmda bâ-fermân-ı âlî tahrîr olunan nizâm defterine idhâl olunmayıp mensiyyen terk olunmağın ol vechile dekâkîn-i sâir misillü aklâma kaydolunmamağla hakīkat-i hâl esnâfımızdan ve ahâlî-i karye-i mezbûreden ba‘de’l-istihbâr emsâli gibi kalemine kayd ve yedime sûret i‘tâ olunmak matlûbumdur deyü istid‘â ve istirhâm eyledikde berber esnâfından ve ahâlî-i merkūmundan istintak olundukda onlar dahi cevâblarında mukırr-ı mersûm Berber Petro zimmînin takrîri üzere dükkân-ı merkūm kadîm berber dükkânı olup bâ-fermân-ı âlî tahrîr hengâmında diyâr-ı âharda bulunduğu ecilden mensiyyen terk olunup deftere idhâl olunmadığını ve karye ahâlîlerinin eyyâm-ı şitâda dükkân-ı merkūma eşedd-i ihtiyâcları olup ibâdullaha lüzûmu olduğunu ba‘de’l-ihbâr bu misillü mer‘î ve mu‘teber esnâf gediğinin sonradan kaleme kayd ve sâhibi yedine sûret i‘tâ olunduğu mesbûk bi’l-misl olmağla zimmî-i merkūmun istid‘âsına müsâ‘ade-i aliyye re’y-i rezîn-i âsafânelerine menût mevâddan idüğü bi’l-iltimâs huzûr-ı âlîlerine i‘lâm olundu.<br><br>Fî 9 Receb sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22558"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22560"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b257"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>