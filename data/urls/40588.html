﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 332<br>Hüküm no: 309<br>Orijinal metin no: [44a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ömer Ağa b. Yusuf’un Ahmed Ağa b. Mehmed’de olan yedi yüz otuz guruş alacağının varislerine ödenmesi</b><br><br>Mahmiye-i İstanbul’da Kiçi Hâtun mahallesi sükkânından iken bundan akdem harbî kefere elinde esîren müteveffâ olan Ömer Ağa b. Yusuf’un verâseti zevceteyn-i metrûketeyni Fâtıma bt. Arslan ve Şehbaz bt. Abdullah nâm hâtunlara ve sulbiye kızı Âişe’ye ve li-ebeveyn kız karındaşı Döndü bt. Yusuf’a münhasıra olduğu şer‘an mütehakkık oldukdan sonra sagīre-i mezbûrenin kıbel-i şer‘den mansûb vasîsi ve mezbûrât Fâtıma ve Şehbaz ve Döndü taraflarından husûs-ı âtîye vekîl olduğu hüccet-i şer‘iyye ile sâbit olan işbu hâmilü’l-kitâb Ali Çelebi b. Şa‘ban mahfil-i kazâda mahmiye-i mezbûrede Mahmudpaşa kurbünde sâkin Ahmed Ağa b. Mehmed mahzarında vekâleten ve vesâyeten üzerine takrîr-i da‘vâ edip mezbûr Ahmed Ağa müteveffâ-yı mezbûrdan hayâtında iki bin kıt‘a riyâlî guruş istikrâz ve kabz eyledikden sonra meblağ-ı mezbûru mezkûr Ömer Ağa kable’l-ahz vefât etmekle verese-i mezbûrûna intikāl etmeğin meblağ-ı mezbûrun bi’d-defe‘ât bin iki yüz riyâlî guruşu verese-i mezbûrûna teslîm edip zimmetinde yedi yüz otuz riyâlî guruş kalmışidi hâlâ meblağ-ı bâkī-i mezbûr yedi yüz otuz riyâlî guruşu vesâyeten ve vekâleten mezbûr Ahmed Ağa’dan taleb ederin suâl olunsun dedikde gıbbe’s-suâl mezbûr Ahmed Ağa cevâbında kaziyye vech-i meşrûh üzere olup meblağ-ı mezbûr yedi yüz otuz riyâlî guruşu müteveffâ-yı mezbûrun hayâtında kethüdâsı ve tarafından meblağ-ı mezbûru kabza vekîli olan Mehmed Çelebi’ye tamâmen teslîm eyledim ol vechile meblağ-ı mezbûrdan zimmetimde bir akçe ve bir habbe kalmamışdır deyu def‘le mukābile edicek gıbbe’l-istintâk ve’l-inkâr mezbûr Ahmed Ağa’dan def‘-i mezbûrunu mübeyyine beyyine taleb olundukda ityân-ı beyyineden için târih-i kitâba gelince yedi def‘a istimhâl ve her def‘ada müddet-i mehl münkaziye olup bir vechile ikāmet-i beyyineye kudreti olmadığından gayrı müvekkilât-ı mezbûrât dahi istihlâf etmeğin meblağ-ı bâkī-i mezbûru mezbûr Ali Çelebi’ye edâya mezbûr Ahmed Ağa’ya tenbîh olunup mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Hüseyin Çavuş, Yusuf Çavuş, Şa‘ban b. Aydın, Receb Efendi b. Hâcı Muharrem, Halil Efendi, Mustafa Efendi [b.] Hâcı Ali, Hüseyin Beşe ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40587"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40589"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o869"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>