﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 319<br>Hüküm no: 218<br>Orijinal metin no: [83a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bal Kapanı ve Galata Yağ Kapanı tüccarlarının kurdukları ortaklıklara ait hesapların görülmesinde ve anlaşmazlıkların hallinde tek yetkili merciin İstanbul Kadısı olduğu</b><br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în bi’l-fi‘il İstanbul Kādısı olan Mevlânâ Mehmed Murad -zîdet fezâilühû- tevkī‘-i refî‘-i hümâyûn vâsıl olucak ma‘lûm ola ki<br><br>Âsitâne-i sa‘âdetimde Bal Kapanı ve Galata Yağ Kapanı tüccârının Südde-i sa‘âdetime takdîm eyledikleri arzuhâllerinde Nâzır Mehmed Emin ve tüccârdan Salih ve Kasab el-Hâc Mehmed ve Turhan Ahmed ve el-Hâc Ömer ve Kasab dâmadı el-Hâc Mustafa ve el-Hâc Hasan ve el-Hâc Süleyman ve Ahmed Yazıcı ve Galata Nâzırı es-Seyyid el-Hâc Ali ve es-Seyyid Mehmed ve sâir bi’l-cümle tüccâr meclis-i şer‘de istintâk olunduklarında bizim kadîmden beynimizde mütedâir mu‘âmelâtımız sarrâfân tâifesinden ve ba‘zı eytâm vasîlerinden ve sâir akçe bulunan mahallerden bâ-murâbaha istidâne ile rü’yet ve idâre olunagelip her birimiz şürekâlarımızla fesh-i akd-i şirket eylediğimizde tüccâr ma‘rifetleriyle rü’yet-i hesâb olunup şürekâlarımız Eflak ve Boğdan’da müteferrik olduklarından her bir maddede emir ve icâzetleri mümkün olmamağla şerîk-i âharın masârifât-ı lâzıme-i ma‘lûmeye sarfı ve sarrâfâna verdiği akçe güzeştesi hesâba idhâl olunarak lede’l-muhâsebe ahadühümânın âhar zimmetinde zuhûr eden alacağı ma‘rifet-i şer‘ ve ma‘rifet-i tüccâr ile te’diye olunmak şurût-ı nizâm-ı kadîm-i mer‘iyye ve mu‘teberemizden olup ve bu makūle iki şerîk beyninde münâza‘a vâkı‘a oldukda nizâm-ı mu‘tebere ve örf ve âdet-i tüccâra ancak İstanbul kādıları vâkıf ve nizâm-ı tüccâra me’mûr olup mahâkim-i sâirenin vukūfu olmadığından, murâbaha maddesi tutulmaz, diyerek cevâba tesâddî ile kâffe-i şürekâmıza sirâyet edip bu vechile kâffe-i nizâm ve intizâmımız halel-pezîr olacağı bedîdâr ve vakt ü zamanıyla revgan celbine adem-i iktidâr ile revgan vürûdunun inkıtâ‘ına bâdî olur hâlâtdan olmağla kadîmden kâffe-i husûsâtımız nizâm-ı mer‘iyyemize tatbîk ancak bi’l-cümle tüccâr ma‘rifetiyle rü’yet ve inhâlarımız ile nizâm-ı kadîmemize tatbîkan tanzîm olunagelmiş iken bu esnâda tüccârımızdan Odunkapılı Mehmed, şerîki İskender ile fesh-i akd-i şirket edip beynlerinde münâza‘a peydâ oldukda kā‘ide-i kadîme üzere tüccârımız ma‘rifetleriyle tanzîm olunmak iktizâ eder iken merkūm İskender hilâf-ı şurût ve nizâm murâbahayı hesâba idhâl etmemek sevdâsıyla mahâll-i âharda terâfu‘ irâdesiyle tüccârımızı ızrâr ve ihtilâl ve perîşâniyetimize ibtidâr etmekle gerek merkūmânın rü’yet-i hesâbları ve gerek fîmâ-ba‘d bu misillü vukū‘ bulacak muhâsebât maddeleri ve sâir nizâm-ı kadîmemize halel verecek da‘vâ ve nizâ‘ımız ancak Çarşamba günü Arz Odası’nda huzûr-ı Sadrazamîde İstanbul kādîları <<efendiler>> ma‘rifetleriyle rü’yet ve tanzîm olunup mahâll-i âharda hükkâm-ı sâire istimâ‘ etmemeleri bâbında bâlâsı tuğrâ-yı garrâ ile muvaşşah yedlerimize bir kıt‘a fermân-ı celîlü’ş-şân inâyet ve ihsân olunup tüccâr-ı merkūm zarar ve hüsrândan vikāye ve ibâdullâh dahi revgan ve zehâir husûslarında muzâyaka ve ıztırâbdan himâye olunmak murâdımızdır deyü her biri istirhâm ve istid‘â-yı inâyet eylediklerini sen ki mevlânâ-yı mûmâ-ileyhsin, i‘lâm etmenle i‘lâmın mûcebince amel olunmak fermânım olmağın imdi sen ki mevlânâ-yı mûmâ-ileyhsin, vech-i meşrûh üzere amel ve harekete ihtimâm ve dikkat olunmak ve hilâfı vaz‘ ve hareket tecvîz olunmamak bâbında fermân-ı âlî-şânım sâdır olmuşdur. Buyurdum ki: Hükm-i şerîfim vusûl buldukda bu bâbda vech-i meşrûh üzere şeref-yâfte-i sudûr olan fermân-ı vâcibü’l-ittibâ‘ ve lâzımü’l-imtisâlimin mazmûn-ı itâ‘at-makrûnuyla amel ve hareket ve hilâfından tevakkī ve mübâ‘adet eyleyesin. Şöyle bilesin alâmet-i şerîfe i‘timâd kılasın.<br><br>Tahrîren fî-evâhiri şehri Zilhicceti’ş-şerîfe li-sene ihdâ ve işrîn ve mieteyn ve elf.<br><br>Be-makām-ı Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32214"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32216"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b319"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>