﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 160<br>Hüküm no: 76<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. Abdullah’ın, merhum Kazgancı Ahmed Beşe’nin zimmetindeki mehir alacağını vasîden talep ettiği</b><br><br>Galata dâhilinde vâki‘ merhûm ve mağfûrun leh Sultân Bâyezid Han mahallesi sâkinelerinden râfi‘a-ihâzeˈl-kitâb Sâliha bt. Abdullah meclis-i şer‘-i hatîr-ilâzımüˈt-tevkīrde bundan akdem mahalle-i mezbûre sükkânından iken vefât eden Kazgancı Ahmed Beşeˈnin vasî-i muhtârı olmağla muhallefâtına vâzi‘uˈl-yed olan Bostan Beşe b. ( ) nâm kimesne mahzarında üzerine da‘vâ ve takrîr-i kelâm edip zevcem müteveffâ-yı mezbûr Ahmed Beşe zimmetinde mütekarrrer ve ma‘kūdun-aleyh dört bin akçe mehr-i müeccel hakkım olup kableˈl-edâ fevt olmağla hâlâ taleb ederim suâl olunup alıverilmesini murâd ederim dedikde gıbbeˈs-suâl vasî-i mezbûrdan muhallefât-ı müteveffâ-yı mezbûre vaz‘-ı yedini ikrâr mehr-i mezbûru inkâr edicek müdde‘iyye-i mezbûreden da‘vâsına beyyine taleb olundukda udûl-ı Müslimînˈden olup mahalle-i mezbûrede sâkin Hasan b. Mahmud ve Osman b. Mehmed nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-vâki‘ müteveffâ-yı mezbûr Ahmed Beşe işbu müdde‘iyye-i mezbûre Sâliha Hatunˈı hâl-i hayatında ve kemâl-i akl u sıhhatinde bizim huzûrumuzda dört bin akçe mehr-i müeccel üzerine nefsi’çün akd-i nikâh eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i şerâyitiˈl-kabûl şehâdetleri makbûle olmağın ba‘deˈt-tahlîfiˈş-şer‘î mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fî-evâil-i şehri Ramazaniˈl-mübârek li-sene selâse ve semânîn ve elf.<br><br>Şuhûdüˈl-hâl: Hacı Mustafa b. Abdullah, Şa‘bân Çelebi b. el-Hâc Ali, Ali Çelebi b. Zülfikar, Hüseyin b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21139"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21141"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1010"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>