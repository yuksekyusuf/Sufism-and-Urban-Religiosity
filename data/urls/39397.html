﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 131<br>Hüküm no: 105<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Ahmed Beşe b. Mehmed’in terekesinin vârisleri arasında taksimi</b><br><br>Bundan akdem mahrûse-i Kostantiniyye’de Aksaray kurbünde Hüseyin Ağa mahallesinde müteveffâ olan Ahmed Beşe b. Mehmed nâm kimesnenin zevce-i metrûkesi Saime bt. Abdurrahman nâm hatun mahfil-i şer‘-i hatîrde sulbî oğlu Mehmed Çelebi nâm kimesne mahzarında takrîr-i kelâm edip zevcim müteveffâ-yı mezbûrun verâseti bana ve sulbî oğlu mezbûr Mehmed’e ve sulbiye kızları Fâtıma ve Hatice’ye münhasıra olmağla mezbûrun terekesinden olup mahalle-i mezbûrede vâkı‘ beynimizde ve lede’l-ahâlî hudûdu ma‘lûm olan menzilin sümünü bana ve mâ‘adâsı li’z-zekeri mislü hazzi’l-ünseyeyn fehvâsınca mezbûrûna intikāl edip mezbûrlar ol zamanda sagīreler olmağın vasiyy-i şer‘îleri olup hâzır bi’l-meclis olan Mustafa Bey b. Mehmed benim sümün hisse-i şer‘iyyemi mezbûrların malıyla li’z-zekeri mislü hazzi’l-ünseyeyn fehvâsınca mezbûrlar içün yirmi bin akçeye iştirâ edip ben dahi bey‘ u kabz-ı semen etmekle menzil-i mezbûrun dört sehimden iki sehmi mezbûr Mehmed’in ve birer sehmi mezbûretân Fâtıma ve Hatice’nin irsen ve şirâʼen mülkleri oldukdan sonra kable’l-kısme mezbûre Fâtıma vefât edip verâseti vâlidesi olmağla bana ve li-ebeveyn er karındaşı mezbûr Mehmed’e ve li-ebeveyn kız karındaşı mezbûre Hatice’ye ve li-üm kız karındaşı Rahime’ye münhasıra olup kable’l-kısme kızım mezbûre Hatice dahi vefât edip verâseti bana ve li-ebeveyn karındaşı mezbûr Mehmed’e ve li-üm karındaşı Rahime’ye ve li-üm karındaşı İsmail nâm sagīre münhasıra olmağla bi tarîki’l-münâsaha menzil-i mezbûrun iki yüz on altı sehimden iki def‘ada yirmi sehmi bana ve üç def‘ada yüz altmış beş sehmi mezbûr Mehmed’e ve iki def‘ada yirmi sehmi mezbûre Rahime’ye ve bir def‘ada on bir sehmi mezbûr İsmail’e intikāl etmişdir husûs-ı mezbûr mezkûr Mehmed’e tefhîm olunup menzil-i mezbûr nehc-i mastûr üzere beynimizde taksîm olunmağa tenbîh olunmasın taleb ederim dedikde mezbûr Mehmed dahi istintâk olundukda hâl zikr olunan minvâl üzere olduğuna mu‘terif olmağın menzil-i mezbûr vech-i mezkûr üzere taksîm olunmağa tarafeyne tenbîh olunup mâ-vaka‘a bi’t-taleb ketb olundu.<br><br>Hurrire fî-evâʼili Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Fahrü’l-müderrisîn mevlânâ Ahmed Efendi b. Mehmed, Hasan b. Mehmed, Bayram b. Ali, Mehmed Çorbacı, Rüstem b. Abdullah el-müezzin, Rüstem b. Abdullah, Rıdvan b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39396"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39398"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>