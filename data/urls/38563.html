﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 187<br>Hüküm no: 183<br>Orijinal metin no: [36a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kazancı Esnafı Kethudası Mustafa Ağa’nın borçlarına karşılık 200 kıyye bakırını Mehmed Ağa, Osman Ağa, Hasan Ağa ve Hacı Ahmed Ağa’ya satması</b><br><br>Bakırcı dükkânı ve 200 kıyye Bakır nefy 6500 guruş<br><br>Fi’l-asl Trabzon sancağında Gümüşhâne kazâsı ahâlisinden olup sâbıkā kazgancı esnâfının kethudâsı Mustafa Ağa b. İsmail meclis-i şer‘-i şerîf-i enverde işbu bâ‘isü’l-vesîka Mehmed Ağa b. Ali ve Osman Ağa b. Ali ve Hasan Ağa b. Ali ve el-Hâc Ahmed Ağa b. Mehmed mahzarlarında ikrâr-ı tam ve takrîr-i kelâm edip ben bin iki yüz otuz beş senesi mezbûrûn Mehmed Ağa ve Osman Ağa ve Hasan Ağa ve el-Hâc Ahmed Ağa’nın mallarından altı bin beş yüz guruş iktirâz ve kabz ettikden sonra ben deynim olan meblağ-ı mezbûr mukābelesinde mahmiye-i İstanbul’da Sultan Bâyezid Câmi‘-i şerîfi havlusunda ma‘lûmü’l-hudûd bir bâb bakırcı dükkânı derûnunda mevcûde beyne’l-esnâf gedik ta‘bîr olunur müstakıllen yedimde emvâlim olan bâ-defter-i müfredât âlât-ı lâzıme-i ma‘lûme ile ikiyüz vakıyye evânî-i nühâsiyemi mezbûrûn Mehmed Ağa ve Osman Ağa ve Hasan Ağa ve el-Hâc Ahmed Ağa’ya rehin vaz‘ ü teslîm eylediğimde onlar dahi ber-vech-i muharrer irtihân ve kabz ü kabûl etmişler idi. Lâkin ben deynim olan meblağ-ı mezbûru dâyinlerim mezbûrûna edâ birle rihân-ı mezkûreyi rehniyetden fekk ve ahza müyesser olmayıp ve rehn-i mezkûru kable’l-fekk mürtehine bey‘ câiz olmağla ben âlât-ı muharrere-i mezkûre ile sâlifü’l-beyân iki yüz vakıyye bakırı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûrûn Mehmed Ağa ve Osman ve Hasan Ağa ve el-Hâc Ahmed Ağa’ya altı bin beş yüz guruşa ale’l-iştirâki’s-seviyy bey‘ ü temlik ve teslîm eylediğimde onlar dahi ber-vech-i muharrer iştirâken iştirâ ve temellük ve tesellüm ve kabz ü kabûl eylediklerinden sonra semeni olan meblağ-ı mezbûr altı bin beşyüz guruşu deynim olan meblağ-ı mezbûr altı bin beşyüz guruşa takas ve mahsûb eylediğimde onlar dahi mukāssa ve kabûl eylemeleriyle ol-vechile her birimiz îfâ-yı deyn ve istifâ-yı hak edip ol-vechile âlât-ı muharrere-i mezkûre ile zikr olunan iki yüz vakıyye bakır mezbûrûn Mehmed Ağa ve Osman Ağa ve Hasan Ağa ve el-Hâc Ahmed Ağa’nın ale’l-iştirâki’s-seviyy emvâl-i müşterâları ve hakk-ı sırfları olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 28 R sene [1]242<br><br>Şühûdü’l-hâl: Muhzır İsmail Çelebi, Muhzır Ali Çelebi, Muhzır Hüseyin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38562"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38564"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o533"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>