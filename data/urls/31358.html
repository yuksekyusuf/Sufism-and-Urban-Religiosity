﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 512<br>Hüküm no: 604<br>Orijinal metin no: [90b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Memiş Usta b. Mehmed’in, Mehmed b. Mustafa aleyhine açtığı menzil ferağı davasının reddedildiği</b><br><br>Meşrûta-i menzil ferağ da‘vâsı iltifâta şâyân olmayıp mu‘ârazadan men‘<br><br>Ma‘rûz<br><br>Sâhib-i arzuhâl Memiş Usta b. Mehmed nâm kimesne meclis-i şer‘-i münîrde zikri âtî menzile ale’l-iştirâki’s-seviyy mutasarrıflar olup kendiden asîl zevcesi Şerîfe Zeliha bt. es-Seyyid Halil nâm hatun tarafından husûs-ı âtîde vekîl olduğu zâtını ârifân Hüseyin b. Hüseyin ve es-Seyyid Mehmed b. Hüseyin şehâdetleriyle es-Seyyid Mehmed b. es-Seyyid Mustafa mahzarında İstanbul’da Cumartesipazarı nâm mahalde Molla Ahaveyn Mescid-i şerîfinde Müezzin olan Molla Mustafa b. Hüseyin hâzır olduğu hâlde merhûm İsmail Çelebi nâm sâhibü’l-hayrın galle ve tevliyeti mescid-i şerîf-i mezbûrda müezzin olanlara meşrûta vakfı olup mahalle-i mezbûrede vâki‘ ma‘lûmü’l-hudûd ve şehriye otuz akçe îcâre-i müecceleli bir bâb vakıf menzili zevcem Zenciye Fâtıma bt. Abdullah’ın bâ-temessük-ı mütevellî taht-ı tasarrufunda iken işbu târih-i i‘lâm senesi Ramazani’l-mübâreğinin yirminci günü zevcem mezbûre hasta ve sâhibe-i firâş olmağla mutasarrıfe olduğu menzil-i mezbûrun ancak nısfını hüsn-i rızâsıyla bana fâriğa olup lâkin mütevellî-i hâzır-ı merkūm zevcem mezbûrenin ferağından bana izin vermeyip ve temhîr-i temessük dahi etmeyip bir hafta mürûrunda zevcem merkūme bilâ-veled fevt olmağla mahlûlünden mütevellî-i hâzır-ı merkūm menzil-i mezkûru iki yüz otuz guruş îcâre-i mu‘accele ve îcâre-i müeccele-i kadîmesiyle işbu mezbûr es-Seyyid Mehmed ile zevcesi müvekkile-i mezbûre Şerîfe Zeliha Hatun’a ale’l-iştirâki’s-seviyy îcâr ve teslîm etmiş olup lâkin menzil-i mezkûrun nısfını mücerred zevcem müteveffiye-i merkūme hayatında bana fâriğa olduğuna binâen nısf menzil-i mezkûrdan keff-i yedlerine tenbîh olunmak murâdımdır deyü takrîr-i meşrûhu üzere izn-i mütevellî bulunmadığını mukır ve mu‘terif iken mücerred ferağa binâen tasaddî eylediği da‘vâ-yı mezkûresi şer‘an mesmû‘a ve iltifâta şâyân olmamağla bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-13 min Za sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31357"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31359"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b512"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>