﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 467<br>Hüküm no: 415<br>Orijinal metin no: [78b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salon v. Aron’un, kazzaz gediğini 3000 guruşa Menahim v. İsak’a sattığı</b><br><br>Kazzâz mübâya‘ası<br><br>Ma‘rûz<br><br>Kazzâz esnâfından Hekîm oğlu Salon v. Aron Yahûdî meclis-i şer‘-i hatîrde esnâf-ı merkūmeden Menahim v. İsak nâm Yahûdî muvâcehesinde kazzâz esnâfının kethudâsı Abdüllatif Ağa tarafından mürsel yiğitbaşı Molla Mehmed hazır olduğu hâlde takrîr-i kelâm edip İstanbul’da Çarşı-yı Kebîr’de Derziler zukāğında sarrâf köşesinden hayyâtîne müntehî oluncaya değin sûk tarafeyninde vâki‘ dekâkînden Kazzâz Ohan [v.] Kigork zimmî dükkânı ittisâlinde kâin bir bâb kazzâz dükkânı derûnunda mevcûde beyne’l-enâf gedik ta‘bîr olunur bâ-sûret mâlik olduğum âlât-ı lâzıme-i ma‘lûmeyi tarafeynden bi’l-îcâb ve’l-kabûl bâtten ve sahîhan bi-safkatin vâhidetin mersûm Menahim Yahûdiye üç bin guruş semen-i makbûza bey‘ ve temlîk ve teslîm ol dahi ber-vech-i muharrer iştirâ ve temellük ve tesellüm ve kabz ve kabûl edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini kabûlü hâvî ibrâ ve ıskāt etmemizle fîmâ-ba‘d âlât-ı gedik-i mezkûr mersûm Menahim Yahûdinin mal-ı müşterâsı ve hakk-ı sırfı olup benim kat‘a alâkam kalmamışdır deyü ba‘de’l-ikrâr ve’t-tasdîk gedik-i mezkûrun bâyi‘-i mersûm Salon Yahûdî ismine olan kaydı ref‘ ve terkīn ve atîk sûreti battalda hıfz ile müşteri-i mersûm Menahim Yahûdî ismine tashîhan kayd ve yedine müceddeden sûret i‘tâsını istid‘â eyledikleri İstanbul Mahkemesi’nden huzûr.<br><br>Fî 17 min-Za sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33841"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33843"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b467"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o542"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>