﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 184<br>Hüküm no: 152<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İskenderağa mahallesinden Fatma bt. Mehmed’in bakmakta olduğu küçük çocukları için boşandığı kocasından nafaka alması</b><br><br>Nafaka-i sagīrân<br><br>Mahmiye-i İslâmbol’da İskender Ağa mahallesinde sâkine ve zâtı vech-i şer‘î üzere mu‘arrefe olan işbu bâ‘isetü’l-kitâb Fatıma bt. Mehmed nâm hatun meclis-i şer‘-i şerîf-i enverde zevc-i sâbıkı Ahmed Beşe b. Osman nâm kimesne mahzarında takrîr-i kelâm ve ifâde-i merâm edip zevc-i sâbıkım mezbûr Ahmed Beşe’nin firâşından hâsılân ve benden mütevellidân ve hâlâ bi-hakkı’l-hıdâne hacr u terbiyemde olan sadrî oğlum Seyyid Osman ve sadriye kızım Şerife Habibe nâm sagīrânın mâlları olmayıp nafakaya ihtiyâcları olmağla sagīrân-ı mezbûrânın nafakaları içün babası mezbûr Ahmed Beşe üzerine kıbel-i şer‘den kadr-ı ma‘rûf meblağ farz ve takdîr olunmak bi’l-hıdâne matlûbumdur dedikde gıbbe’t-tasdîki’ş-şer‘î hâkim-i muvakkı‘-ı sadr-ı kitâb -tûbâ-lehû ve hüsnü-meâb- efendi hazretleri dahi sagīr-i mezbûr es-Seyyid Osman’ın nafakası içün babası mezbûr üzerine bi’t-terâzî târih-i kitâbdan küllü yevm on üç akçe ve sagīre-i mezbûre Şerife Habibe’nin nafakası içün dahi on dört akçe ki cem‘an yirmi yedi akçe farz ve takdîr edip meblağ-ı mefrûz-ı mezkûru sagīrân-ı mezbûrânın nafaka ve sâir levâzım-ı zarûriyesine harc ü sarfa ve lede’l-hâce istidâneye ve inde’z-zafer babası mezbûr Ahmed Beşe üzerine rücû‘a mezbûre Fatıma Hatun’a izin vermeğin mâ-vaka‘a.<br><br>Fî 8 M sene 1197<br><br>Şühûdü’l-hâl: Molla Ali b. Halil, Molla Mehmed b. Mustafa, Hacı Hasan b. Osman, Ali Ağa b. Mehmed Kapıkethudâsı.</p>          <br><a title="Önceki sayfa" style="text-decoration:none" href="./ayrmetin.php?idno=10694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o673"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>