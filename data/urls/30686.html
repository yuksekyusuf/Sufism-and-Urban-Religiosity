﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 212<br>Hüküm no: 227<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgânî Mehmed Ağa’nın boş bir vakıf arsası bitişiğinde kiracı olarak bulunan kalaycı ve manav dükkanlarını yıkarak yeni ve geniş bir bina yapmak için izin aldığı</b><br><br>Ma‘rûz<br><br>Nezâret-i aliyyelerinde âsûde evkâfdan zikri âtî iki bâb dükkân ve menzil arsasına bi’l-icâreteyn mutasarrıf olan Yorgânî Mehmed Ağa b. Osman sâdır olan emr-i âlîlerine imtisâlen evkâf müfettişi müderrisîn-i kirâmdan İbrahim Efendi dâ‘îleriyle bi’l-ma‘iyye dâ‘îhânede ma‘kûd meclis-i şer‘-i münîrde arzuhâl eden Kalaycı İbrahim b. İsmail ile terâfu‘larında vakf-ı mezbûr mütevellîsi el-Hâc Mustafa Efendi hâzır olduğu hâlde Ahmed Kethüdâ Vakfı’ndan olup İstanbul’da Cezerî Kasımpaşa mahallesinde Kapalı Fırın nâm mahalde vâki‘ beyne’l-ahâlî ve’l-cîrân ma‘lûmü’l-hudûd bir bâb kalaycı dükkânı ve ittisâlinde bir bâb manav dükkânı ve verâsında menzil arsası beher şehr otuz akçe icâre-i mü’eccele ve mu‘accele-i ma‘lûme ile cem‘an iki yüz üç zirâ‘ arsa menzil ve dükkân-ı mezkûrlar bâ-re’y-i mütevellî benim tasarrufumda olup hâlâ arsa-i mezkûre üzere mu‘accelesine mahsûben mâlım ile menzil binâ murâd edip lâkin arsa-i mezbûre zıyk olmağla tevsî‘ içün zikr olunan kalaycı ve manav dükkânları arsalarını dahî menzil-i mezkûra zam ve ilhâk etmeğe muhtâc olduğuma binâ’en târîh-i i‘lâm şehri gâyetinde zikr olunan kalaycı dükkânında müşâhereten müste’cirim mezbûr İbrahim ile fesh-i akd-i îcâr etmemle mezbûr İbrahim âhar şehr-i mezbûrdan kalaycı âlâtı ref‘ ve dükkân-ı mezkûru tahliye ve bana teslîme tenbîh olunmak murâdımdır dedikde mütevellî-i merkûm dahî dükkân-ı mezkûrların arsaları menzil-i mezkûra zam ve ilhâk ve müstakillen bir bâb menzil olması vakfa enfa‘ olmağla izin vermeğin mûcibince dükkân-ı mezkûru tahliye ve müdde‘î-i mezbûra teslîme merkûm İbrahim’e tenbîh olunduğu huzûr-ı âlîlerine i‘lâm olundu.<br><br>Fî 2 min Zilhicceti’ş-şerîfe sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30685"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30687"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o286"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>