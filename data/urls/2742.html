﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 353<br>Hüküm no: 424<br>Orijinal metin no: [80a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Rıdvan’ın Ataullah b. Osman aleyhindeki menzil bedeli davasından men olunması</b><br><br>Dârü’l-hilâfeti’l-aliyye Kostantıniyyetü’l-mahmiye’de ( ) mahallesinde sâkine Fâtıma bt. Rıdvan nâm hatun dîvân-ı kāimmakām-ı hazret-i sadrazamîde akd olunan meclis-i şer‘-i şerîf-i Ahmedî ve mahfil-i dîn-i münîf-i Muhammedî’de işbu bâ‘isü’l-kitâb Ataullah Efendi b. Osman nâm kimesne mahzarında üzerine da‘vâ ve takrîr-i kelâm edip Haremeyn-i şerîfeyn Vakfı’ndan olup mahmiye-i mezbûrede İskender Paşa mahallesinde vâki‘ bir tarafdan kayyûm Ahmed Çelebi tasarrufunda olan menzil ve bir tarafdan Musli Çelebi menzili ve bir tarafdan tarîk-i âm ve bir tarafdan tarîk-i hâs ile mahdûd iki bâb tahtânî oda ve bir kenîfi müştemil olup icâreteyn-i ma‘lûmeteyn ile bundan akdem nısf-ı şâyi‘i benim ve nısf-ı şâyi‘-i âharı mezbûr Ataullah Efendi’nin tasarrufunda olan menzilden nıfs hissemin hakk-ı tasarrufunu dört bin akçe bedel mukābelesinde izn-i mütevellî ile mezbûr Ataullah Efendi’ye ferâğ ve tefvîz ü teslîm mezbûr Ataullah Efendi dahi tefevvüz ve tesellüm edip bedel-i mezbûr zimmetinde kalmış idi, suâl olunup alıverilmek matlûbumdur dedikde gıbbe’s-suâl mezbûr Ataullah Efendi cevâbında bedel-i mezbûr dört bin akçeyi müdde‘iye-i mezbûreye tamâmen mukaddemâ edâ ve teslîm, ol dahi ahz u istîfâ etmiş idi deyü def‘ ile mukābele edicek gıbbe’s-suâl ve’l-inkâr mezbûr Ataullah Efendi’den def‘-i mezbûru mübeyyine beyyine taleb olundukda mahmiye-i mezbûrede merhûm Şeyh Ebulvefâ Câmi‘-i şerîfi kurbünde Emre Hoca Medresesi’nde sâkin Osman Efendi b. Abdünnebi ve Karagümrük kurbünde Üçbaş Medresesi demekle ma‘rûf medresede sâkin Mehmed Efendi b. Kasım nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Ataullah Efendi meblağ-ı mezbûr dört bin akçeyi tamâmen müdde‘iye-i mezbûreye bundan akdem bizim huzûrumuzda edâ ve teslîm, ol dahi ahz u kabz etmiş idi. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘iye-i mezbûre vech-i muharrer üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Şa‘bâni’l-mu‘azzam sene [10]81.<br><br>Zahrü’l-akrân Hüseyin Ağa kethüdâ-yı hazret efendi, fahrü’l-akrân Mehmed Ağa ser-muhzırân, Şah Mehmed Çelebi b. Abdülhalim tâbi‘-i efendi, Mehmed Efendi b. Derviş Efendi, Ahmed Çelebi b. Hidayetullah Efendi, İbrahim Çelebi b. Davud, Mehmed b. Mehmed, Mehmed Çavuş el-mübâşir ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=2741"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2743"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>