﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 246<br>Hüküm no: 207<br>Orijinal metin no: [25a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâtib Kasım mahallesinden Saltana bt. Serkiz’in arsasını İvaz v. Karabet’e satması</b><br><br>Mahmiye-i İstanbul’da Kâtib Kasım mahallesinde sâkine Saltana bt. Serkiz nâm Ermeniye tarafından husûs-ı âti’l-beyânı ikrâra vekîl olup Haçador Papas v. Sarka ve Avanos Papas v. Yani şehâdetleri ile şer‘an vekâleti sâbite olan Kirkor v. Bogos nâm Ermeni meclis-i şer‘de işbu bâ‘isü’s-sifr İvaz v. Karabet nâm Ermeni muvâcehesinde bi’l-vekâle ikrâr ve takrîr-i kelâm edip müvekkilem mezbûrenin silk-i mülk-i sahîhinde münselik olup mahalle-i mezbûrede vâki‘ bir tarafdan Hotar veresesi mülküne ve bir tarafdan Kirakoz v. Serkiz mülküne ve iki tarafdan tarîk-i âmma müntehî bi’r-i mâ’î hâvî tûlen ve arzan bi-hesâb-ı şatrancî yüz kırk zirâ‘ mülk muhterik menzil arsasını yirmi üç bin dört yüz akçeye mezbûr İvaz’a tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ ol dahi minvâl-i muharrer üzere iştirâ ve kabûl eyledikden sonra semeni olan meblağ-ı mezbûr yirmi üç bin dört yüz akçeyi müvekkilem mezbûre Saltana müşteri-i mezbûr İvaz yedinden tamamen ahz u kabz eyledim, ba‘de’l-yevm arsa-i hâliye merkūm İvaz’ın mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Şa‘bâni’l-mu‘azzam li-sene isnâ ve seb‘în ve elf<br><br>Şuhûdü’l-hâl: Mehmed Efendi b. Hasan El-İmâm, İbrahim Çelebi b. Mustafa El-müezzin, Ali Çelebi b. Mehmed El-müezzin, İsa b. Mehmed el-kayyum, Şükrullah b. Mustafa, Abdi Çelebi b. Hüseyin, Veli b. Mahmud.<br><br>Haçador v. Sarka, Papa Avanos v. Yani, Bedros v. Toros ve Toros v. Remet? Papas.</p>          <br><a title="Önceki sayfa" style="text-decoration:none" href="./ayrmetin.php?idno=25093"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25095"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1042"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>