﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 227<br>Hüküm no: 211<br>Orijinal metin no: [39a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal İstefor’un gedik hisselerini Uğurlu v. Abraham’a sattığı</b><br><br>Bakkāl<br><br>Âsitâne-i aliyye’de vâki‘ bakkāl tâifesinden İstefor v. Todori nâm zimmî meclis-i şer‘-i hatîrde tâife-i mersûmeden işbu bâ‘isü’s-sifr kendi nefsinden asıl ve Uğurlu v. Abraham nâm zimmî tarafından ber-vech-i âtî tasdîka vekîl-i şer‘îsi Bratamos v. İlya nâm zimmî muvâcehesinde ikrâr-ı tâm ve takrîr-i kelâm edip mahmiye-i mezbûrede Parmakkapı nezdinde boyacı dükkânı karşısında kâin Bozacı Mehmed Ağa dükkânı denmekle arîf bir bâb bakkāl dükkânı derûnunda mevcûde bakkāl esnâfı beynlerinde gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla kırk üç buçuk sehmi asıl ve vekîl-i mersûm Bratamos zimmînin ve yirmi iki sehmi Makrine Nasrâniyenin ve elli dört buçuk sehmi dahi akd-i âti’z-zikrin sudûruna değin benim bâ-hüccet-i şer‘iye yedimizde şâyi‘an mülkümüz olmağla gedik-i mezkûrdan ben ber-vech-i muharrer mâlik olduğum elli dört buçuk sehm hisse-i şâyi‘amın kırk sehmini müvekkil-i mersûm Uğurlu zimmîye dört bin elli guruşa ve mâ‘adâ on dört buçuk sehm hisse-i şâyi‘ayı dahi asıl ve vekîl-i mersûm Bratamos zimmîye bin dört yüz elli guruşa tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ve müşterekimiz mersûmenin izniyle bey‘ ü temlîk ve vech-i lâyıkı üzere teslîm eylediğimde onlar dahi ber-minvâl-i muharrer iştirâ ve temellük ve tesellüm ve kabz ve kabûl eylediklerinden sonra semenleri olan cem‘an beş bin guruşu asıl ve müvekkil-i mersûmân bana tamâmen def‘ ü teslîm ve ben dahi yedlerinden tamâmen ve kâmilen ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt eyledik fî-mâ ba‘d gedik-i mezkûrun ber-i‘tibâr-ı merkūm elli dört buçuk sehm hisse-i şâyi‘asında benim aslâ ve kat‘â alâka ve medhalim kalmayıp müşteriyân-ı asıl ve vekîl-i mersûm Bratamos ve müvekkil-i mersûm Uğurlu zimmîlerin mülk-i müşterâları ve hakk-ı sırfları olmuşdur dedikde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fî 3 S sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi ve gayruhum.<br><br>Ustabaşı Kiryako, Ustabaşı Nikola v. Bratamos, Ustabaşı Filibos.</p>          <br><a title="Önceki sayfa" style="text-decoration:none" href="./ayrmetin.php?idno=34388"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34390"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>