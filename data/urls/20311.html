﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 145<br>Hüküm no: 107<br>Orijinal metin no: [33b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hatice bt. Kemal’e kocası Receb Beşe b. Şaban’ın muhallefâtından mehir alacağının verilmesi</b><br><br>Mahmiye-i Galata müzâfâtından kasaba-i Tophâne mahallâtından Mustafa Ağa mahallesi sükkânından olup bundan akdem vefât eden merhûm Receb Beşe b. Şaban nâm müteveffânın zevce-i metrûkesi Hatice bt. Kemal nâm hâtun meclis-i şer‘-i hatîr-i lâzimü’t-tevkīrde yine merhûm-ı mezbûrun sagīr sulbî oğulları Hasan ve Mehmed ve kızı Âişe nâm yetîmlerin tesviye-i umûrlarına kıbel-i şer‘den mansûbe vasîsi ceddeleri Âişe bt. Hasan mahzarında takrîr-i da‘vâ edip ve merhûm-ı mezbûrun zimmetinde mehr-i müeccelim iki bin akçe hakkım olup merkūm-ı mezbûr vefât edip zimmetinde vâcibü’l-edâ deyn kalmışdır taleb ederim dedikde müdde‘iye-i mezbûrenin sıdk-ı makāline beyyine taleb olundukda udûl-i ricâlden Ebûbekir Beşe b. Ali ve Mehmed b. Receb nâm kimesneler li ecli’ş-şehâdet hâzırân bi’l-meclis olup fi’l-vâki‘ mezbûre Hatice bt. Kemal nâm hâtun merkūm-ı mezbûrun zevce-i metrûkesi olup mezbûreyi bizim huzûrumuzda iki bin akçeye nikâh-ı şer‘î ile nikâh edip merkūm-ı mezbûr vefât edip mezbûre Hatice’nin mehr-i müecceli iki bin akçe zimmetinde kaldı biz bu husûsa şâhidleriz, şehâdet dahi ederiz deyû edâ-i şehâdet-i şer‘iyye eylediklerinde ba‘de ri‘âyeti’ş-şerâit şehâdetleri makbûle oldukdan sonra meblağ-ı mezbûru müteveffâ-yı mezbûrun hâl-i hayâtında taraf-ı şer‘iyyeden bir tarîk ile alıp kabz ve kabûl etmediğine yemîn teklîf olundukda half billâhi’l-aliyyi’l-azîm ettikden sonra meblağ-ı mezbûru edâya ba‘de’t-tenbîh işbu hurûf gıbbe’t-taleb ketb ve imlâ olundu, yed-i râgıba vaz‘ olundu. Cerâ zâlike ve hurrire fi’l-yevmi’s-sâdis min Muharremi’l-harâm li sene 1052.<br><br><br>Şuhûdü’l-hâl: Hızır Efendi b. Kemal el-İmâm, Osman Efendi b. Pîr Ali, Ali Bey b. Mustafa, Mehmed Çelebi b. Ahmed, Mustafa Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=20310"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20312"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>