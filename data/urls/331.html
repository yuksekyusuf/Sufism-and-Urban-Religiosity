﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 135<br>Hüküm no: 148<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Raziye bt. Hüseyin’in vârisleri arasındaki davaya sulh bedeli karşılığı son verildiği</b><br><br>Mahmiye-i İstanbul’da Samanveren-i atîk Mahallesi’nde sâkine iken bundan akdem vefât eden Raziye bt. Hüseyin nâm hatunun verâseti zevc-i metrûku el-Hâc İlyas b. Abdullah ile li-ebeveyn karındaşı oğlu ve usûbet-i nesebiyye cihetinden vârisi olan İbrahim Bey b. Mehmed nâm kimesneye münhasıra olduğu şer‘an sâbit ve mütehakkık oldukdan sonra merkūm İbrahim Bey tarafından vech-i âtî üzere sulh ve ibrâya vekîl olup vekâleti hasm-ı câhid-i şer‘î mahzarında Bektaş Bey b. Hatır ve Kenan Beşe b. Abdullah şehâdetleri ile şer‘an sâbite olan Havvâ Hatun bt. İsmail meclis-i şer‘-i hatîr-i lâzımü’t-tevkīrde muhallefât-ı müteveffât-ı mezbûreye vâzı‘u’l-yed olan mezbûr el-Hâc İlyas kıbelinden ikrâr-ı âti’l-beyânı tasdîka sâbitü’l-vekâle vekîli olan râfi‘u’l-kitâb el-Hâc Osman b. Hasan nâm kimesne mahzarında bi’l-vekâle ikrâr ve takrîr-i kelâm edip müteveffât-ı mezbûrenin terekesinden müvekkilim merkūm İbrahim Bey’e bi-tarîkı’l-usûbeti’n-nesebiyye isâbet eden hisse-i şer‘iyyesi mukābelesinde alâ-tarîkı’t-tehârüci’ş-şer‘î yüz kıt‘a riyâlî guruş-ı kebîre Müslimûn-ı muslihûn tavassutu ile beynimizde sulh vâki‘ olup ben dahi sulh-i mezbûru kabûl ve bedel-i sulh olan meblağ-ı mezbûru merkūm el-Hâc İlyas yedinden müvekkilim mezbûr için ahz u kabz eyleyip muhallefât-ı müteveffât-ı mezbûreye müte‘allik cemî‘-i de‘âvîden zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm mazmûn-ı kitâba muhâlif mezbûr İlyas’ın üzerine müvekkilim mezbûr İbrahim Bey’den bi’z-zât veyâ bi’l-vâsıta da‘vâ ve nizâ‘ sudûr ve zuhûr ederse lede’l-hükkâmi’l-kirâm makbûle ve mesmû‘a olmaya dedikde, gıbbe’t-tasdîkı’ş-şer‘î mâ-hüve’l-vâki‘ ketb olundu.<br><br>Fi’l-yevmi’l-ışrîn min-Zilka‘deti’ş-şerîfe li-sene selâse ve sittin ve elf.<br><br>Şuhûdü’l-hâl: el-Hâc Hasan b. Ca‘fer, Mustafa Efendi İmâm, el-Hâc İsmail b. Hasan, İbrahim b. Hasan, Osman Çelebi b. İskender, Yusuf Halîfe el-müezzin, İbrahim el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=330"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=332"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o419"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>