﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 182<br>Hüküm no: 155<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mevlid Kandili münasebetiyle cami ve mescit minarelerinde kandil yakılması</b><br><br>Îkād-ı kanâdil mevlüdü’n-Nebî i‘lâmı<br><br>İstanbul Kādısı fazîletlü efendi<br><br>İşbu i‘lâmınız rikāb-ı hümâyûn-ı mülûkâneye arz ile manzûr-ı mekâret-nüsûr-ı Hazret-i Padişâhî olmağla mûcebince leyle-i mezkûrede îkād-ı kanâdil olunmasına iktizâ edenlere tenbîhe mübâderet eyleyesin deyü [buyruldu].<br><br>Fî 3 Rebî‘ülevvel sene [1]237<br><br>Dergâh-ı felek-penâh ve bârgâh-ı adâlet-destgâh -dâme manzûran bi-inâyeti’llah- türâbına ma‘rûz-ı abd-i dâ‘î-i bî-iştibâhdır ki işbu sâl-ı bâhir-i yemîn ve’ş-şeref sene seb‘a ve selâsin ve mi’eteyn ve elf şehr-i Rebî‘ülevveli bi’r-rü’ye sâbite olmayup gurre-i Saferi’l-hayr yevm-i ehaddan mazbûta olduğundan gurre-i Rebî‘ülevvel yevm-i sülesâdan mu‘tebere olmağla seyyid-i veled-i ümm-i âdem bâ‘is-i âferînîş-i âlem mütfi-i nîrân-ı Mecûs mübtil-i âyîn-i erbâb-ı nâkus şehriyâr-ı tahtgâh-ı Istafâ Cenâb-ı Muhammedü’l-Mustafa aleyhi mine’s-salavât ezkâhâ ve mine’t-teslîmât enmâhâ efendimiz hazretlerinin şeb-i milâd-ı bâhirü’s-sa‘âdeleri işbu şehr-i merkūmun on ikincisi olan Cumartesi’ne tesâdüf etmeğin âdet-i hasene-i devlet-i aliyye üzere bu ni‘met-i celîle-i uzmâya teşekküren leyle-i mübâreke-i merkūmede minârât-ı cevâmi‘ ve mesâcid îkād-ı kanâdil ile tezyîn ve sürûr-endâz-ı kulûb-ı müminîn olunmak bâbında tenbîhi hâvî fermân-ı âlî sudûru iktizâ eylediği İstanbul Mahkemesi’nden atebe-i ulyâlarına i‘lâm olundu.<br><br>Fî 3 Ra sene 1237]</p>          <br><a title="Önceki sayfa" style="text-decoration:none" href="./ayrmetin.php?idno=32580"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32582"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>