﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 366<br>Hüküm no: 423<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Evlad-ı vâkıftan olması hasebiyle Köse Mustafa Efendi vakfının tevliyetinin Rukiye bt. Ali’ye ait olduğu</b><br><br>Tevcîh-i tevliyet<br><br>Ma‘rûz<br><br>Sâhibe-i arzuhâl mu‘arrefetü’z-zât Rukiye bt. Ali nâm Hatun Çarşamba günü arz odasında huzûr-ı hazret-i âsafânelerinde ma‘kūd meclis-i şer‘-i enverde nezâret-i dâ‘îlerinde âsûde evkāfdan merhûm defterdâr Köse Mustafa Efendi der-mahalle-i Güngörmez Vakfı’nın hâmiş-i arzuhâlde mastûr derkenâr nâtık olduğu üzere hâlâ mütevellîsi olan es-Seyyid Mehmed Azîz Efendi b. İbrahim Efendi mahzarında tevliyet-i mezkûre vâkıf-ı merhûmun utekāsına ve evlâd-ı utekāsına meşrûta olup şart-ı vâkıf üzere vakf-ı mezbûra evlâd-ı evlâd-ı utekādan es-Seyyid Ali Halîfe’nin üzerinde iken fevt oldukda ben evlâd-ı evlâd-ı utekādan olup nevbet-i tasarruf-ı tevliyet benim iken mezbûr es-Seyyid Mehmed Azîz Efendi’nin babası merkūm kendi üzerine tevcîh etdirip fevt oldukda onun dahi mahlûlünden kendiye tevcîh etdirdip el-yevm üzerinde olup bana gadr-ı küllî olmağla tevliyet-i mezkûre merkūm es-Seyyid Mehmed Azîz Efendi’nin ref‘inden şart-ı vâkıf üzere bana tevcîh olunmak murâdımdır deyü da‘vâ ettikde ol dahi cevâbında tevliyet-i mezkûre bin yüz otuz beş târihinden beri bilâ-meşrûta zabt ve tasarruf oluna gelmişdir deyü ber-vech-i muharrer müdde‘âsını inkâr edip ol vechile beynlerinde ba‘de’l-münâza‘a re’y-i âsafâneleri üzere mezbûr es-Seyyid Mehmed Aziz Efendi hüsn-i rızâsıyla tevliyet-i mezkûreyi arz odasında merkūme Rukiye Hatun’a ferağ ve kasr-ı yed eylediğinde ol dahi ba‘de’t-tefevvüz tevliyet-i mezkûre fâriğ-i mezbûrun ferağ ve kasr-ı yedinden mezbûre Rukıyye Hatun’a tevcîh ve yedine berât-ı şerîf-i âlişân inâyet ve ihsân buyrulmasını istirhâm eylediği İslâmbol Mahkemesi’nden huzûr-ı âlîlerine i‘lâm olundu.<br><br>Fî-26 min-Rebî‘ülâhire sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31176"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31178"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b366"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>