﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 154<br>Hüküm no: 130<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yoros nâhiyesindeki hamamın mütevellîsi tarafından İsmail Ağa b. Mehmed’e kiraya verdiği</b><br><br>İcâre-i vâhide ile hamâm îcârı<br><br>Ma‘rûz<br><br>Dârussa‘âdetü’ş-şerîfe ağası hazretleri nezâret-i aliyyelerinde âsûde evkāfından Medîne-i Üsküdar’a muzâfe Yoros nâhiyesine tâbi‘ Yalı Karyesi Câmi‘-i Şerîfine eczâ-i şerîfe vaz‘ eden ashâb-ı hayrâtdan Otçubaşı esbak merhûm Mustafa Ağa vakfının mutlakā ekber evlâd-ı evlâdına meşrûta tevliyetine bi’l-meşrût mutasarrıf olan ekber evlâd-ı evlâd-ı vâkıfdan sâhib-i arzuhâl el-Hâc Mehmed Tahir Efendi b. Ömer bi’t-terâzî dâ‘îhânelerinde bi’l-ma‘iyye istimâ‘a memûr Haremeyn-i Şerîfeyn müfettişi umdetü’l-mevâlîyyü’l-izâm olan Emîn Beyefendizâde fazîletlü Abdülkādir Beyefendi tarafından mürsel es-Seyyid Mehmed Esad Efendi dâ‘îleriyle akd olunan meclis-i şer‘-i münîrde hâssa hasekilerinden derûn-ı arzuhâlde mezkûrü’l-ism İsmail Ağa b. Mehmed muvâcehesinde kezâlik derûn-ı arzuhâlde ismi mastûr Otçubaşı sâbık Hasan Ağa b. Süleyman hâzır olduğu hâlde vakf-ı mezbûr müsakkâfâtından karye-i mezkûrede vâkı‘ icâre-i vâhide ile âhara îcârı meşrûta ma‘lûmü’l-hudûd bir kıt‘a hamâmı sene-i sâbık Recebü’l-ferdi gurresinden beher şehr yirmi beşer guruş icâre-i vâhide ile hâzır-ı merkūm Hasan Ağa’ya îcâr etmişdim el-hâletü hâzihî hâzır-ı mezbûr ile olan akd-i icâre-i mezkûreyi bi’t-terâzî fesh eylediğimizden sonra işbu bin iki yüz kırk iki senesi Muharremü’l-harâmı gurresinden i‘tibâriyle hamâm-ı mezkûru el-yevm icâre-i misliyesi idüğü bi’l-ihbâr mütehakkik olan beher şehr elli bir guruş onar para icâre-i vâhide ile ber-mûceb-i şart-ı vâkıf ve amel-i kadîm mukaddemâ müste’ciri merkūm İsmail Ağa’ya bi’t-tevliye îcâr ve teslîm ve ücret-i mezkûrenin mâh-be-mâh otuzar guruşunu vakf için bana ve bir guruş on parasını dahi câmi‘-i mezkûrda cüz’-i şerîf kırâat eden kimesneye vazîfesine mahsûben edâ ve teslîm ve mâ‘adâ yirmişer guruşunu dahi hamâm-ı mezkûrun cüz’î ve küllî iktizâ eden ta‘mîr ve termîmine harc ve sarfa merkūm İsmail Ağa’ya bi’t-tevliye emr eylediğimde ol-dahi ber-vech-i <<meşrûh üzere>> muharrer istîcâr ve kabûl ve icâre-i mezkûreyi vech-i meşrûh üzere edâ ve mesârif-i ta‘mîri dahi ol-mikdâr ile idâre edip ziyâde masrûf mutâlebe etmemeğe ta‘ahhüd eyledi deyu mukırr-ı mütevellî-i mezbûrun bi’l-cümle takrîr-i meşrûhunu merkūm İsmail Ağa ile hâzır-ı mezbûr Hasan Ağa’dan her biri tasdîk ve bu vechile kat‘-ı nizâ‘ eyledikleri İstanbul Bâb Mahkemesi’nden huzûr.<br><br>Fî Gurre-i M sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33413"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33415"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>