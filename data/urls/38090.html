﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 352<br>Hüküm no: 285<br>Orijinal metin no: [63a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Teberdar Mehmed Ağa’nın vasiyetini yerine getirmek üzere Osman Çelebi’yi vasi tayin ettiği</b><br><br>Mahmiye-i İstanbul’da Mercan Ağa mahâllesinde vâki‘ Evliyâ Hanı’nda sâkin iken bundan akdem vefât eden Teberdâr Mehmed Ağa b. Ahmed’in ber-vech-i âtî vasiyy-i muhtârı olduğunu iddi‘â eden bâ‘isü’l-kitâb es-Seyyid Osman Çelebi b. İbrahim Efendi meclis-i ma‘kūd-ı mezkûrda müteveffâ-yı mezbûrun şerîki Mehmed Ağa b. İskender mahzarında üzerine da‘vâ ve takrîr-i kelâm edip müteveffâ-yı mezbûr Teberdâr Mehmed Ağa b. Ahmed b. Abdullah hâl-i hayâtında fevtinden üç ay mukaddem bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olunup vech-i mesnûn üzere levâzım-ı techîz ve tekfînim görülüp düyûn-ı müsbetem edâ olundukdan sonra bâkī kalan terekem karındaşım oğlu Hasan’a îsâl oluna deyü vasiyet edip tenfîzine huzûr-ı Müslimînde beni vasiyy-i muhtâr nasb u ta‘yîn ettikde ben dahi muvâcehesinde ba‘de’l-kabûl musırran-aleyhâ fevt olmağla müteveffâ-yı mezbûrun şerîki mezbûr Mehmed Ağa’nın zimmetinde re’s-i mâlı olan seksen guruşu bi’l-vesâye taleb ve tenfîz-i vesâyâ murâd eylediğimde mezbûr Mehmed Ağa mâni‘ olur, suâl olunsun dedikde gıbbe’s-suâl mezbûr Mehmed Ağa cevâbında müteveffâ-yı mezbûrun zimmetinde re’s-i mâlı olan seksen guruşu ikrâr lâkin müdde‘î-i mezbûrun ber-vech-i muharrer vasiyy-i muhtârı olduğunu inkâr edicek, müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden mahmiye-i mezbûrede Tavukpazarı kurbünde vâki‘ Yağlıkçı Hanı’nda sâkin Mehmed Çelebi b. Ali ve mârrü’z-zikr Evliyâ Hanı’nda sâkin Mehmed Çelebi b. Mehmed li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-vâki‘ müteveffâ-yı mezbûr Teberdâr Mehmed Ağa b. Ahmed b. Abdullah hâl-i hayâtında fevtinden üç ay mukaddem bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olunup vech-i mesnûn üzere levâzım-ı techîz ve tekfînim görülüp düyûn-ı müsbetem kazâ olundukdan sonra bâkī kalan terekem karındaşım oğlu Hasan’a îsâl oluna deyü vasiyet edip tenfîzine huzûrumuzda işbu müdde‘î-i mezbûr es-Seyyid Osman’ı vasiyy-i muhtâr nasb u ta‘yîn edip ol dahi muvâcehesinde ba‘de’l-kabûl musırran-aleyhâ vefât eyledi, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ vaka‘a bi’t-taleb ketb olundu.<br><br>Fî 13 min-Recebi’l-ferd sene 1143.<br><br>Şuhûdü’l-hâl: Balizâde es-Seyyid Mustafa Efendi b. Mehmed, Derviş Mehmed Efendi b. Mehmed Emin, Hüseyin Ağa b. Mehmed, Ahmed Çelebi b. Hasan, el-Hâc İbrahim b. Hüseyin, Salih Çelebi b. Halil</p>          <br><a title="Önceki sayfa" style="text-decoration:none" href="./ayrmetin.php?idno=38089"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38091"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o545"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>