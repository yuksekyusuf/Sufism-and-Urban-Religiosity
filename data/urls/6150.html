﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 324<br>Hüküm no: 396<br>Orijinal metin no: [80b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Efendi’nin Ayntab Kayacık zeametinden Muhzırbaşı Mehmed Ağa’da alacağı olduğu</b><br><br>Ma‘rûz.<br><br>Zu‘amâdan gāib ani’l-meclis Karakelle demekle ma‘rûf Mehmed Ağa b. Hasan tarafından sâbitü’l-vekâle kayınpederi sahib-i arzuhâl Süleyman Efendi meclis-i şer‘de derûn-ı arzuhâlde mezkûrü’l-ism Muhzırbaşı Mehmed Ağa’dan müvekkil-i mezbûrun Ayntab’da vâki‘ Kayacık ze‘âmeti karyelerinin a‘şâr-ı şer‘iye ve rüsûm-ı örfiyesini cem‘ ve tahsîl için bin yüz kırk iki senesinde vâki‘ Mart ibtidâsından sene tamamına değin dört yüz guruşa ilzâm ol dahi iltizâm edip iki yüz guruşunu müvekkil-i mezbûra edâ ve teslîm ile yedine ilzâm temessükü verdikden sonra sene-i merkūmede ze‘âmet-i merkūmeyi ta‘şîr etmekle bâkī iki yüz guruşu bi’l-vekâle taleb ve da‘vâ eyledikde mezbûr Muhzırbaşı Mehmed Ağa cevâbında minvâl-i meşrûh üzere olduğunu ikrâr lâkin zikrolunan kurâlar a‘şârından sene-i mezbûrede ancak ba‘de’l-mesârifi’l-ma‘lûme üç yüz kırk guruş hâsıl olmağla iki yüz guruşunu müvekkil-i mezbûre ba‘de’l-edâ ve yirmi guruşunu dahi bi-tarîkı’l-havâle hazır bi’l-meclis Halil Efendi’ye def‘ ve teslîm ancak yüz yirmi guruşu zimmetimde bâkī kalmışdır deyü ikrâr ve i‘tirâf etmeğin mûcebince meblağ-ı bâkī-i mezbûr yüz yirmi guruşu vekîl-i mezbûr Süleyman Efendi’ye edâ ve teslîme mezbûr Muhzırbaşı Mehmed Ağa’ya tenbîh olunduğu huzûr-ı âlîlerine i‘lâm olundu.<br><br>Fî 15 Muharrem sene [1]144.</p>          <br><a title="Önceki sayfa" style="text-decoration:none" href="./ayrmetin.php?idno=6149"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6151"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b324"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o392"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>