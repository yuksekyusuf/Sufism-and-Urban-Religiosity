﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 218<br>Hüküm no: 187<br>Orijinal metin no: [44b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nonya Nasrâniye’nin mâlik olduğu bezzaz dükkânını Ohannes v. Margos’a sattığı</b><br><br>Bezzâz << Kabamacı >><br><br>Tahakkuk-ı özr-i şer‘îye binâen husûs-ı âti’l-beyânın mahâllinde ketb ü tahrîri içün bi’l-iltimâs savb-ı şer‘-i enverden me’zûnen Kâtib Abdullah Efendi irsâl olunup ol dahi mahmiye-i İstanbul’da Langa-i kebîr civârında Kâtib Kasım mahallesinde kâin mukaddemâ hâlik olan Kabamacı Yazıcıoğlu Toros zimmînin menziline varıp zeyl-i vesîkada muharrerü’l-esâmî kimesneler hâzır oldukları hâlde [akd-i] meclis-i şer‘-i âlî ettikde hâlik-i mersûmun sulbiye kebîre kızı olup şahsı hâzırân-ı mesfûrân ta‘rîfleriyle mu‘arrefe olan Nonya Nasrâniye meclis-i ma‘kūd-ı mezkûrda bezzâz esnâfından hâmilü’r-rakīm Ohannes v. Margos nâm zimmî muvâcehesinde ikrâr-ı tam ve takrîr-i kelâm edip mahmiye-i İstanbul’da bezzâzistân-ı atik ebvâbından Sahhâflar kapısı karşında vâki‘ işbu yedimde olan bir kıt‘a hüccet-i şer‘iye mantûkunca mukaddemâ Edirnelioğlu Agop zimmî ve el-yevm Edirneli Bezzâz Bedros oğlu Kigork zimmînin bezzâz dükkânına muttasıl bir kepenk bir bâb bezzâz dükkânı derûnunda mevcûde beyne’l-esnâf gedik ta‘bîr olunur akd-i âti’z-zikrin sudûruna değin müstakıllen yedimde emvâlim olan bir endâze bir pîş-tahta ve bir mikrâs ve bir akçe tahtası ve sâir âlât-ı lâzıme-i ma‘lûmeyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mesfûr Ohannes zimmîye sekiz bin guruşa bey‘ ve temlik ve vech-i lâyıkı üzere [teslîm] eylediğimde ol dahi ber-minvâl-i muharrer iştirâ ve temellük ve tesellüm ve kabz ü kabûl ve semeni olan meblağ-ı merkūm sekiz bin guruşu bana def‘ ü teslîm ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d dükkân-ı mezkûr derûnunda mevcûde gedik ta‘bîr olunan âlât-ı lâzıme-i muharrere-i mezkûrede benim kat‘a alâka ve medhalim kalmayup mersûm Ohannes zimmînin mülk-i müşterâsı ve hakk-ı sırfı olmuşdur << olmuşdur dedikde olsun >> keyfe mâ yeşâ ve hasbemâ yehtâr mâlik ve mutasarrıf olsun dedikde gıbbe’t-tasdîki’ş-şer‘î vâki‘ hâli kâtib-i merkūm mahâllinde ketb ilâ-âhiri.<br><br>Fî 28 Ca sene [1]238.<br><br>Şühûdü’l-hâl: Eş-şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=33084"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33086"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>