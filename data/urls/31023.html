﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 248<br>Hüküm no: 269<br>Orijinal metin no: [36b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayseri’den İstanbul’a deri getiren derici esnafının nizamı</b><br><br>Kayseriye sahtiyânı nizâmı<br><br>Ma‘rûz<br><br>Sâdır olan fermân-ı âlîlerine imtisâlen işbu hülâsa ve derkenârda ba‘de’n-nazar İstanbul’da vâki‘ tâcir esnâfının Kethüdâsı es-Seyyid Hüseyin ihtiyârlarından Ahmed Efendi ve Hacı Ahmed ve dikici esnâfı kethüdâsı İbrahim vesâirleri meclis-i şer‘a ihzâr ve Kayseriye’de hâsıl olan kiraz vakti derisi sahtiyânının beher turasını on dört guruşa ve Sivas derisi sahtiyânının beher turası on üç guruşa ve Arabgir derisi sahtiyânının beher turası on bir guruşa Kayseriye debbâğları Âsitâne-i aliyye tâcirlerine bey‘ ve onlar dahi beher turasını üç guruş mesârif-i nakliye ve gümrük ve fâ‘ide zammıyla Âsitâne-i aliyye’de dikici esnâfına bey‘ ve haffâf dahi ibâdullâha narh-ı cârisi üzere füruht eylemeleri esâs-ı nizâmîden iken Kayseriye tâcirleri bilâ-mûceb kiraz vakti sahtiyânı hakīkaten ziyâde bahâ ile bey‘e mübâderet ve on bir guruş kıymeti olan Arabgir sahtiyânı on dört guruş kıymeti olan kiraz vakti derisi sahtiyânı yerine bey‘e mücâseret eyledikleri ihbâr olunmağla nizâm-ı mezkûr muhtel olacağına binâen medîne-i Kayseri debbâğları ve hem tüccârlarından Keşioğlu Hacı Süleyman ve Cüneyn Karaoğlu Hacı Mehmed ve Cebeci oğlu Hacı Ahmed ve altıncı kölesi oğlu Hâfız Mehmed nâm kimesneler Kayseriye’den ihzârları bâbında fermân-ı âlîleri sudûra ve lede’l-vürûd merkūmlar Âsitâne-i aliyyeye âzim oldukları hülâsadan müstebân olduğu esnâf-ı mezkûreye tefhîm ve fi’l-hakīka Âsitâne-i aliyyede olduğunu esnâf-ı merkūmundan istintak ve tahrîr olundukda merkūmlar Âsitâne-i aliyyede mevcûd değillerdir deyü nizâm-ı merkūmdan ihzâr olunmadıkça râbıta bend olmaz ve nizâm-ı mezkûrun ihtilâline bâ‘islerdir merkūmlar Kayseriye ve her ne mahalde bulunurlar ise Âsitâne-i aliyye’ye serî‘an ihzârları lâzıme-i hâlden dir deyü herbiri haber verdikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-21 min-Zilhicce sene 1216</p>          <br><a title="Önceki sayfa" style="text-decoration:none" href="./ayrmetin.php?idno=31022"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31024"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>