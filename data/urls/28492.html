﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 159<br>Hüküm no: 76<br>Orijinal metin no: [26a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uncu esnafının kethudâsı Hacı Mehmed’in azledilerek yerine Mehmed Çavuş b. Mehmed’in tayini</b><br><br>Mahmiye-i İstanbul’da uncu tâifesinin ihtiyârlarından el-Hâc Ahmed b. el-Hâc Hicâzî ve el-Hâc Mehmed b. el-Hâc Mehmed ve Mehmed Ağa b. Abdullah ve Ahmed b. Mustafa ve el-Hâc Osman b. Abdullah ve es-Seyyid Kasım b. İbrahim ve Ahmed b. el-Hâc Ömer ve Ahmed b. Abdullah ve Hüseyin b. Süleyman ve es-Seyyid Ali b. es-Seyyid Yusuf ve Ahmed b. Yusuf ve el-Hâc Mehmed b. Hüseyin ve Mehmed b. Ebûbekir ve el-Hâc Mustafa b. Ahmed nâm kimesneler ile İstati v. Viço ve Petro v. Manol ve Fetilu? v. İstati ve Yani v. Viredos ve sâirleri meclis-i şer‘-i şerîf-i enverde herbiri takrîr-i kelâm edip bundan akdem kendi ihtiyârımız ve cânib-i şer‘den hüccet-i şer‘iye ile kethudâmız olan el-Hâc Mehmed bir vechile umûrumuzu ikāmete ve taraf-ı Saltanat-ı aliyye’den fermân olunan ordu çadırını ihrâca kādir olmamağla umûrumuz muhtell ü müşevveş olmağın mezbûr el-Hâc Mehmed azl ve yerine umûr-ı kethudâlığı ikāmete kādir bir kimesne kethudâ nasb u ta‘yîn olunmak lâzım ve mühim olmağla tâife-i mezbûreden olup her vechile kethudâlık umûrunu ikāmete kādir ve hidmet-i ibâdullâha mücidd ü sâ‘î olan işbu hazır bi’l-meclis Mehmed Çavuş b. Mehmed’i üzerimize kethudâ ihtiyâr eyledik mezbûr el-Hâc Mehmed azl ve yerine mezkûr Mehmed Çavuş savb-ı şer‘den kethudâ nasb u ta‘yîn olunmak matlûbumuzdur deyü husûs-ı mezbûr için fermân dahi ibrâz etmekle kazıyye bâlâda tafsîl olunan vech üzere olduğunu âhar tâifeden sikāt-ı makbûletü’l-kelimât dahi ihbâr etmeleriyle mezbûr el-Hâc Mehmed azl ve tâife-i mezbûre üzerlerine muhtârları olan merkūm Mehmed Çavuş kıbel-i şer‘den kethudâ nasb u ta‘yîn olunup işbu vesîka bi’t-taleb ketb olundu.<br><br>Fi’l-yevmi’s-sâmin [ve’]l-aşer min-Recebi’l-ferd li-sene seb‘a ve mie ve elf.<br><br>Şuhûdü’l-hâl: Mustafa Çelebi b. ( )Yiğitbaşı, el-Hâc Mustafa b. Tevekkül, İbrahim Çelebi b. Ahmed, Ali Çelebi b. Bali, Mustafa b. Osman, Receb b. Osman, Ömer b. Yusuf, Mahmud b. Mehmed, Ahmed b. Abdullah.<br><br>Yevmü’s-sebt fî 2 Şaban li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28491"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28493"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o890"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>