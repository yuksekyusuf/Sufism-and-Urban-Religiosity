﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 198<br>Hüküm no: 208<br>Orijinal metin no: [55a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kazzâz esnafının nizamını ihlal eden Kör Ahmed’in kalabend olarak cezalandırılmasının talep edildiği</b><br><br>Ma‘rûz<br><br>Arzuhâl eden kazzâz esnâfının kethüdâları Ömer Ağa ve Yiğitbaşıları Mehmed Odabaşı ve Kazzâzbaşı Mustafa Ağa vesâ’ir isimleri mazbût Müslim ve Nasârâ ve Yahûdî ustalar sâdır olan emr-i âlîlerine imtisâlen Harameyn-i muhteremeyn müfettişi müderrisîn-i kirâmdan es-Seyyid Abdülhalim Efendi dâ‘îleriyle bi’l-ma‘iyye dâ‘îhânede ma‘kûd meclis-i şer‘-i hatîrde merhûm Sultân Ahmed Hân -tâbe serâhu- hazretlerinin enderûn-ı hümâyûnda vâki‘ kütübhâne vakfının mütevellîsi tarafından vekîli kâtib-i vakf el-Hâc İsmail Efendi hâzır olduğu hâlde vakf-ı mezbûrdan Fazlıpaşa Sarayı’nda sâkin ibrişim bükücü amelesinden Kör Ahmed nâm kimesne muvâcehesinde her biri takrîr-i kelâm edip vakf-ı mezkûr musakkafâtından olup bi’l-icâreteyn altmış nefer ma‘lûmü’l-esâmî ustalarımızın tasarruflarında olan sâlifü’z-zikr Fazlıpaşa Sarayı’nda vâki‘ bodrum ta‘bir olunur otuz aded odada iskân eylediğimiz bükücü tâ’ifesi bizim mûcib-i emr-i hümâyûn bi’t-terâzî ücret ile istihdâm eylediğimiz amelemizden olup merkûmların iktizâ eden umûrlarını kethüdâmız rü’yet etmek şurût-ı nizâmımızdan iken merkûm Kör Ahmed kendi hâlinde olmayıp merkûmları bizden tefrîk edip başka esnâf olmak içün üzerlerine müstakil kethüdâ nasb ettirmek dâ‘iyyesiyle şurût-ı nizâmımızın ihtilâl ve ibâdullâhın ızrârına kasd eylediğinden mâ‘adâ bundan akdem sırkası zâhir olmağla kal‘a bend olmuşidi lâkin merkûm hâlâ ıslâh-ı nefs olmayıp yine merkûmları iğfâl ile nizâ‘a tasaddî eylediği halâ lede’ş-şer‘ zâhir ve nümâyân olmuşdur deyü tarafeynin ıstırâhı ve ibâdullâhın nef‘i içün merkûmun bu def‘a dahî ıslâh-ı nefs oluncaya değin kal‘a bend olunması istid‘â eyledikleri ma‘lûm-ı devlet-i âsafâneleri oldukda olbâbda emr hazret-i veliyyü’l-emrindir.<br><br>Fî 11 min Zilka‘de sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30666"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30668"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o292"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>