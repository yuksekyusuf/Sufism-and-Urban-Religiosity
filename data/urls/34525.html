﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 365<br>Hüküm no: 347<br>Orijinal metin no: [66b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tülbentçi Ohannes’nin dükkân gediğini kız kardeşi Antran’a sattığı</b><br><br>Tülbentçi mübâya‘ası<br><br>Mahmiye-i İslambol’da Langa Yenikapısı kurbünde Musalla nezdinde Şeyh Ferhad mahallesinde mütemekkin Tülbentçi Ohannes v. Arakil nâm zimmî meclis-i şer‘-i hatîrde li-ebeveyn kız karındaşı bâ‘isetü’s-sifr Antran nâm Nasrâniye tarafından husûs-ı âti’z-zikrde tasdîka vekîl-i sâbitü’l-vekâlesi Kalpakçı Mıgırdıç v. Artin nâm zimmî muvâcehesinde ikrâr-ı tâm ve takrîr-i kelâm edip nezâret-i Şeyhülislâmî’de âsûde evkāfdan vâlide kethüdâsı esbak merhûm Yusuf Ağa Vakfı musakkafâtından İslambol’da Sultan Bayezid kurbünde Vezneciler Kapısı ittisâlinde vâki‘ bir bâb kârgir hanın tabaka-i ulyâsında kârgir odalardan tarîk-i hâsda Yemenîciler caddesine nâzır köşede vâki‘ beher mâh sekizer guruş kirâlı bir bâb tülbentçi odası derûnunda mevcûde âlât-ı gedik bâ-sûret yedimde müstakıllen mülküm olmağın ben akd-i âti’z-zikrin sudûruna değin ber-minvâl-i muharrer mâlik olduğum âlât ve eşyâ-i gedik-i mezkûru tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile kız karındaşım müvekkile-i mersûme Antran Nasrâniyeye bin yedi yüz elli guruşa bey‘ ü temlîk ve teslîm eylediğimizde ol dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr bin yedi yüz elli guruşu kız karındaşım müşteriye-i müvekkile-i mersûme yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika âmme-i de‘âvî ve kâffe-i mutâlebâtdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve iskāt ve her birimiz ber-minvâl-i meşrûh âharın ibrâsını kabûl etmemizle fîmâ-ba‘d gedik-i mezkûrda benim aslâ ve kat‘â alâka ve medhalim kalmayıp kız karındaşım müvekkile-i mersûme Antran Nasrâniyenin mülk-i müşterâsı ve hakk-ı sırfı olmuşdur ke-emsâlihâ mâlike ve mutasarrıfe olsun dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 5 Şa‘bân sene 1247<br><br>Şuhûdü’l-hâl: Hafız İsmail Ağa Kethüdâ-i muhzırân, Çukadâr Ali Ağa b. el-Hâc Mehmed, Muhzır Hüseyin Çelebi, Muhzır Molla Ahmed, Muhzır Molla Halil.<br><br>Tülbentçi Esteban, Tülbentçi Karabet, Kalpakçı Minas, Kalpakçı Haçador.</p>          <br><a title="Önceki sayfa" style="text-decoration:none" href="./ayrmetin.php?idno=34524"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34526"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b365"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o497"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>