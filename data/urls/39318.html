﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 66<br>Hüküm no: 26<br>Orijinal metin no: [4b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Sadrazam Ali Paşa kethüdası Sinan Ağa’nın, paşanın haslarından toplanan parayı Mustafa Bey b. Halil Çavuş’tan teslim aldığını ikrar ettiği</b><br><br>Sipâh-ı zafer-penâh zümresinden bâ‘isü’l-kitâb Mustafa Bey b. Halil Çavuş mahfil-i şer‘-i hatîr-i lâzımü’t-tevkīrde hâlâ sadrıazam iken mağzûben maktûl olan Ali Paşa’nın kethüdâsı fahrü’l-eşbâh Sinan Ağa b. Abdullah mahzarında takrîr-i kelâm edip bundan akdem vezîr-i müşârun-ileyhin hâslarından Seferihisar kazâsında vâki‘ Çeşme hâsları bana deruhde olunup zabtımda olmağın ben dahi sene-i sâbıka mahsûlünden sabun akçesinden doksan altı bin akçeyi paşa-yı müşârun-ileyh için kethüdâsı müşârun-ileyh Sinan Ağa’ya paşa-yı müşârun-ileyhin hâl-i sıhhatinde bi’t-tamâm teslîm etmiş idim, suâl olunup takrîri tahrîr olunmak matlûbumdur dedikde gıbbe’s-suâl mezbûr Sinan Ağa dahi cevâbında fi’l-vâki‘ zikr olunan doksan altı bin akçeyi sabun akçesinden mezbûr Mustafa Bey bana teslîm eyledi, ben dahi paşa-yı müşârun-ileyh paşa için alıp kabz eyledim dedikde gıbbe’t-tasdîk vicâhen mâ-hüve’l-vâkı‘ bi’t-taleb sebt olundu.<br><br>Tahrîren fî-evâili Recebi’l-mürecceb li-seneti selâse ve selâsîn ve elf.<br><br>Şuhûdü’l-hâl: Fahrü’l-eimme es-Seyyid Mehmed Efendi b. el-İmâmü bi-Câmi‘i’ş-Şehzâde Sultan Mehmed Hân, Abdullah Efendi b. el-Kadı, Mehmed Çavuş b. Abdullah, Mehmed Bey b. el-cündî, el-Hâc Mahmud b.</p>          <br><a title="Önceki sayfa" style="text-decoration:none" href="./ayrmetin.php?idno=39317"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39319"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>