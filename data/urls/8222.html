﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 287<br>Hüküm no: 411<br>Orijinal metin no: [54b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mühtedi Ali’nin vefat eden babası Kürkçü Marat’ın terekesindeki hissesini kardeşi Yani’den alıp zimmet ibrası yaptığı</b><br><br>Terekeden ahz u kabz, ibrâ<br><br>Ma‘rûz<br><br>Mübârek rikâb-ı kamer-tâb-ı mülûkâneye takdîm olunan arzuhâlde mastûrü’l-ism olup İstanbul hısnı ebvâbından Ayvansaraykapısı dâhilinde Mustafapaşa mahallesinde Oymakapı nâm mahâlde mütemekkin iken işbu târîhden on sene mukaddem hâlik olan Kürkçü Marat v. Uğurlu nâm zimmînin verâseti zevce-i metrûkesi Ezmarağda bt. Yani Nasrâniye ile sulbî kebîr oğulları İstori ve Yani ve sulbiye kebîre kızları Eleniko ve Kadinko Nasrâniyelere münhasıra ve tashîh meselesi kırk sekiz sehmden olup sihâm-ı mezbûreden altı sehmi zevce-i mersûmeye ve on dörder sehmden yirmi sekiz sehmi oğulları mersûmâna ve yedişer sehmden on dört sehmi kızları mersûmetâna isâbeti tahakkukundan sonra verese-i mersûmûndan [i]bn-i mersûm İstori târîh-i i‘lâmdan dört sene mukaddem şeref-i İslâm’la müşerref ve talebiyle kendiye Ali tesmiye olunmağla sâhib-i arzuhâl merkūm Ali İstanbul Bâb Mahkemesi’nde meclis-i şer‘-i münîrde derûn-ı arzuhâlde mastûrü’l-ism olup tereke-i hâlik-i mersûma bi’l-verâse vaz‘-ı yedi mütehakkık olan mesfûr Yani zimmî muvâcehesinde mûrisimiz babamız hâlik-i mersûm Marat zimmînin bi’l-cümle terekesinde mersûm Yani zimmî vâzı‘u’l-yed olduğuna binâen tereke-i mersûmu bundan akdem âhara bey‘ edip esmânından techîz ve tekfîn ve masârıfât-ı sâiresi <<âhara>> ihrâc olundukdan sonra bâkī olan mebâliğ-i ma‘lûmeden benim ber-vech-i muharrer hisse-i irsiyeme isâbet eden üç yüz guruşu karındaşım mesfûr Yani zimmî bu def‘a işbu meclis-i şer‘de bana def‘ ü teslîm eylediğinde ben dahi yedinden bi’l-verâse ahz u kabz etmemle hâlik-i mersûmun kalîl ü kesîr celîl ü hakīr nükūd ve arûz ma‘lûm ve meçhûl bi’l-cümle ism-i mâl ıtlâk olunur terekesine ve hukūk-ı mîrâsa ve işbu târîhe gelince sâir cemî‘ hukūk-ı şer‘iyyeye müte‘allika âmme-i de‘âvîden mersûm Yani zimmî ile gāibât ani’l-meclis anam mersûme Ezmarağda ve kız karındaşlarım mersûmetân Eleniko ve Kadinko Nasrâniyelerin zimmetlerini bi’l-asâle ve bi’l-verâse kabûllerini hâvî ibrâ ve iskāt eyledim deyü ikrâr ve tasdîkleri tescîl ve huzûr-ı [âlîlerine i‘lâm olundu]<br><br>Fî 14 Muharrem sene [1]256</p>          <br><a title="Önceki sayfa" style="text-decoration:none" href="./ayrmetin.php?idno=8221"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8223"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o416"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>