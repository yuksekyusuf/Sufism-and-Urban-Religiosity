﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 614<br>Hüküm no: 472<br>Orijinal metin no: [157b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Çelebi b. Osman’ın Receb Çorbacı Vakfı’ndan aldığı borç konusunda vakıf mütevellisi ile birbirlerinin zimmetlerini ibra ettikleri</b><br><br>Mahmiye-i İstanbul’da Karabaş mahallesinde vâki‘ merhûm Receb Çorbacı Vakfı’na evlâdiyet ve meşrûtiyyet üzere bi’l-fi‘il mütevellî olan el-Hâc Mehmed nâm kimesne meclis-i şer‘-i şerîf-i enverde mahmiye-i mezbûrede Emir Buhârî mahallesinde sâkin işbu râfi‘u’l-kitâb Ömer Çelebi b. Osman nâm kimesne mahzarında bi’t-tevliye ikrâr ve takrîr-i kelâm edip târih-i kitâbdan on dört sene mukaddem mütevellîsi olduğum babamız mezbûr Receb Çorbacı nukūd-ı mevkūfesinden mezkûr Ömer Çelebi’ye iki yüz guruş ikrâz ve teslîm ol dahi iktirâz ve kabz edip zikrolunan Emir Buhârî mahallesinde vâki‘ merhûm el-Hâc Ebûbekir Vakfı’ndan icâre-i mu‘accele ve beher mâh on beşer akçe ücret-i müeccele ile taht-ı tasarrufunda olan ma‘lûmü’l-hudûd menzilini meblağ-ı mezbûr iki yüz guruş mukābelesinde ferâğ bi’l-vefâ ile bâ-izn-i mütevellî bana ferâğ ve tefvîz eyledikden sonra bilâ-devr-i şer‘î deyn-i mezbûra mahsûben mezbûr Ömer Çelebi beher sene otuz guruşdan on üç senede bana üç yüz doksan guruş def‘ ve teslîm ben dahi ahz u kabz etmiş idim, hâlâ mezbûr Ömer Çelebi ber-vech-i muharrer on üç senede bana medfû‘u olan üç yüz doksan guruşun iki yüz guruşunu asl-ı mal-ı mezbûra takās ve mâ‘adâsı olan yüz doksan guruş ile menzil-i mezbûru benden taleb ve da‘vâ etmekle beynimizde münâza‘ât-ı kesîre cereyân etmiş idi. El-hâletü-hâzihî asl-ı mal-ı mezbûr iki yüz guruşu cânib-i vakfa ben zâmin olmak üzere makbûzum olan meblağ-ı mezbûr üç yüz doksan guruşun iki yüz guruşunu ber-vech-i mübeyyen kendüye ikrâz eylediğim iki yüz guruşa takās ve menzil-i mezbûru bâ-izn-i mütevellî yine merkūm Ömer Çelebi ferâğ ve tefvîz edip mezbûr Ömer Çelebi dahi mukās ve tefevvüz ve kabûl ve mâ‘adâ medfû‘u olan yüz doksan guruşa müte‘allik âmme-i da‘vâdan taraf-ı vakfı ve benim zimmetimi ibrâ-i âmm-ı kātı‘u’n-nizâ‘la ibrâ ve ıskāt eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-aşer min-Saferü’l-hayr sene [1]108.<br><br>Şuhûdü’l-hâl: Abdullah Efendi b. Mehmed Efendi, Mehmed Efendi b. Receb, Abdurrahman Beşe b. Hanefî, es-Seyyid Mehmed Efendi b. Receb, İsmail Çelebi b. el-Hâc Sefer, Hüseyin b. Abdullah, Muharrem Efendi b. Ali, Hüseyin Çavuş b. Sinan, Ahmed Bey b. Mehmed, Ahmed Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28887"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28889"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b614"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o758"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>