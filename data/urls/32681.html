﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 279<br>Hüküm no: 255<br>Orijinal metin no: [50b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Linyo v. Nako’nun, kasap dükkanı gediğini Keriço v. Ziso’ya sattığı</b><br><br>Kassab<br><br>Mukābele şüd<br><br>Ma‘rûz[-ı dâ‘î-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân merhûm Sultan Hamid Hân -tâbe serâhu-hazretlerinin evkāf-ı hümâyûnları müstegallâtından İstanbul’da Yedikule hâricinde vâki‘ gayr-ez selhhâne-i mîrî on aded ganem selhhânelerinde yedinci selhhâneye merbût İstanbul’da Hocapaşa’da sebîl karşısında kâin ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik tâ‘bir olunur vakıf âlât-ı lâzıme-i ma‘lûmenin nısf hisse-i şâyi‘asına bâ-temessük-ı mütevellî mutasarrıf olan Linyo v. Nako nâm zimmî İstanbul mahkemesinde meclis-i şer‘-i hatîrde hâlâ hâssa kasabbaşısı dergâh-ı âlî kapıcıbaşılarından es-Seyyid el-Hâc Mustafa Ağa tarafından mürsel kasablar kethüdâsı el-Hâc Hasan Ağa b. el-Hâc Osman ve sâir kasab ustaları hâzır oldukları hâlde kasab ustalarından bâ‘isü’l-i‘lâm Keriço v. Ziso nâm zimmî muvâcehesinde zikr olunan kasab dükkânı derûnunda mevcûde beyne’l-esnâf gedik [ta‘bîr] olunan vakıf âlât-ı lâzıme-i ma‘lûmeden ber-vech-i muharrer mutasarrıf olduğum nısf-ı âlât-ı lâzıme-i ma‘lûmemi hüsn-i rızâ ve tayyib-i hâtırım ve ferağ-ı mu‘teber-i kat‘î ile bedel-i ma‘lûm ve makbûz mukābelesinde bâ-re’y-i mütevellî mersûm Keriço zimmîye ferağ ve tefvîz eylediğimde ol dahi tefevvüz ve kabûl ve hisse tevzî‘ini ustalar ma‘rifetleriyle tamamen ahz etmek üzere ta‘ahhüd edüp fîmâ ba‘d zikr olunan nısf hisse-i şâyi‘ada benim kat‘â alâka ve medhalim kalmayup mersûm Keriço zimmînin hakk-ı müfavvazı olmuşdur deyü ba‘de’l-ikrâr ve’t-tasdîk nısf âlât-ı lâzıme-i ma‘lûmeyi mersûm Linyo zimmî ferağından mersûm Keriço üzerine tahrîr ve defter-i vakfa kayd ile cânib-i vakf-ı müşârun-ileyhden yedine bir kıt‘a temessük i‘tâsı bâbında istid‘â-yı inâyet eylediği mahkeme-i merkūmeden huzûr [-ı âlîlerine i‘lâm olundu.]<br><br>Fî 11 C sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32680"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32682"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o539"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>