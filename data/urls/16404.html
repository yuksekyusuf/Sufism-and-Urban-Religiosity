﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 70<br>Hüküm no: 33<br>Orijinal metin no: [11a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Çelebi b. Yusuf’un küçük çocukları Mustafa ve Hatice’nin vasîleri Mehmed Bey b. Yusuf’un, vasîliğin gereklerini yerine getirmediği için azli ve yerine yeni vasî ve nafaka tayini</b><br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Bıçakcı mahallesinde sâkin iken bundan akdem vefât eden Hasan Çelebi b. Yusuf’un sulbî sagīr oğlu Mustafa ile sulbiye sagīre kızı Hadice’nin ammileri ve tesviye-i emirlerine vasîleri olan Mehmed Bey b. Yusuf bizzât umûr-ı vesâyet-i mezkûreyi ikāmetden imtinâ‘ edüp sagīrân-ı mezbûrânın vâlideleri olan işbu râfi‘atü’l-kitâb Havva Hatun bt. Muslu umûr-ı vesâyeti ikāmeti kādire idüği zeyl-i kitâbda muharrerü’l-esâmî Müslimîn ihbârıyla lede’ş-şer‘i’l-enver zâhir ve mukarrer olmağın hâkim-i muvakkı‘-ı sadr-ı kitâb -tûbâ lehû ve hüsnü-meâb- efendi hazretleri sagīrân-ı mezbûrânın tesviye-i emirlerine vasî nasb ve ta‘yîn buyurup ol dahi vesâyet-i mezbûreyi kabûl ve merâsimini edâya müte‘ahhid oldukdan sonra hâkim-i mûmâ-ileyh hazretleri vasiyye-i mezbûre Havva Hatun talebiyle sagīrân-ı mezbûrânın her birine yevmî dörder akçe nafaka ve kisve-bahâ farz ve takdîr buyurup meblağ-ı mefrûz-ı mezbûru sagīrân-ı mezbûrânın nafaka ve kisve-bahâlarına harc ve sarfa ve lede’l-iktizâ istidâneye ve inde’z-zafer mâllarına rücû‘a vasîyy-i mezbûreye izin vermeğin mâ-vaka‘a bi’t-taleb ketb olundu.<br><br>Fî 3 min-Cumâdelûlâ sene 1147.<br><br>Şuhûdü’l-hâl: Mustafa Efendi b. Hüseyin, el-Hâc Mehmed Ağa b. Ali, es-Seyyid Mehmed b. es-Seyyid Mustafa, Mehmed Bey b. Ali, Yusuf Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16403"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16405"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>