﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 228<br>Hüküm no: 100<br>Orijinal metin no: [37b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beş vakit namazın cemaatle eda edilmesi ve Cuma namazının sünnetlerinin terk edilmemesi emri</b><br><br>Bâ-sahh.<br><br>İstanbul kādısı fazîletlü efendi.<br><br>Cümle ehl-i îmâna ma‘lûm olduğu üzere dîn-i İslâmın esâs ve mebnâsı Kitâbullâh’ın ahkâm-ı celîlesine ve sünnet-i seniyye-i hazret-i peygamberîye kemâl-i mutâba‘atla şer‘-i şerîfin her bir emir ve nehyine inkıyâd ve mutâva‘atdan ibâret iken bir vakitden beri ekser-i nâsı gaflet ve cehâlet istîlâ ederek ba‘zıları bir takım erbâb-ı rafz ve ilhâdın idlâl ve igvâ <<igvâları>> ve birazı dahi kahvehâne köşelerinde iştigāl-i mâlâ-ya‘nî kelime-i şehâdetden sonra akdem-i ferâiz-i dîniyeden olan evkāt-ı hamseyi cemâ‘atle edâ sünnet-i müekkede-i hazret-i Resûl-i kibriyâ idiği bunca ehâdis-i şerîfe ile müsbet iken ma‘âzallâhu te‘âlâ ba‘zıları hiç namaz kılmayıp ba‘zı kılanlar dahi cemâ‘ate müdâvemetden ibâ’ ve kendi başlarına vakitli vakitsiz edâ eylemekde oldukları bi’l-bâr? ma‘lûm ve meşhûd olduğuna binâen bi’l-cümle ümmet-i Muhammed’i dâreynde müntic-i hizy ve hüsrân olacak o makūle ef‘âl-i seyyieden tahlîs ile mücerred salâh-ı hâle da‘vet zımnında erbâb-ı rafz ve ilhâd olan gürûh-ı melâhideden bir kaçının ber-muktezâ-yı şerî‘at-ı mutahhar cezâları tertîb ve ekseri dahi nefy ve tedîb olunarak Âsitâne-i devlet-âşiyâne levs-i vücûdlarından tasfiye ve tathîr olunmuş ve o makūle dârü’l-kenede olan erâzil kahvehâneleri dahi bi’t-teftîh sedd ü bend kılınmış ise de yine ekser-i nâs me’lûf oldukları tehâvün ve betâetleri sebebiyle lâyıkıyla salât ve cemâ‘ati kayırmamakda ve bir dahi Cum‘a namazına gidenler fakat farz olan iki rek‘at Cum‘a namazını edâ ettikleri gibi cevâmi‘-i şerîfeden savuşmakda olup hâlbuki gerek cemâ‘ate müdâvemet ve gerek zuhr ve Cum‘a namazlarından evvel olan dört rek‘at salât fi‘l-i Resûllullâh ile sâbit olmuş olduğu misilli Cum‘a’nın iki rek‘at farzından sonra tekrar dört rek‘at dahi ikāme-i salât eylemek kezâlik rütbe-i vücûbda sünnet-i müekkede olduğuna binâen bilâ-özr-i şer‘î terk etmek ayn-ı isâet ve ma‘âzallâhu te‘âlâ şefâ‘atdan mahrûmiyeti müstelzim bir keyfiyet olmakdan nâşî imdi ba‘de’l-yevm cümle ümmet-i Muhammed mesâğ-ı şer‘î olmayan melâhî ve menâhîden teberrî ve ictinâb ile beş vakit namazı cevâmi‘ ve mesâcidde ve dâire ashâbı ve dâirelerinde cemâ‘atle edâya şitâb ve müsâra‘at ederek ve eyyâm-ı Cum‘a’da dahi asl-ı salât-ı Cum‘a’yı ba‘de’l-edâ ikāmesi derece-i vücûbda olan dört rek‘at sünnet-i müekkedeyi edâ etmeksizin cevâmi‘-i şerîfeden taşra hurûc etmeyerek ol vechile îfâ-yı lâzıme-i diyânet ve ihyâ-yı sünnet-i seniyyeye ikdâm ve gayret eylemelerini ve bundan sonra dahi dinlemeyip de hilâfını irtikâb edenler dünyâ ve âhiretde mesûl ve mu‘âteb olacaklarını bi’l-cümle mümin ve muvahhid olanların gûş-ı hûşlarına gereği gibi ilkā ve tefhîm etmeleri keyfiyetini bi’l-cümle mahallât imâmlarına tenbîh ve tekîde mübâderet ve siz dahi şu emr-i vâcibü’l-i‘tinâ ve dâimâ <<gereği gibi ikdâm ve tefhîm etmeleri keyfiyetini>> müstemirren ikdâm ve sarf-ı rü’yet eyleyesin deyü.<br><br>Fî 8 M sene [1]242.</p>          <br><a title="Önceki sayfa" style="text-decoration:none" href="./ayrmetin.php?idno=34006"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34008"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>