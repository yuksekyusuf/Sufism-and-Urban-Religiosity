﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 88<br>Hüküm no: 50<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçükköy ahalisinden İzgora bt. Nikola’nın, aynı köydeki bağ ve mahzenlerini hayatta iken kocası Yorgi’ye hibe ettiğine hükmolunarak kardeşlerinin, bağ ve mahzen hissesi talebiyle Yorgi’ye muarazada bulunmaktan menedildikleri</b><br><br>Husûs-ı âti’l-beyânın mahâllinde istimâ‘ ve tahrîri içün savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi Havâss-ı Refî‘a kazâsına tâbi‘ Küçük nâm karyede mütemekkine iken bundan akdem hâlike olan İzgora bt. Nikola nâm Nasrâniyenin hayatında sâkin olduğu menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde hâlike-i mersûmenin verâseti zevc-i metrûkü Yorgi v. Yani ile sadriye sagīre kızı Elencese’ye <<münhasıra>> ve li-ebeveyn karındaşları Andon ve İstura? ve li-ebeveyn kız karındaşı Velencu’ya? münhasıra ve tashîh-i mes’eleleri yirmi sehimden i‘tibâr olunup sihâm-ı mezbûreden beş sehmi zevci mezbûr Yorgi’ye ve on sehmi sagīre-i mezbûre Elencese’ye ve ikişer sehmi karındaşları mezbûrândan her birine ve bir sehmi mezbûre Velencu’ya? isâbeti tahakkukundan sonra mezbûrân Andon ve İstupa? meclis-i ma‘kūd-ı mezkûrda işbu râfi‘u’s-sifr mezbûr Yorgi muvâcehesinde her biri üzerine da‘vâ ve takrîr-i kelâm edüp kız karındaşımı[z] hâlike-i mezbûrenin karye-i mezbûre hudû[d]u dâhilinde vâki‘ bir tarafdan Seksengöz veresesi bağı ve bir tarafdan Evlanoz bağı ve bir tarafdan ( ) bağı ve bir tarafdan tarîk-ı âm ile mahdûd <<iki bâb>> mülk bağ ile yine karye-i mezbûrede vâki‘ üç tarafdan hâlike-i mezbûrenin âhar mülkü ve bir tarafdan tarîk ile mahdûd iki bâb tahtânî mahzen odasından tashîh-i mezkûr üzere her birimiz ikişer sehim hisse-i şer‘iyemizi taleb eylediğimi[z]de mezbûr Yorgi teslîmden imtinâ‘ eder; suâl olunsun dediklerinde gıbbe’s-suâl mezbûr Yorgi cevâbında bağ-ı mahdûd-ı mezkûr ile mahzen-i mezkûra vaz‘-ı yedini ikrâr lâkin zevcesi mezbûre İzgora bt. Nikola v. Yorgi hâl-i hayatında ve kemâl-i akıl [ve ]sıhhatinde târih-i kitâbdan üç sene mukaddem bağ-ı mahdûd-ı mezkûr ile mahzen-i mezkûru ba‘de’t-tahliyeti’ş-şer‘iye bana şuhûd-ı Nas[â]râ muvâcehelerinde hîbe ve temlîk ve teslîm ben da[hi] ber-vech-i muharrer meclis-i hîbede ittihâb ve temellük ve tesellüm ve kabûl edüp ol vechile benim mülk-i mevhûbum olmuşdur deyü def‘le mukābele edicek gıbbe’l-istintâk ve’l-inkâr mersûm Yorgi’den def‘-i meşrûhuna mutâbık beyyine taleb olundukda beyyinelerinde [beynlerinde] udûlden olup ricâl-i zimmiyândan karye-i mezbûre mütemekkinlerinden Baba Hesim? v. Manol ve Yorgi v. Toto nâm zimmîler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd, fi’l-hakīka şahsı rü’yetimiz ile ma‘lûmumuz olup karye-i mezbûre mütemekkinelerinden iken bundan akdem hâlike olan İzgora v. Nikola v. Yorgi nâm Nasrâniye hâl-i sıhhatinde sâlifü’z-zikr karye-i mezbûre hudûdu dâhilinde vâki‘ bir tarafdan Seksengöz veresesi bağı ve bir tarafdan Evlanoz bağı ve bir tarafdan ( ) ve bir tarafdan tarîk-ı âm ile mahdûd altı dönüm kürûmu mülk bağ ile yine karye-i mezbûrede vâki‘ üç tarafdan hâlike-i mezbûrenin âhar mülkü ve bir tarafdan tarîk-ı âm ile mahdûd iki bâb mahzen odasını ba‘de’t-tahliyeti’ş-şer‘iye târih-i kitâbdan [18b] üç sene mukaddem zevci işbu mersûm Yorgi’ye bizim muvâcehemizde hîbe ve temlîk ve teslîm ol dahi ber-vech-i <<iştir>> muharrer meclis-i hîbede ittihâb ve tesellüm ve kabz ve kabûl eyledi; biz bu husûsa bu vech üzere şâhidleriz; şehâdet dahi ederiz deyü her biri edâ-i şehâdet-i şer‘iye etdikde ba‘de ri‘âyeti şerâiti’l-kabûl şehâdetleri makbûle olmağın mûcebiyle ba‘de’l-hükm <<vâki‘>> mesfûrân Andon ve İstura’yı? bî-vech mu‘ârazadan men‘ ve tenbîh birle vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr Mehmed Çelebi ve Muhzır es-Seyyid Mehmed ile meclis-i şer‘a gelüp alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 7 Recebi’l-fer[d] sene 1147.<br><br>Şuhûdü’l-hâl: Mustafa Efendi b. Hüseyin, es-Seyyid Ahmed Efendi b. es-Seyyid Abdurrahim, Ahmed Efendi b. Mustafa, Yahya Efendi b. Mustafa, Hüseyin Çelebi b. Mehmed, İbrahim Çelebi b. Ömer, es-Seyyid Mehmed Çelebi b. es-Seyyid Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=16420"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16422"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o386"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>