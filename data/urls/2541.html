﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 211<br>Hüküm no: 223<br>Orijinal metin no: [43a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Bey’in vefat eden Mehmed’de olan alacağının terekesinden ve varislerinden tahsil olunması</b><br><br>Efendi hazretleri imzâsıyladır.<br><br>Vilâyet-i Rumili’de Niğbolu kazâsında Kâtib Bali mahallesi ahâlîsinden işbu bâ‘isü’l-kitâb Ahmed Bey b. Mehmed nâm kimesne meclis-i şer‘-i şerîfde Mukābele Süvârî hulefâsından iken bundan akdem vefât eden İnbat Halîfe demekle ma‘rûf Mehmed Efendi b. Bektaş’ın veresesinden tereke-i vâfiyesini kabz eden li-ebeveyn karındaşı oğlu Mustafa nâm kimesne mahzarında üzerine da‘vâ ve takrîr-i kelâm edip müteveffâ-yı mezbûr zimmetinde cihet-i karzdan yirmi bin akçe hakkım olup hattâ müteveffâ-yı mezbûr cihet-i mezbûreden zimmetinde bana vâcibü’l-edâ yirmi bin akçe deyni olduğunu târîh-i kitâbdan ( ) sene mukaddem Uyvar seferine gider iken medîne-i Sofya’da kendi haymemde ikrâr dahi etmiş idi, suâl olunup tereke-i vâfiyesinden bana edâya mezbûr Mustafa’ya tenbîh olunmak matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb [43b] olundukda mahmiye-i İstanbul’da İshakpaşa mahallesi sükkânından İbrahim Bey b. Hasan ve medîne-i Ebâ Eyyûb’da Kızılminâre mahallesi sükkânından Ali Bey b. Hızır nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka târîh-i kitâbdan ( ) sene mukaddem Uyvar Seferi’ne gider iken müteveffâ-yı mezbûr hayâtında müdde‘î-i mezbûra cihet-i mezbûreden zimmetimde vâcibü’l-edâ yirmi bin akçe deyni olduğunu medîne-i mezbûre Sofya’da müdde‘î-i mezbûrun haymesinde bizim huzûrumuzda ikrâr ve bizi işhâd etmiş idi. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olup müdde‘î-i mezbûr tahlîf-i şer‘î ile tahlîf olundukdan sonra mûcebince meblağ-ı mezbûr müdde‘î-i mezbûra tereke-i müteveffâ-yı mezbûrdan edâya merkūm Mustafa’ya tenbîh olunmağın mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Mehmed Çelebi b. Abdullah, zahrü’l-akrân Derviş Ağa kethüdâ-yı hazret Efendi, Hüseyin Beşe Çukadâr-ı hazret Efendi, Mustafa Çelebi b. el-Hâc Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2540"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2542"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>