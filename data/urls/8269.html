﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 313<br>Hüküm no: 458<br>Orijinal metin no: [61a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ogaseb zimmînin oda kirasından alacağı olduğu iddiasıyla Hasan Ağa’ya açtığı davanın reddedildiği</b><br><br>1950 guruş bî-vech-i şer‘î mu‘ârazadan men‘<br><br>[Ma‘rûz]<br><br>İstanbul’da Ketenciler kurbünde Hasırcılar sûkunda vâki‘ Yenihan’ın mukaddemâ oda bekçisi arzuhâl eden Ogaseb v. Oharum? nâm zimmî İstanbul Bâb Mahkemesi’nde meclis-i şer‘de derûn-ı arzuhâlde mezkûrü’l-ism es-Seyyid Hasan Ağa b. es-Seyyid İshak nâm kimesne muvâcehesinde işbu târîhden dört sene mukaddem ben hân-ı mezkûrda oda bekçisi olduğum hînde hân-ı mezkûr odalarından bir bâb odayı şehriye ellişer guruş kirâ tesmiyesiyle bundan akdemce hâlik olan Ohannes zimmîye sağlığında îcâr ve teslîm ol dahi akdi nefsine izâfe ederek ba‘de’l-istîcâr ve’l-kabûl mâlı olan ma‘lûmü’l-mikdâr boyalarını oda-i mezkûra vaz‘ eyledikden sonra mersûm Ohannes zimmî oda-i mezkûru mukaffelen terk ve ta‘dîl birle diyâr-ı âhara gidip ba‘dehu merkūm es-Seyyid Hasan Ağa zikr olunan boyaları gāib-i mersûm Ohannes zimmî ile benim müşterek mâlımdır deyü oda-i mezkûrun kuflünü feth ü küşâd ve derûnunda mevcûde mârrü’l-beyân boyaları ahzeylediğinden sonra oda-i mezkûr kirâsından gāib-i mersûm zimmî zimmetinde kırk dört ayda müctemi‘ olan iki bin iki yüz <<elli>> guruşun iki yüz elli guruşunu gāib-i mersûm yedinden mukaddemâ kabz etmemle bâkīsi olan bin dokuz yüz elli guruşu mezbûr es-Seyyid Hasan Ağa’dan mücerred ben gāib-i mersûmun şerîkiyim dediğine binâen taleb ederim deyü merkūmun işbu yedinde olup bin iki yüz elli beş senesi Zilhiccetü’ş-şerîfesi’nin yirmi dokuzuncu günü Ahiçelebi Mahkemesi’nden verilen bir kıt‘a i‘lâm-ı şer‘î mantûkunca da‘vâ edip lâkin takrîr-i meşrûhum üzere tasaddî eylediğim da‘vâm müvecceh ve mültefit olmadığı kıbel-i şer‘den bana tefhîm olunmuşidi el-hâletü hâzihî oda-i mezkûrda mevcûde boyaları merkūm es-Seyyid Hasan Ağa’nın mâlı olduğu şer‘an sâbit olarak ahzetmekle öyle olacak icâre-i mezkûrdan bâkī bin dokuz yüz elli guruşu bana teslîme mezbûr es-Seyyid Hasan Ağa’ya tenbîh olunmak murâdımdır deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı müdde‘î-i mersûm Ogaseb? zimmîye tefhîm ve da‘vâ-yı mezkûresiyle merkūm es-Seyyid Hasan Ağa’ya ke’l-evvel bî-vech-i şer‘î mu‘ârazadan men‘ olunduğu huzûr-ı [âlîlerine i‘lâm olundu]<br><br>Fî 8 S sene [12]56</p>          <br><a title="Önceki sayfa" style="text-decoration:none" href="./ayrmetin.php?idno=8268"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8270"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>