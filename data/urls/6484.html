﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 277<br>Hüküm no: 268<br>Orijinal metin no: [37b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın Yusuf b. Abdullah’ı azat ettiği</b><br><br>Dergâh-ı âlî yeniçerilerinin Haseki ağalarından olup mahmiye-i İstanbul’da Muhtesib Karagöz mahallesinde sâkin fahrü’l-emâsil ve’l-akrân Ahmed Ağa b. Süleyman b. Abdullah tarafından ıtk-ı âti’z-zikri ikrâra vekîl olduğu İbrahim Beşe b. Mustafa ve diğer İbrahim Beşe b. Osman şehâdetleriyle ber-nehc-i şer‘î sâbit olan kul çavuşlarından Abdulkadir Çavuş Ağa b. Ali meclis-i şer‘-i şerîf-i Ahmedî ve mahfil-i dîn-i münîf-i Muhammedî’de müvekkil-i mûmâ-ileyhe rıkkiyetini mu‘terif olan orta boylu, kara kaşlı, kara gözlü, kumral bıyıklı, bâ‘isü’l-vesîka Yusuf b. Abdullah nâm gulâm muvâcehesinde bi’l-vekâle ikrâr-ı tâm ve takrîr-i kelâm edip müvekkilem mûmâ-ileyh Ahmed Ağa gulâm-ı mevsûf-ı mezbûr Yusuf’u hasbeten lillâhi’l-meliki’s-samed ve taleben li-merzâti Rabbihi’l-ahad mâlından tahrîr ve i‘tâk ve ahrâr-ı asliyyîn zümresine idrâc ve ilhâk eyledi ba‘de’l-yevm gulâm-ı mevsûf-ı mezbûr Yusuf sâir ahrâr-ı asliyyîn gibi hürre olup üzerinde velâ-i şer‘îden gayrı hakkı bâkī kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 18 S sene 1153.<br><br>Şuhûdü’l-hâl: Ahmed Çelebi b. Şa‘bân, Abdullah Çavuş b. Abdullah, Mustafa b. el-Hâc Mehmed, Mehmed Beşe b. Mustafa, İbrahim Beşe b. Mustafa, İbrahim b. Osman, Mehmed Ali b. Abdullah, Mehmed Çelebi b. İbrahim, Mehmed Çelebi b. Ahmed, Hüseyin Çelebi b. el-Hâc Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6483"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6485"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>