﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 265<br>Hüküm no: 268<br>Orijinal metin no: [65b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ohri eski valisi Hocazâde Eyüb Paşa’nın Ahmed Efendi ile alacak davasınında sulh olduğu</b><br><br>Sâbıkā Ohri vâlîsi paşa-yı mükerrem Hocazâde Eyüb Paşa b. Hasan Paşa meclis-i şer‘-i şerîf-i enverde mefharü erbâbü’t-tahrîr ve’l-kalem bâ‘isü hâze’l-kitâb Ahmed Efendi b. Mahmud b. [Abdur]rahman tarafından husûs-ı âti’l-beyâna vekîl olduğu Osman Ağa b. Ahmed ve Mehmed Bey b. Hüseyin şehâdetleriyle sâbit ve sübût-i vekâletine hükm-i şer‘î lâhık olan Mehmed Ağa b. Ahmed nâm kimesne mahzarında ikrâr ve takrîr-i kelâm edip bin yüz otuz yedi târihinde zikrolunan Ohri sancağı tasarrufumda iken zikrolunan Ohri hâsıllarından İşim kazâsına tâbi‘ Mortil ve tevâbi‘i Mos karyeleri vezîriazam-ı sâbık müteveffâ İbrahim Paşa zamanında Şamdânî Mehmed Ağa ve müvekkil-i mezbûr Ahmed Efendi’ye ber-vech-i iştirâk mâlikâne olmağla iki yük otuz bir bin dört yüz on akçe mal-ı mîrîleri tarafıma edâ olunmamağın mal-ı mezkûrdan müvekkil-i [66a] mezbûr Ahmed Efendi’nin nısf hissesine lâzım gelen bir yük on beş bin yedi yüz beş akçeyi müvekkil-i mezbûrdan taleb ve da‘vâ eylediğimde ba‘de vukū‘ı’l-münâza‘a beynimize muslihûn tavassut edip da‘vâ-yı mezkûremden beni müvekkil-i mûmâ-ileyh ile seksen dört bin akçe üzerine sulh eylediklerinde ben dahi sulh-ı mezkûru kabûl ve bedel-i mezkûrun on beş bin akçesini müvekkil-i mûmâ-ileyhin voyvodası Yahya’nın vekîli gāib ani’l-meclis Ali nâm kimesne yedinden mukaddemâ ba‘de’l-kabz mâ‘adâ altmış dokuz bin akçeyi müvekkil-i merkūm mâlından olmak üzere vekîl-i mezbûr yedinden ahz u kabz eylediğimden sonra husûs-ı mezkûra müte‘allika da‘vâdan her birimiz âharın zimmetini ibrâ-i âmm-ı râfi‘u’l-hısâm ile ibrâ ve ıskāt eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 19 min-Zilhicceti’ş-şerîfe sene [1]143.<br><br>Şuhûdü’l-hâl: Kethudâ Mustafa Efendi, Mehmed Çelebi b. ( ) tâbi‘-i nâib efendi, Mustafa b. Ali, Mehmed Beşe b. İbrahim, İbrahim Efendi kâtib-i dîvân, Hüseyin Ağa el-mübâşir.</p>          <br><a title="Önceki sayfa" style="text-decoration:none" href="./ayrmetin.php?idno=6021"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6023"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>