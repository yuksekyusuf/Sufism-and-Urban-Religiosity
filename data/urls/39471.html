﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 191<br>Hüküm no: 179<br>Orijinal metin no: [34b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacce Ümmühani bt. Hasan’ın el-Hâc İbrahim Çavuş b. Mustafa’daki alacaklarını tahsîl ettiği</b><br><br>Vilâyet-i Anadolu’da vâkı‘ kasaba-i Mihaliç sâkinelerinden Hâcce Ümmühani bt. Hasan nâm hatun mahfil-i şer‘-i hatîrde kendü tarafından asîl ve hocası Mevlânâ Ömer Efendi b. Abdülmennân ve hizmetkârları Şaban b. Abdullah ve Abdülkādir b. Abdülvahhab ve Mehmed b. Abdullah ve Ali b. Abdülmennân taraflarından tasdîk-i âtîye vekîl olup vech-i şer‘î üzere vekâleti sâbite olan bâ‘isü’l-kitâb zahrü’l-cüyûş el-Hâc İbrahim Çavuş b. Mustafa mahzarında ikrâr ve takrîr-i kelâm edip mûmâ-ileyh el-Hâc İbrahim Çavuş zimmetinde beynimizde vezn ve mikdârı alâ-[vechi] şer‘î ile ma‘lûm pekmez ve Mihaliç kavunu bahâsından üç bin otuz akçe hakkım olup meblâğ-ı mezbûru mukaddemâ mezkûrdan taleb eylediğimde inkâr edip ba‘de’l-münâza‘a inkârdan sekiz yüz akçeye beni sulh eylediklerinde ben dahi meblâğ-ı mezbûru kabûl ve bedel-i sulhu bi’t-tamâm yedinden alıp kabz etmiş idim ba‘dehû mezbûr el-Hâc İbrahim Çavuş mezkûrûnu bana gönderip beni ahz ettirip müvekkilleri beni darb-ı şedîd ile darb edip ve merkūm el-Hâc İbrahim Çavuş meblâğ-ı merkūm sekiz yüz akçeyi yedimden ahz u gasb eyledi deyü da‘vâ etmiş idim hâlâ zikr olunan sekiz yüz akçeyi bi’t-tamâm mezbûr İbrahim Çavuş bana def‘ u teslîm edip ben dahi alıp kabz edip mersûm İbrahim Çavuş’un ve müvekkilleri merkūmûnun zimmetlerini husûs-ı mezbûra müte‘allık olan âmme-i de‘âvî ve mutâlebâttan ibrâ-i âmm-ı kātı‘ü’n-nizâ‘la ibrâ eyledim dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Tahrîren fî-evâsıtı şehri Ramazâni’l-mübârek li-sene selâse ve selâsîn ve elf.<br><br>Şuhûdü’l-hâl: Ömer Ağa b. Abdullah, Mehmed b. Mustafa, Mehmed b. İskender, İbrahim Çavuş b. Osman, Yusuf Çavuş b. Abdullah, Hüseyin Çelebi b. ( ), Mustafa b. Hamza, Derviş Bey b. Bâli, el-Hâc Abbas b. İbrahim, Ahmed Çelebi b. Mustafa el-müezzin ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39470"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39472"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o403"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>