﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 196<br>Hüküm no: 205<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İmam Hâfız Mehmed Efendi’nin mahalleden Emetullah ve Zeyneb Hatun’u odun ile dövüp küfretmesinden dolayı imamlık görevinden alınıp yerine başka birinin tayin edilmesinin talep edildiği</b><br><br>İstanbul’da Hoca Hayreddin mahallesinde sâkine ma‘rifetü’z-zât Emetullah bt. Abdullah meclis-i şer‘-i şerîf-i enverde mezbûre Emetullah ile ma‘an sâkine olup zâtı mu‘arrefe olan Zeyneb Hatun bt. Abdülfettah hâzıra olduğu hâlde Hoca Gıyaseddin imâmı es-Seyyid Hâfız Mehmed Efendi b. Mustafa ile terâfu‘larında takrîr-i kelâm edip ben ve refîkam hâzıra-i mezbûre Zeyneb Hatun dünkü yevm-i Cum‘a ba‘de’l-asr kendi menzilimize gider iken esnâ-yı tarîkde imâm-ı merkûma tesâdüf edip size söyleyeceğim vardır deyü bizi kendi menziline da‘vet edip biz dahî hânesinde iyali olmak zu‘mıyla menziline duhûl ettiğimizde hurûc ve firâr ettiğimizde imâm-ı merkûm bana zinâ etmek üzere takarrüb etmeğin nefsimi teslîm etmeyip menzil-i mezkûrdan kapı önünde zokakda bize yereşüb? zerdeste ta‘bîr olunur ağaçdan masnu‘ âlâtıyla bizim başımıza vesâ’ir a‘zâmıza [54a] darb u şetm etmeğin mûcib-i şer‘îsi icrâ olunmak murâdımızdır deyü ba‘de’d-da‘vâ ve’l-inkâr müdde‘iyyetân-ı mezbûretânın bi’l-cümle takrîr-i meşrûhları vâkı‘a mutâbık olup imâm-ı merkûm Hâfız Mehmed Efendi dünkü yevm-i Cum‘a ba‘de’l-asr kendi menzili önünde zerdeste ta‘bîr olunur ağaçdan masnu‘ âlâtıyla müdde‘îyyetân-ı mezbûretânı darb ve şetm eylediğini udûl-ı ahrâr-ı ricâl-i Müslimînden mahalle-i mezbûre ahâlîsinden el-Hâc Mehmed Emin Ağa b. el-Hâc Veliyyüddin ve Ahmed Ağa b. Süleyman nâm kimesneler şehâdetleriyle imâm-ı merkûm muvâcehesinde ber-nehc-i şer‘î beyân ve isbât etmeleriyle mûcibince imâm-ı merkûm hâlâ nakîbü’l-eşrâf efendi ma‘rifetiyle ta‘zîr-i şer‘î olunup ümenâdan olmamağın imâmet-i mezkûre ref‘inden ahâlî-i mahallenin muhtârı sâlih ve mütedeyyin vakârı olduğu ba‘de’l-ihbâr zâhir olan bir kimesneye tevcîh buyurulmak bâbında emr-i âlî sudûru emr-i sevâb olduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 6 min Zilka‘de sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30663"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30665"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o293"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>