﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 197<br>Hüküm no: 167<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sabiha bt. Osman’ın Çorbacı Ali Ağa’dan boşanarak zimmetini ibra ettiği</b><br><br>Ahz u kabz, ibrâ<br><br>Mahmiye-i İstanbul’da Koruk Mahmud mahallesinde sâkine olup zâtı İmâm Hüseyin Efendi Yakub ve el-Hâc Süleyman b. Mustafa nâm kimesneler ta‘rîfleriyle mu‘arrefe olan Sabiha bt. Osman nâm hatun meclis-i şer‘-i hatîr-ı lâzımü’t-tevkīrde zevc-i sâbıkı bâ‘is-i hâze’l-kitâb Çorbacı es-Seyyid Ali Ağa b. Salih b. Mehmed tarafından husûs-ı âti’z-zikri tasdîka vekîl olduğu Osman Bey b. Mustafa ve Mustafa Ağa b. Mehmed şehâdetleriyle sâbit olan es-Seyyid Yakub Efendi b. es-Seyyid el-Hâc Ahmed nâm kimesne mahzarında ikrâr ve takrîr-i kelâm edip müvekkil-i merkūm es-Seyyid Ali Ağa bundan akdem beni bâyinen tatlîk etmekle zimmetinde mütekarrer ve ma‘kūdün-aleyh bin akçe mehr-i müeccelim ve nafaka-i iddet-i meûnet-i süknâm için dahi bi’t-terâzi ta‘yîn olunan beş yüz akçe ki cem‘an bin beş yüz akçeyi ve beynimizde cârî olan mu‘âmelâtımız için dahi bin yüz kırk akçe min-haysü’l-mecmû‘ iki bin altı yüz kırk akçeyi mezbûr es-Seyyid Ali Ağa tamâmen bana edâ ve teslîm ben dahi ber-vech-i muharrer yedinden bi’t-tamâm ve’l-kemâl ahz u kabz edip hukūk-ı zevciyete ve sâire müte‘allıka târîh-i kitâba gelince âmme-i de‘âvî ve kâffe-i mutâlebâtdan her birimiz âharın zimmetini ibrâ ve ıskāt edip birbirimiz ile vechen mine’l-vücûh ve sebeben mine’l-esbâb da‘vâ ve nizâ‘ımız kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 21 min-Muharremi’l-harâm sene 1153.<br><br>Şuhûdü’l-hâl: Ahmed b. Hacı Mehmed, Ebubekir Çavuş b. Abdullah, Sandalcı Mehmed b. Ali, Ahmed Çavuş b. Mustafa, Yusuf Efendi b. Hacı Mehmed, İbrahim Çavuş b. Bali</p>          <br><a title="Önceki sayfa" style="text-decoration:none" href="./ayrmetin.php?idno=6382"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6384"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>