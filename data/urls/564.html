﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 271<br>Hüküm no: 381<br>Orijinal metin no: [56a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Mehmed’in vefât eden es-Seyyid Mustafa’dan emaneten aldığı parayı vârisine iadesi</b><br><br>Vilâyet-i Anadolu’da Giresun kazâsına tâbi‘ Dereli nâm karye sâkinlerinden işbu bâ‘isü’l-kitâb es-Seyyid Hasan Çelebi b. es-Seyyid Mustafa nâm kimesne meclis-i şer‘-i hatîr-i lâzımü’t-tevkīrde ve mahmiye-i İstanbul’da Çukurhamamı kurbünde sâkin Mustafa b. Mehmed mahzarında üzerine da‘vâ ve takrîr-i kelâm edip li-eb ammim es-Seyyid Osman’ın sulbî oğlu olup mahmiye-i İstanbul’da Süleymâniye tımarhânesinde fevt olan mûrisim es-Seyyid Mustafa hâl-i hayâtında ve kemâl-i sıhhatinde mezbûr Mustafa’ya yüz kıt‘a riyâlî guruş emâneten def‘ ve teslîm edip ol dahi meblağ-ı mezbûru tesellüm eylemiş idi. Hâlâ fevt olup meblağ-ı mezbûr irsen bana intikāl etmeğin taleb ederim suâl olunsun dedikde gıbbe’s-suâl mezbûr Mustafa cevâbında meblağ-ı merkūmu emâneten müteveffâ-i mezbûrdan kabz ve tesellüm eylediğini ikrâr ve müdde‘î-i mezbûr müteveffâ-i merkūmun vârisi olduğunu inkâr edicek müdde‘î-i mezbûr es-Seyyid Hasan Çelebi’den müdde‘âsına muvâfık beyyine taleb olundukda kazâ-i mezbûre ahâlîsinden olan udûl-i Müslimînden es-Seyyid Mahmud Çelebi b. es-Seyyid Ali nâm kimesneler li-ecli’ş-şehâde meclis-i şer‘a hâzirûn olup istişhâd olunduklarında fi’l-hakīka müdde‘î-i mezbûr es-Seyyid Mustafa’nın babası es-Seyyid Osman li-eb karındaşı Şükrü’dür, babaları ismi es-Seyyid Yusuf’dur ve dedeleri es-Seyyid Mustafa’nın hasran vârisidir, zâhirde müdde‘î-i mezbûrdan gayrı vâris-i ma‘rûfu olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyü herbiri edâ-yı şehâdet-i şer‘iyye ettiklerinde ba‘de ri‘âyeti şerâiti’l-kabûl şehâdetleri mükbûle olmağın mûcebince meblağ-ı mezbûr yüz guruşu müdde‘î-i mezbûr es-Seyyid Hasan’a def‘ ve teslîme mezbûr Mustafa’ya tenbîh-birle mâ-vaka‘a bi’t-taleb ketb olundu.<br><br>Tahrîren fi’l-yevmi’l-hâmis aşer min-Recebi’l-ferd li-sene erba‘a ve sittin ve elf.<br><br>Şuhûdü’l-hâl: Ali Beşe b. Abdullah çukadâr, İbrahim Çelebi b. Davud er-ressâm, Pîrî Beşe b. Hüseyin, Rıdvan b. Abdullah, Muharrem b. Abdullah, Derviş b. Ali, Ramazan b. Yusuf, Halil b. Lütfi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=563"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=565"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o387"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>