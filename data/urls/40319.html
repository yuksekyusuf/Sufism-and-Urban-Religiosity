﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 116<br>Hüküm no: 40<br>Orijinal metin no: [7b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Penbe bt. Niko’nun İslamî usullere göre kocası Miho v. Niko’dan boşandığı</b><br><br>Vilâyet-i Rumeli’nden Avlonya sancağında Argirikasrı kazâsına tâbi‘ Garbş (Grabş) nâm karyede sâkine Penbe bt. Niko nâm Nasrâniye li-ebeveyn karındaşı ve vekîli Liko nâm zimmî meclis-i şer‘-i hatîr-i lâzimü’t-tevkīrde kız karındaşı mezkûre Penbe’nin hâlâ zevci olup mahmiye-i İstanbul’da ekmekçi tâifesinden Miho v. Niko nâm zimmî muvâcehesinde üzerine takrîr-i da‘vâ edip mezkûr Miho zevcesi kız karındaşım mezkûre Penbe’yi bin altmış altı senesinde vâki‘ rûz-ı Kasım’a değin karye-i mezkûrede varıp görmez isem zevcem mezkûre Penbe ile İslâm şer‘i üzere boş olsun deyu zevcesi müvekkilem mezkûre Penbe’nin talâkını karye-i mezkûreye varıp görmemeğe şart ve ta‘lîk edip hâlâ karye-i mezkûreye varma[ma]ğla kız karındaşım mezkûre Penbe zevci mezkûr Miho’dan mutallaka olmuşdur suâl olunsun dedikde gıbbe’s-suâl mezkûr Miho cevâbında fi’l-vâki‘ bin [altmış] altı senesinde vâki‘ rûz-ı Kasım’da karye-i mezkûreye varıp zevcem mezkûre Penbe’yi görmezsem mezkûr Penbe benden İslâm şer‘i üzere boş olsun deyu şart ve ta‘lîk etmişidim lâkin karye-i mezkûreye varmağa iktidârım olmadı deyu vech-i muharrer üzere şart ve ta‘lîkini ve karye-i mezkûreye varmadığını tav‘an ikrâr ve i‘tirâf etmeğin ikrâr mûcebince zevce-i mezkûre Penbe’nin talâkına hüküm birle mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’t-tâsi‘ min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Sinan b. Ali, İsa Bey b. Ahmed, İsmail Çelebi b. Yunus ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=40318"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40320"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o905"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>