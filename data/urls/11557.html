﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 282<br>Hüküm no: 226<br>Orijinal metin no: [73a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yoros’un Dereseki köyünde Veli Müderris tarafından vakfedilen bahçenin yerinde tespiti</b><br><br>Mahmiye-i İstanbul’da Haremeyn-i Şerîfeyn Evkāfı’na bi’l-fi‘il mütevellî olan Hamza Bey b. ( ) nâm bevvâb-ı sultânî meclis-i şer‘de takrîr-i kelâm edip Yoros kazâsına tâbi‘ Akbaba -kuddise sırrahû- civârında Dereseki nâm karye sâkinlerinden Veli Müderris demekle ma‘rûf kimesne karye-i mezbûrede vâki‘ bir cânibi Sultan Hatun mülkü ve bir cânibi dağa ve iki tarafı tarîk-i âmma müntehî ve mahdûd olan mülk bahçesini bundan esbak hâl-i sıhhatinde evvelen kendi nefsine ba‘dehû fukarâ-i Haremeyn’e vakf ve şart ve ta‘yîn eylemiş hâlâ ber-mûceb-i şart-ı vâkıf-ı mezbûr zikr olunan bahçe fukarâ-i Haremeyn-i muhteremeyne âid olmuşdur kıbel-i şer‘den üzerine varılıp vâki‘ hâl ahâlî-yi karye-i mezbûreden tefahhus ve istihbâr olundukdan sonra fukarâ-i mezbûrîn için zabt ettirilmesini taleb ederim dedikde savb-ı şer‘den Mevlânâ Hüseyin Efendi ve Hâssa mi‘mârlarından Üstâd Ali b. Halil irsâl olunup zeyl-i kitâbda esâmîsi mastûr olan Müslimîn ile karye-i mezbûreye varılıp vâki‘ hâl ahâlî-yi mezbûreden tefahhus ve istihbâr olundukda karye-i mezbûre sâkinlerinden Mehmed b. Eyüb el-imâm ve Kalender b. Mehmed ve Mahmud b. Mehmed ve Mustafa b. Mehmed ve Ahmed b. Mehmed ve Şaban b. Halil ve Abdülgani b. ( ), ve Ahmed b. Halil ve Mahmud b. Halil ve sâirleri zikr olunan bahçeyi bi-cümleti’t-tevâbi‘ ve’l-hudûd vâkıf-ı mûmâ-ileyh Veli Müderris kendinden sonra fukarâ-i mezbûrîne vakf ve şart etmişdir deyu mütevellî-i merkūm mahzarında alâ-tarîki’ş-şehâde haber verdiklerini mevlânâ-yı mezbûr mahallinde vukū‘u üzere tahrîr edip ba‘dehû meclis-i şer‘a gelip inhâ etmeğin mûcebince bahçe-i merkūmeyi fukarâ-i mezbûrîn için zabta mütevellî-i merkūm a tenbîh olunup mâ-vaka‘a kayd olundu.<br><br>Fî-evâsıtı Şevvâli’l-mükerrem min-şühûri sene seb‘a ve ışrîn ve elf el-hicriyye.<br><br>Şühûdü’l-hâl: Muslu Çelebi b. Kasım el-kâtib, Hüseyin Çelebi b. Ömer el-müezzin, kıdvetü’l-a‘yân Selim Efendi b. ( ) el-mütevellî-i evkāf-ı Süleymâniye, Mustafa Efendi b. ( ) el-müderris, Ahmed Çelebi b. ( ), Yusuf Çelebi b. ( ) el-kâtib ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11556"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11558"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o754"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>