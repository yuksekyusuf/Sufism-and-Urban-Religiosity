﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 305<br>Hüküm no: 329<br>Orijinal metin no: [47b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Can Gravan v. Andarye’nin sefinesini Kandiye Limanı’na gidip gelmek üzere İbrahim Beşe, Mustafa Beşe, es-Seyyid Mehmed ve el-Hâc Ahmed’e kiraya verdiği</b><br><br>Fransız kapudanlarından Can Gravan v. Andarye nâm müste’men meclis-i şer‘de işbu ashâbi’l-kitâb İbrahim Beşe b. Halil ve Mustafa Beşe b. Mehmed ve es-Seyyid Mehmed Çelebi b. Mehmed ve el-Hâc Ahmed b. Abdullah nâm kimesneler mahzarlarında Tercümân Franko v. Can Batista hâzır olduğu hâlde ikrâr ve takrîr-i kelâm edip mahrûse-i Galata hısnı ebvâbından Karaköykapısı İskelesi’nde merbût örf-i mellâhînde Şeytine ta‘bîr olunur sefînemi âlât ve su ve kumanya vaz‘ olunan mahallerden mâ‘adâsını İstanbul’dan Deryâ-yı Sefîd’de vâki‘ Girid cezîresinde Kandiye limanına varınca beş yüz yetmiş beş guruşa mezbûrûn İbrahim Beşe ve Mustafa Beşe ve es-Seyyid Mehmed ve el-Hâc Ahmed’e îcâr ve teslîm eylediğimde onlar dahi ber-vech-i muharrer istîcâr ve kabûl eylediler dedikde gıbbe’t-tasdîki’ş-şer‘î yine kapudân-ı merkūm Gravan meclis-i mezbûrda eşhâs-ı mezbûre mahzarlarında i‘âde-i kelâm edip işbu târih-i kitâb-ı şehrînin yirminci günü İstanbul’dan hareket olunup esnâ-i tarîkde Marmara’ya ve cezîre-i Sakız’a uğrayıp her birinde ikişer gün meks oluna ve mecmû‘ gümrük harcı mezbûrûnun olup konsolos ve liman harcı benim ola ve icâret-i mezbûrenin iki yüz guruşu bu tarafda teslîm olup inşâallâh selâmet ile Kandiye Limanı’na varıldıkda ücret-i mezbûre beş yüz yetmiş beş guruşu bana tamâmen edâ olunmadıkca bir nesne ihrâc olunmaya ve eşhâs-ı mezbûre talebleriyle bu tarafda meks iktizâ ederse eyyâm-ı meksde bana harc-ı kumanya beş guruş vermek üzere beynimizde kavl ü ittifâk ve ahd-i mîsâk eyledik dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâmis min-Muharremi’l-harâm sene 1138.<br><br>Şuhûdü’l-hâl: İbrahim Çelebi b. Muharrem, Halil Çelebi b. Mustafa, Mustafa b. Receb, İbrahim b. Mustafa, Mehmed b. Ahmed, Mustafa b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=22067"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22069"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>