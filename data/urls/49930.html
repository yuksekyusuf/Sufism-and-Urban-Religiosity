﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 160<br>Hüküm no: 247<br>Orijinal metin no: [30a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Anadolu’da yava emini olan Hasan Çelebi b. Abdullah ile Üsküdar, Şile, Yoros ve Kandırı’nın mültezimi Mehmed b. Hacı Behrâm arasındaki mukâtaa hesapları</b><br><br>Bi’l-fi‘l vilâyet-i Anadolu’da vâki‘ cizye-i gebrân-ı yava ve âzâdegân emîni olan Hasan Çelebi b. Abdullah meclis-i şer‘- i şerîfde işbu bâ‘isü’l-hurûf sene 983 Zilka‘desi’nin yirmisinde vâki‘ Mart ibtidâsından üç yıla yüz altı bin akçeye Üsküdar ve Şile ve Yoros ve Kandırı kadılıklarında âmili pây ve mültezim olan Mehmed b. Hacı Behrâm nâm kimesneyi ihzâr ve muvâcehesinde emr-i şerîf-i celîlü’l-kadr ibrâz edip zikr olunan emr-i şerîfde mezkûr Hasan’dan mukaddem bir buçuk yıl mikdârı mukāta‘a-i mezbûre zabt edip emîn olan Ramazan’ın makbûzâtı ve bel‘iyyâtı yerli yerinden görülüp kat‘-ı alâka olması fermân olunmağın sâlifü’z-zikr Hasan Çelebi mezbûr Mehmed’in teslîmâtı görülüp hesâb ve kitâb olunmasın taleb ederim dedikde mezkûr Mehmed’in Üsküdar mahkemesinden ihrâc olunmuş hüccetinde otuz bin akçe ve İstanbul mahkemesinden ihrâc olunmuş hüccetinde on altı bin akçe bir def‘a ve altı bin akçe bir def‘a cem‘an elli iki bin akçe mezkûr Ramazan’a tevârih-i muhtelife ile teslîmi mastûr ve mukayyed olup ve benim dahi makbûlüm olup ve bundan mukaddem havâle ta‘yîn olunan Hâfız Ahmed on bin akçe teslîmâtı elinde olan hüccet-i şer‘iyyesi mûcebince dahi makbûlüm olup ve mezkûr Hasan Çelebi’ye dahi tevârih-i muhtelife ile yirmi üç bin üç yüz akçe ba‘de küllî hesâb teslîmi olup ve mezbûr Hasan Çelebi dahi meblağ-ı merkūm makbûzu idiğine mu‘terif olup ve müfettiş Mevlânâ Abdülkerim Efendi’ye dahi iki bin yedi yüz akçe teslîmi olup benim ol dahi huzûrunda olduğu ecilden makbûlü olup ve on sekiz bin akçe dahi bâkī havâlesi olan Ahmed Bey’e ve nâzır Edhem Bey’e teslîm edip mezbûr Hasan Çelebi dahi mezbûrân Ahmed Bey’i ve nâzır Edhem Bey’i teslîm olunan meblağ-ı merkūm ma‘lûmum ve makbûlümdür deyû i‘tirâf edip ve bi’l-cümle mezbûr Hasan Çelebi ikrâr ve i‘tirâf edip mezkûr Mehmed tevârih-i muhtelife ile bana iltizâmı kıstından yirmi üç bin üç yüz akçe teslîm edip ve elinde dahi hüccet-i şer‘iyyesi vardır ve temessükâtları mûcebince seksen iki bin yedi yüz akçe teslîmi makbûlüm olup cümle mezbûr Mehmed temessükâtları mûcebince iltizâmı kıstını teslîm edip bir akçe ve bir habbe kalmamıştır ve vech-i meşrûh üzre yedine memhûr temessük dahi verdim dedikde mukırr-ı mezbûrun kelâm-ı meşrûhu mezbûr Mehmed talebiyle alâ mâ cerâ ketb olundu. Cerâ ve hurrire fî 22 Zilhicceti’ş-şerîfe sene 987.<br><br><br>Şuhûdü’l-hâl: Fahrü’l-ümerâ Fazlı Çelebi b. İsâ, el-Hâc Kasım b. Ahmed, Hayrân Abdi b. Hasan, Nasûh Halîfe b. Hamza el-kassâm, Nuh Bâli b. Çalabverdi, İsmail b. Yakub, Hasan Çelebi b. Karagöz, Sefer Halîfe b. İlyas el-müezzin, Kasım Halîfe b. Ahmed el-imâm, Mehmed Çelebi b. Sarı Hızır, Mehmed Çelebi b. Ali el-imâm, Murad Halîfe b. Abdullah el-imâm, Süleyman b. Hayrân, Turhan b. Hızır, Şâh Bey b. Mustafa, Ali b. Mustafa es-Sânî, Sadi Çelebi b. İsâ, Ali Çelebi b. Hüsam el-imâm, Şeyh Mehmed b. Nefes ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=49929"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49931"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>