﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 340<br>Hüküm no: 316<br>Orijinal metin no: [80a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın vefat eden Kartallı Ahmed Ağa’dan almış olduğu hanı varislerine iade etmesi (bey’ bi’l-vefâ)</b><br><br>Mahmiye-i İstanbul’da Mustafa Bey mahâllesinde sâkin Mustafa Ağa b. Abdülhafız nâm kimesne mahmiye-i mezbûrede meclis-i şer‘-i hatîrde Kartallı demekle şehîr bundan akdem vefât edip verâseti zevceteyn-i metrûketeyn Hadîce bt. Osman ve Fâtıma bt. Abdullah’a ve kebîr oğlu Mustafa Ağa’ya ve sagīr oğlu Ali’ye ve sagīre kızı Ümmügülsüm’e münhasıra olan Ahmed Ağa b. Hüseyin’in veresesinden sulbî-i kebîr oğlu ve sagīrân-ı mezbûrân Ali ve Ümmügülsüm’ün tesviye-i emrlerine vasiyy-i muhtârı olan işbu bâ‘isü’l-kitâb mezbûr Mustafa Ağa mahzarında ikrâr ve takrîr-i kelâm edip müteveffâ-yı mezbûr Kartallı Ahmed Ağa hayâtında Üsküdar’da Atpazarı? kurbünde vâki‘ iki tarafdan Abdurrahman Çelebi menzili ve bir tarafdan âhar han ve bir tarafdan tarîk-i âm ile mahdûd fevkānî ve tahtânî on iki bâb oda ve altında ahır ve sokak tarafında yedi kasab ve yedi berber [dü]kkânını müştemil Kartallı Ahmed Ağa Hanı demekle ma‘rûf hanını cümle tevâbi‘ ve levâhıkı ile bana altı yüz guruşa bey‘ ve teslîm ben dahi iştirâ ve tesellüm edip semeni olan meblağ-ı mezbûr altı yüz guruşu mezbûr Kartallı Ahmed Ağa’ya def‘ ü teslîm, ol dahi ahz u kabz edip zikr olunan han <<hîn-i bey‘de>> mülk-i müşterâm oldukdan sonra zikr olunan hîn-i bey‘den bir sene tamâmına değin semeni olan meblağ-ı mezbûr altı yüz guruşu mezbûr Ahmed Ağa bir sene tamâmına değin bana def‘ ü teslîm ederse han-ı mezbûr yine kendüye red edip teslîm etmek üzere ta‘ahhüd eylediğimden sonra mezbûr Ahmed Ağa han-ı mezbûr için kendüye medfû‘um olan meblağ-ı mezbûr altı yüz guruşun beş yüz guruşunu hayâtında bana teslîm ben dahi ahz u kabz edip bâkī kalan yüz guruş ile han-ı mezbûrun bir senelik ücreti olan altmış guruş ki cem‘an yüz altmış guruşu bana kable’l-edâ vefât etmekle han-ı mezbûru ben rızâm ile veresesine teslîmden imtinâ‘ edip beynimizde nizâ‘-ı küllî vâkı‘a olmağla el-hâletü hâzihi mezbûr Mustafa Ağa meblağ-ı bâkī-i mezbûr yüz guruş, bir senelik ücreti olan altmış guruş ki cem‘an yüz altmış guruşu müteveffâ-yı mezbûrun veresesi tarafından asâleten ve vesâyeten bana teslîm ben dahi ahz u kabz eylediğimden sonra bu vech üzere meblağ-ı mezbûr altı yüz guruş ve bir senelik han icâresi olan altmış guruş ki altı yüz altmış guruşun beş yüz guruşunu müteveffâ-yı mezbûrun hayâtında kendüden ahz u kabz edip ve yüz altmış guruşunu dahi oğlu mezbûr Mustafa Ağa’dan ahz u istifâ eylediğimden sonra bi’t-terâzî bey‘-i mezbûru fesh ve ikāle edip hâne-i mezkûru müteveffâ-yı mezbûrun veresesine def‘ ü teslîm, onlar dahi ahz u kabz eylediler ba‘de’l-yevm han-ı mezkûrda alâka ve medhalim kalmayıp bu vech üzere müteveffâ-yı mezbûrun veresesinin mülkleri olmuşdur dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-şehri Rebî‘i’l-âhir sene sitte aşere ve mi’e ve elf.<br><br>Şuhûdü’l-hâl: Musa Efendi, Mustafa Ağa, Hasan ağa, Ali Ağa, Mustafa Çelebi, el-Hâc Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=41845"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41847"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>