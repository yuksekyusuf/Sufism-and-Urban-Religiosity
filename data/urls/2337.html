﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 73<br>Hüküm no: 19<br>Orijinal metin no: [4a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf Efendi’nin vefat eden Sürekçi Hıristo’da olan alacağının oğlu Petro’dan tahsili</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘den Mevlânâ İbrahim Efendi b. eş-Şeyh Hızır irsâl olunup ol dahi sâbıkā Şıkk-ı evvel defterdârı kāimmakāmı olup hâlâ Surre Emîni olan umdetü’l-emâcid ve’l-ekârim câmi‘ü’l-mehâsin ve’l-mekârim zü’l-kadri’r-refî‘ ve’l-câhi’l-menî‘ Yusuf Efendi b. Hüseyin’in mahmiye-i İstanbul’da Mimârsinan mahallesinde sâkin oldukları sa‘âdethânelerine varıp zeyl-i kitâbda muharrerü’l-esâmî olan Müslimîn huzûrunda akd-i meclis-i şer‘-i şerîf etdikde vilâyet-i Rumili’de Hezargrad kazâsına tâbi‘ Arnavudköyü nâm karye ahâlîsinden iken bundan akdem hâlik olan Sürekçi Hıristo v. Hıristo’nun sulbî kebîr oğlu ve hasren vârisi olan Petro nâm zimmî meclis-i şer‘-i ma‘kūd-ı mezbûrda işbu bâ‘isü’l-kitâb mûmâ-ileyh Yusuf Efendi mahzarında ikrâr ve takrîr-i kelâm edip, babam [4b] hâlik-i mezbûr târîh-i kitâbdan dört sene mukaddem mûmâ-ileyh Yusuf Efendi’den bi-tarîkı’l-mudârebe ahz u kabz etdiği dört bin esedî guruş i‘mâl üzere iken kable’t-teslîm hâlik olup ve mûmâ-ileyh Yusuf Efendi meblağ-ı mezbûrun bin esedî guruşun da‘vâdan benim zimmetimi ibrâ ve iskāt etmekle ben dahi bâkī üç bin esedî guruşun babam hâlik-i mezbûrun terekesinden tedrîc ile mûmâ-ileyh Yusuf Efendi’ye teslîme ta‘ahhüd eyledim dedikde gıbbe’t-tasdîk husûs-ı mezbûru mevlânâ-yı mezbûr mahallinde tahrîr ba‘dehû ma‘an irsâl olunan İbrahim Çelebi b. Ahmed ile meclis-i şer‘a gelip alâ-vukū‘ihi inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ min-Cumâdeluhrâ li-sene ihdâ ve semânîn ve elf.<br><br>Şuhûdü’l-hâl: Mustafa Efendi b. Ahmed tabib-i hâssa, Mehmed Ağa b. Hasan, Ahmed Yazıcı b. Ali, Mustafa Çelebi b. Ali, Ali Beşe b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=2336"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2338"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>