﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 194<br>Hüküm no: 238<br>Orijinal metin no: [22a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed Sâdık’ın hem kiracısı hem de hissedarı olduğu kahvehanedeki hissesini Berber Hacı Hüseyin’e devrettiğinden diğer hissedarların kahvehaneyi yine kendisine kiraya vermeye zorlayamayacağı</b><br><br>Mahrûse-i Galata’da Karaköy nâm mahalde kâin Ayasofya-i kebîr Vakfı’ndan bir kıt‘a kahvehânenin altı hisseden bir sehm hissesine ber-mantûk-ı temessük-ı mütevellî mutasarrıf olan Sakalar Kethüdâsı es-Seyyid Mehmed Sâdık b. Mehmed nâm kimesne mahrûse-i mezbûre Bâb Mahkemesi’nde meclis-i şer‘-i kavîmde dükkân-ı mezbûrun dört sehmine mutasarrıf olan Berber el-Hâc Hüseyin b. Abdullah ve bir hissesine mutasarrıfe zâtı mu‘arrefe Zeyneb bt. el-Hâc Abdullah hatunun muvâcehelerinde ben ber-vech-i meşrûh mutasarrıf olduğum bir sehm hissemi şürût-ı âdî ferağ-ı kat‘î-i mu‘teber ile mezbûr el-Hâc Hüseyin’e bâ-re’y-i mütevellî ferağ ve tefvîz eylediğimde ol dahi tefevvüz ve kabûl edip lâkin dükkân-ı merkūmun hâli gediğine bundan akdem rağbet verip gedik ittihâz etmemle icâre-i misliyyesiyle yine bana icârelerine mezbûrân el-Hâc Hüseyin ve Zeyneb Hatun’a cebr olunmak matlûbumdur deyü tasaddî eylediği gedik da‘vâsı iltifâta şâyân olmamağla bî-vech mezbûrâna mu‘ârazadan ba‘de’l-men‘ dükkân-ı merkūmu hâliyeten mutasarrıfları mezbûrâna teslîme mezbûr es-Seyyid Mehmed Sâdık’a bi’t-taleb tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 7 Ca sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22433"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22435"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o483"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>