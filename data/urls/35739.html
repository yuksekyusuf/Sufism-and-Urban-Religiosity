﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 125<br>Hüküm no: 64<br>Orijinal metin no: [13b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çukacı Dimitraki v. Panayot’un annesine 2.500 ve kardeşine 500 kuruş hibe etmesi</b><br><br>Tahakkuk-ı özr-i şer‘îye binâen husûs-ı âti’l-beyânın mahallinde ketb ü tahrîri için cânib-i şerî‘at-ı garrâdan bi’l-iltimâs me’zuzûnen irsâl olunan Kâtib es-Seyyid Hafız Osman Nuri Efendi İstanbul hısnı ebbvâbından Fenar kapısı dâhilinde Tahtaminare mahallesinde vâki‘ teba‘a-i Devlet-i aliyye’nin Rum milletinden Çukacı Dimitraki v. Panayot’un sâkin olduğu menzile varıp zeyl-i kitâbda muharrerü’l-esâmî kimesneler huzûrlarında akd-i meclis-i şer‘-i nebevî etdikde merkūm Dimitraki meclis-i ma‘kūd-ı mezkûrda her biri teba‘a-i Devlet-i aliyye’den ve millet-i merkūmeden olup merkūm Dimitraki’nin anası olan şahsı mu‘arrefe Eleniko bt. Yamandi ve li-ebeveyn er karındaşı Bahçıvan Andon v. el-merkūm Panayot taraflarından husûs-ı âti’l-beyânda tasdîka vekîl-i şer‘îleri merkūm Dimitraki’nin bacanağı teba‘a-i Devlet-i aliyye’den ve millet-i merkūmeden Sarraf Petraki v. Yamandi muvâcehesinde ikrâr-ı tâm ve takrîr-i kelâm edip ben mâlımdan iki bin beşyüz guruşu bi’l-ifrâz anam müvekkile-i merkūme Eleniko’ya ve beş yüz guruşu dahi kezâlik bi’l-ifrâz karındaşım müvekkil-i merkūm Andon’a hibe-i sahîha-i şer‘iyye ile hibe ve temlîk ve vekîlleri olan merkūm Petraki’ye teslîm eylediğimde ol dahi bi’l-vekâle meclis-i hibede bilâ mâni‘ ittihâb ve temellük ve tesellüm ve kabz u kabûl etmekle ba‘de’l-yevm meblağ-ı mezkûr iki bin beş yüz guruş anam müvekkile-i merkūme Eleniko’nun ve beş yüz guruş dahi karındaşım müvekkil-i merkūm Andon’un mâl-ı mevhûbları olup benim aslâ ve kat‘â alâka ve medhalim kalmamışdır dedikde gıbbe’t-tasdîki’ş-şer‘î vâki‘ hâli kâtib-i mûmâ-ileyh mahallinde ketb ü tahrîr ve ma‘ân meb‘ûs ümenâ-i şer‘le meclis-i şer‘e gelip alâ vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fî 8 Safer sene 1279<br><br>Şuhûdü’l-hâl: Eş-şahidune’s-sabıkūn ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35738"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35740"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>