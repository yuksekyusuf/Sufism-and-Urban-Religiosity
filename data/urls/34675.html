﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 77<br>Hüküm no: 22<br>Orijinal metin no: [10-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Yakub’un, Sirkeci Dimitri’den aldığı borcunu ödeyip rehin verdiği eşyalarını geri almasına yapılan tenbih</b><br><br>Sirkeci Dimitri zimmînin 1000 guruş hükmü<br><br>Ma‘rûz-ı dâ‘î-i Devlet-i aliyyeleridir ki<br><br>Derûn-ı arzuhâlde mastûrü’l-ism Sirkeci tâifesinden Dimitri v. Vasil İstanbul Mahkemesi’nde meclis-i şer‘-i hatîrde sâhibe-i arzuhâl mu‘arrefetü’z-zât Şerife Hatice bt. Yakub nâm hatun muvâcehesinde yedimde olup sene-i sâbıkā yani bin iki yüz elli altı senesi Cumâdelâhiresinin on yedinci günü târihiyle müverrah bir kıt‘a temessük mantûkunca merkūme Şerife Hatice Hatun’un mâlımdan ve yedimden iktirâz ve kabz ve umûruna sarfla istihlâk eylediği bin guruş ve meblağ-ı merkūmun bir senelik bilâ-devr murâbaha nâmıyla zam olunan iki yüz kırk guruş ki cem‘an bin iki yüz kırk guruş deyni mukābelesinde merkūme Şerife Hatice Hatun mâlından bir elmaslı çelenk ve bir perger yüzük ve bir çift zümrüd küpesini yedime rehin vaz‘ u teslîm etmiş idi el-hâletü hâzihî meblağ-ı mecmû‘-ı mezkûru bana edâ birle fekk-i rehn etmek üzere mezbûre Şerife Hatice Hatun’a tenbîh olunmak murâdımdır deyü takrîr-i meşrûhu üzere tasaddî eylediği da‘vâsından meblağ-ı mezkûr iki yüz kırk guruş murâbaha müdde‘âsı meşrû‘a olmadığı müdde‘î-i mersûm Dimitri zimmîye tefhîm olunup mâ‘adâ bin guruş müdde‘âsına mezbûre Şerife Hatice Hatun istintâk olundukda cevâbında kaziyye minvâl-i muharrer üzere olup meblağ-ı mezbûr bin guruş müdde‘î-i mersûme zimmetinde deyni olduğunu bi-tamamihâ ikrâr ü i‘tirâf etmeğin mûcebiyle meblağ-ı mezkûr bin guruşu müdde‘î-i mersûm Dimitri zimmîye edâ ve teslîm birle rihân-ı mezbûreyi fek ve tahlîse mezbûre Şerife Hatice Hatun’a tenbîh olunduğu huzûr-ı [âlîlerine i‘lâm olundu]<br><br>Fî 19 Receb sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34674"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34676"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>