﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 129<br>Hüküm no: 81<br>Orijinal metin no: [11b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Hüseyin b. Abdullah’ın Şa‘ban b. Sefer’e emanet bıraktığı iki sandığın vekili olan kocası Kadı Mehmed Efendi b. Musa’ya teslim edilmesi</b><br><br>Mahmiye-i İstanbul’da Hoca Kasım Gönânî Mahallesi’nde sâkine Fâtıma bt. Hüseyin b. Abdullah’ın zevci ve tarafından husûs-ı âti’l-beyâna vekâlet iddi‘â eden Malatya’dan ma‘zûl Kādı Mehmed Efendi b. Musa nâm kimesne mahfil-i kazâda Süleymâniye Câmi‘-i şerîfi’nde kayyûmbaşı olan Şa‘ban b. Sefer mahzarında takrîr-i da‘vâ ve tasvîr-i müdde‘â edip zevcem müvekkilem mezbûre bundan akdem Molla Yusuf yediyle iki mukaffel beynlerinde ma‘lûm memhûr sandığını mezbûr Şa‘ban’a îdâ‘ ve teslîm ol dahi istîdʻâ ve kabz edip hâlâ mezbûre Fâtıma mârru’z--zikr sandıkları mezbûr Şa‘ban Halîfe’den taleb ve da‘vâ ve ahz u kabza ve kendiye îsâle beni vekîl ben dahi kabûl etmekle suâl olunup zikr olunan iki memhûr sandığı bana teslîme tenbîh olunmak matlûbumdur dedikde mezkûr Şa‘ban Halîfe cevâbında kaziyye minvâl-i muharrer üzere olduğunu ikrâr lâkin müdde‘î-i mezbûrun vekâletini inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden olup mahalle-i mezbûrede bekçi olan Mehmed b. Mustafa ve Sefer b. İbrahim nâm kimesneler li-ecli’ş-şehâde mahfil-i kazâya hâzırân olup isre’l-istişhâd fi’l-hakīka mezbûre Fâtıma bt. Hüseyin b. Abdullah mezkûr Şa‘ban Halîfe’den mârru’z--zikr iki mukaffel memhûr sandığını da‘vâ ve ahz u kabza ve kendiye îsâle tarafından Malatya’dan ma‘zûl işbu zevci mûmâ-ileyh Mehmed Efendi’yi bizim huzûrumuzda vekîl edip ol dahi vekâlet-i mersûmeyi kabûl eyledi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olmağın mûcebince müdde‘î-i mezbûrun ber-vech-i muharrer vekâletine baʻde’l-hükm sâlifü’z-zikr iki memhûr sandığı vekîl-i mezbûra teslîme mezbûr Şa‘ban Halîfe’ye tenbîh-birle mâ-vaka‘a bi’t-taleb ketb olundu.<br><br>Fî muntasıfı şehri Rebîʻülâhir sene 1121<br><br>Şuhûdü’l-hâl: Mehmed Efendi el-Kâtib, el-Hâc Hüseyin Beşe Çukadâr, el-Hâc Mustafa Efendi Kethüdâ-yı efendi, el-Hâc Mehmed Beşe b. Hüseyin Çukadâr-ı efendi, Mehmed Çelebi b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4359"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4361"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>