﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 74<br>Hüküm no: 53<br>Orijinal metin no: [12b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rıdvan Reis’e alacak iddiasının ispatı için mehil verilmesi</b><br><br>Mahmiye-i Galata dâhilinde Yolcu oğlu mahallesi sâkinlerinden olup Donanma-yı hümâyûn seferinde bundan akdem vefât eden Bâli Reis b. Abdurrahman’ın sulbiye sagīre kızı Âişe’ye kıbel-i şer‘den mansûb vasî olan Ahmed Bey b. Abdüllatif nâm kimesne mahfil-i kazâda Tersâne-i âmire reislerinden Rıdvan Reis b. Abdullah nâm kimesne mahzarında takrîr-i da‘vâ edip mezbûr Rıdvan Reis merhûm-ı mezbûrun bir kıstı beş yüz doksan dört akçe hesâbı üzre bin yedi yüz seksen iki akçe üç ulûfe kıstını cânib-i mîrîden ve fevt oldukda yanında mevcûd olan iki yüz kırk üç akçe ki cem‘an iki bin yirmi beş ahz u kabz eylemiş meblağ-ı mezbûr iki bin yirmi beş akçe merhûm-ı mezbûrdan irs-i şer‘le sagīre-i mezbûreye intikāl etmişken vesâyet-i mahkiyem hasebiyle mezbûr Reis’den taleb ederim dedikde gıbbe’s-suâl mezbûr Rıdvan Reis bi’l-muvâcehe cevâbında fi’l-vâki‘ merhûm-ı mezbûrun bir kıstı beş yüz doksan dört akçe hesâbı üzre bin yedi yüz seksen iki akçe ulûfesini cânib-i mîrîden ve fevt oldukda yanında mevcûd olan iki yüz kırk akçesini emâneten cem‘an iki bin yirmi beş akçe eder ahz u kabz eyledim lâkin merhûm-ı mezbûrun zimmetinde iki bin yüz akçe hakkım vardır onun mukābelesinde ahz u kabz eyledim dedikde mezbûr Rıdvan Reis’den merhûm-ı mezbûrun zimmetinde iki bin yüz [13a] akçe hakkı var idiğine beyyine taleb olundukda mezbûr Rıdvan Reis beyyinem vardır lâkin şimdi hâzıra değildir deyip isbât-ı beyyineye istimhâl eyledikde mehl-i şer‘î verilip mâ vaka‘a gıbbe’t-taleb ketb olundu. Cerâ zâlike fi’l-yevmi’l-ışrîn min Şa‘bân sene hamse aşere ve elf.<br><br><br>Şuhûdü’l-hâl: Mustafa b. el-Hâc Şaban, Mustafa Bey b. Abdullah, Mustafa b. Mehmed, Mehmed b. Yusuf el-Muhzıru’s-sultânî, Ferruh Bey b. Abdullah, Mehmed b. Hasan el-Müezzin, Ahmed b. Şaban</p>          <br><a title="Önceki sayfa" style="text-decoration:none" href="./ayrmetin.php?idno=19617"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19619"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o269"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>