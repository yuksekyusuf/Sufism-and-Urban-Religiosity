﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 311<br>Hüküm no: 390<br>Orijinal metin no: [86b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Mehmed’in kocası Anadolu Ağası Mehmed Efendi’nin terekesinden mehrini ve hissesini taleb için Hacı Hasan b. Abdullah’ı vekil tayin ettiği</b><br><br>Mahmiye-i İstanbul’da Kemal Paşa mahallesinde sâkine Rukiye bt. Mehmed nâm hâtun tarafından husûs-ı âti’z-<<beyâna>> zikre vekîl olup zât-ı mezbûreyi ma‘rifet-i şer‘iyye ile ârifân olan Hâfız Ahmed Efendi b. Mahmud ve Süleyman Efendi b. Osman şehâdetleriyle şer‘an vekâleti sâbite olan el-Hâc Hasan b. Abdullah meclis-i şer‘-i şerîfde işbu bâ‘isü’l-kitâb Hasan Çelebi b. Ali mahzarında bi’l-vekâle takrîr-i kelâm ve ta‘bîr-i ani’l-merâm edip müvekkile-i mezbûrenin sâbıkā zevci olup Anadolu Ağası iken fevt olan Mehmed Efendi hâl-i hayâtında mezbûrenin menzilini elli bin akçeye âhara emriyle bey‘ ve semenini kabz ve kendi mesârifine sarfla istihlâk edip kable’l-edâ fevt olmağla meblağ-ı mezbûru zimmetinde ma‘kūdün aleyh olan on beş bin akçe mehr-i müecceli ve sâir terekesinden hisse-i irsiyesini taleb ve da‘vâ ve ahz u kabz ve kendiye îsâle ve husûs-ı mezbûrun mütevakkıf olduğu umûrun küllîsine mezbûr Hasan Çelebi’yi tarafında vekîl ve nâib-i menâb nasb ve ta‘yîn eyledi dedikde ol dahi kabûl ve emr-i merâsimini edâya ta‘ahhüd etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Muharremi’l-harâm li-sene mi’e ve elf.<br><br>Şuhûdü’l-hâl: Ahmed Efendi b. Mahmud, Süleyman Efendi b. Osman, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28414"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28416"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o313"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>