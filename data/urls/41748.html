﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 265<br>Hüküm no: 218<br>Orijinal metin no: [59b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman b. Ali’nin kereste bedelinden Mehmed Emin Çelebi’de olan alacağının tahsili</b><br><br>Keresteci tâifesinden bâ‘isü’l-kitâb Süleyman b. Ali nâm kimesne mahmiye-i İstanbul’da meclis-i şer‘de Mehmed Emin Çelebi b. Mehmed nâm kimesne mahzarında üzerine da‘vâ ve takrîr-i kelâm edip mezbûr Mehmed Emin Çelebi târîh-i kitâbdan üç ay mukaddem mahmiye-i mezbûrede binâ eylediği menzilin kerestesini beher on akçeye iki akçe fâide vermek üzere mahzar-ı Müslimînde benim ile akd-i pazar eylediğinden sonra gāib ani’l-meclis Mühürdar Mehmed Ağa yediyle ber-mûceb-i defter-i müfredât mezbûr Mehmed Emin Çelebi benden iştirâ ve kabz ve istihlâk eylediği kerestenin asl-ı mâlı olan on bin yirmi beş akçe ve ber-vech-i muharrer fâidesinden dahi iki bin akçe ki cem‘an mezbûr Mehmed Emin Çelebi zimmetinde on iki bin yirmi beş akçe hakkım olup hâlâ meblağ-ı merkūmu mezbûr Mehmed Çelebi’den taleb eyledikde edâdan imtinâ eder, suâl olunsun dedikde, gıbbe’s-suâl mezbûr Mehmed Emin Çelebi cevâbında zikr olunan keresteyi müdde‘î-i mezbûrdan gāib-i mezbûr Mühürdar Mehmed Ağa’ya iştirâ ve kabz etmişdir deyüp sâlifü’z-zikr keresteyi ber-minvâl-i muharrer müdde‘î-i mezbûr ile bi-nefsihi akd-i pazar eylediğini [60a] inkâr edicek müdde‘î-i mezbûrdan müdde‘âsına muvâfık beyyine taleb olundukda udûl-i Müslimînden ve tâife-i mezbûreden Mehmed b. Osman ve Mehmed b. Ahmed nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-vâki‘ işbu mezbûr Mehmed Emin Çelebi târîh-i kitâbdan üç ay mukaddem mahmiye-i mezbûrede binâ eylediği menzile hîn-i mübâşeretde menzil-i mezbûrun kerestesini beher on akçeye iki akçe fâide vermek üzere müdde‘î-i mezbûr ile bizim huzûrumuzda nefsine akd-i pazar eylediğinden sonra ber-mûceb-i defter menzil-i mezbûrun kerestesini gāib ani’l-meclis Mühürdar Mehmed Ağa yediyle ahz u kabz ve istihlâk eyledi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’l-hâdi ve’l-ışrîn min-şehri Rebî‘i’l-evvel li-sene sitte aşere ve mi’e ve elf.<br><br>Şuhûdü’l-hâl: Mehmed Efendi b. Ahmed, İsmail Efendi kâtib, Ömer Ağa b. Mehmed, Ömer Efendi b. Ali, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41747"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41749"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>