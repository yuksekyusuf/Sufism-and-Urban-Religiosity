﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 712<br>Hüküm no: 569<br>Orijinal metin no: [132b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hasan Ağa’nın hanımı Ümmühani’nin terekeden mehir talebi</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın kıbel-i şer‘den irsâl olunan Mevlânâ Ahmed Şeyhî Efendi mahmiye-i İstanbul’da İshak Paşa mahallesinde sâkin iken bundan akdem vefât eden Macar Hasan Ağa b. Abdullah’ın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkeleri Bağıcinan bt. Abdullah ve Ümmühani bt. Abdullah ile sagīr oğlu Hasan’a münhasıra oldukdan sonra mezbûre Ümmühani bt. Abdullah ba‘de’t-ta‘rîfi’ş-şer‘î meclis-i ma‘kūd-ı mezbûrda sagīr-i mezbûrun tesviye-i umûruna vasiyy-i muhtârı olan Hüseyin Ağa b. Mahmud mahzarında üzerine da‘vâ ve takrîr-i kelâm edip zevcim müteveffâ-yı mezbûr Macar Hasan Ağa b. Abdullah tezevvüc murâd eyledikde seksen guruş mehr-i müeccel tesmiyesiyle beni huzûr-ı Müslimînde tezevvüc ve kabûl edip hattâ kemâl-i hâl-i sıhhatinde fevtinden bir ay mukaddem cihet-i mezbûreden zimmetinde bana reddi vâcib ol kadar guruş deyni olduğunu huzûr-ı Müslimînde ikrâr ve işhâd dahi edip akd-i nikâh beynimizde kāim iken meblağ-ı mezbûru kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûreden sıdk-ı makāline beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Ayasofya-i kebîr mahallesinde sâkin İbrahim b. Muharrem ve medîne-i Üsküdar’da Vâlide Sultan mahallesinde sâkin Mehmed Ağa b. Hasan li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-vâki‘ müteveffâ-yı mezbûr Macar Hasan Ağa b. Abdullah hâl-i kemâl-i sıhhatinde fevtinden bir ay mukaddem zevcem işbu müdde‘iye-i mezbûre Ümmühani bt. Abdullah zimmetinde reddi vâcib seksen guruş mehr-i müeccel deynim vardır deyü huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an ba‘s olunan Çukadâr el-Hâc Süleyman b. Abdullah ve Ahmed Çelebi b. Süleyman ile meclis-i şer‘a gelip vukū‘u üzere inhâ ve takrîr etmeğin mâ-vaka‘a kayd şüd.<br><br>Fî 15 min-Cumâdelûlâ sene 1110.<br><br>Şuhûdü’l-hâl: Hasan Efendi b. Mahmud, Mustafa Çavuş b. Ali, Hüseyin Çelebi b. Mehmed, Hüseyin Çelebi b. Hasan</p>          <br><a title="Önceki sayfa" style="text-decoration:none" href="./ayrmetin.php?idno=37512"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37514"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0712"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1112"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>