﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 258<br>Hüküm no: 266<br>Orijinal metin no: [51b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hızır b. İbrahim’in el-Hâc Mehmed b. Abdullah’a olan iki yüz filori borcunu edaya tenbih olunması</b><br><br>Tüccâr-ı zevi’l-iktidâr zümresinden bâ‘isü’l-kitâb el-Hâc Mehmed b. Abdullah nâm bevvâb-ı sultânî mahfil-i şer‘-i hatîrde Hızır b. İbrahim nâm kimesne mahzarında üzerine takrîr-i da‘vâ edip târih-i kitâbdan dört yıl mukaddem Venedik’de vekîlim olan Yakomi nâm nasrâniye teslîm etmek için merkūm Hızır’a mahmiye-i İstanbul’da Mahmud Paşa Hânı’nda mâlımdan bin üç yüz seksen kâmil filori def‘u teslîm edip ol dahi bi’t-tamâm yedimden ahz ve tesellüm etmiş idi ba‘dehû Venedik diyârına varıp meblağ-ı merkūmun bin yüz seksen filorisini merkūm Yakomi’ye teslîm edip iki yüz filorisini vermeyip mesârifine sarf ve itlâf etmişdir suâl olunup alıverilmesin taleb ederim dedikde gıbbe’s-suâl merkūm Hızır cevâbında târih-i kitâbdan dört yıl mukaddem mezbûr el-Hâc Mehmed merkūm Yakomi’ye teslîm etmek için bana ancak bin yüz seksen filori def‘ ve teslîm edip ben dahi kabz edip ve mezbûra teslîm eyledim ziyâde bir akçe ve bir habbe kabz etmedim deyü ziyâdesini inkâr edicek gıbbe’l-istişhâd udûl-i müslimînden Hobyar mahallesinden İbrahim b. Ahmed ve Kepenkci mahallesinden Mustafa b. Halil ve Mehmed Resul nâm kimesneler li-ecli’ş-şehâde hâzırûn olup fi’l-hakīka dört yıl mukaddem mezbûr el-Hâc Mehmed Mahmud Paşa Hânı’nda bizim huzûrumuzda merkūm Yakomi’ye teslîm etmek için mersûm Hızır’a bin üç yüz seksen tâmmü’l-vezn filori def‘ u teslîm edip ol dahi cümlesini bi-tamâmihî yedinden alıp kabz eyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olup mûcebiyle iki yüz filoriyi edâya tenbîh olundu.<br><br>Hurrire fî-evâili Zilka‘deti’l-harâm li-sene selâse ve selâsîn ve elf.<br><br>Şuhûdü’l-hâl: Fahrü’l-emâcid Mahmud Ağa b. ( ), İbrahim Ağa b. muhzıran-ı Anadolu, Ahmed Ağa b. Mustafa reis-i muhzırîn, Mustafa Beşe b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=39557"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39559"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o386"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>