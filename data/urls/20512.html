﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 353<br>Hüküm no: 308<br>Orijinal metin no: [87a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rus asıllı Gülistan bt. Abdullah’ın azat edildiği</b><br><br>Mahmiye-i Galata’ya tâbi‘ kasaba-i Kasımpaşa mahallâtından Küçük Piyâle Paşa mahallesi sâkinlerinden iken bundan akdem vefât eden Yahya Çelebi b. Ramazan nâm müteveffânın menziline varılıp akd-i meclis-i mutahhar olundukda zevce-i metrûkesi Emine bt. İvaz nâm hâtun meclis-i şer‘-i hatîr-i lâzimü’t-tevkīrde işbu orta boylu açık kaşlı sarı yüzlü câriye-i memlûkem olan Rûsiyyetü’l-asl râfi‘atü’l-kitâb Gülistan bt. Abdullah nâm câriye mahzarında bi’t-tav‘i’s-sâf ikrâr ve sahîh-i şer‘î ve i‘tirâf-ı sarîh-i mer‘î edip evsâf-ı mevsûfe ile mevsûfe olan mezbûre Gülistan’ı hasbeten lillâhi te‘âlâ ve taleben li merzâti Rabbihi’l-a‘lâ "men a‘taka rakabeten mü’mineten a‘takallâhu te‘âlâ bi külli uzvin minhâ uzven minhu mine’n-nâr" fehvâ-yı hadîs-i şerîfiyle âmil olup i‘tâk ve tahrîr edip silk-i mülkümden âzâd ve sâir harâir-i asliyyâta idrâc eyledim ba‘de’l-yevm mezbûre Gülistan sâir harâir-i asliyyât gibi hürre olsun uhdesinde utekā üzerinde mevâlî için sâbite olan hakk-ı velâdan gayrı hakkım ve alâkam kalmadı dedikde mukırra-i mezbûrenin ikrârını el-mukarru leha’l-merkūme Gülistan bi’l-muvâcehe tasdîk ve bi’l-müşâfehe tahkīk edicek mâ vaka‘a gıbbe’t-taleb ketb olunup işbu hurûf li ecli’l-vesîka yed-i râgıba vaz‘ ve def‘ olundu, cerâ zâlik. Ve hurrire fî gurreti Zilhicceti’ş-şerîfe li sene selâse ve hamsîn ve elf.<br><br><br>Şuhûdü’l-hâl: Hamza Ağa b. Mustafa, İbrahim b. Şaban, Ramazan b. Abdi, Şaban b. Mustafa er-Râcil, fahrü’l-eimme Mehmed Efendi b. Yusuf, Ahmed Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=20511"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20513"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o361"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>