﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 2 Numaralı Sicil (H. 966-968 / M. 1558-1561) <br>cilt: 42,&nbsp;sayfa: 267<br>Hüküm no: 548<br>Orijinal metin no: [71b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Voyvoda Hasan b. Abdullah’ın Dubniçe kazasındaki bazı emlâkini Mustafa Çavuş b. Abdullah’a sattığı</b><br><br>Yevmü’l-isneyn, fî 25 min şehri Zilhicce sene 967<br><br>Kaziyye-i Mustafa Çavuş<br><br>Vech-i tahrîr-i hurûf oldur ki<br><br>Hasan Voyvoda b. Abdullah meclis-i şer‘-i şerîfde ikrâr ve i‘tirâf edip nefs-i kazâ-i [Dubniçe’de bir tarafı] Yunus b. Abdullah mülkü ve kendi eviyle ve tarafeyni tarîk-i âmla mahdûd ve havluyu müştemil olduğu iki kerpiç eviyle ve diğer (…) fevkānî eviyle ve bir anbar ve fırınıyla ve hakk-ı şirbiyle ve bir ahırı ve odasıyla fi’l-cümle hudûdu ve hukukuyla ve kasaba-i mezbûre kurbünde Topolniçe ve Sarıyar nâm karyelerden cârî olan su ile dâir tahdîdden müstağnî iki bâb harâbe değirmenleri ve ona muttasıl bir kıt‘a bahçesi ile ve kasaba-i mezbûre sınırında vâki‘ olan dört kıt‘a çayırım ve on kıt‘a tarlam bu cümle elân zabtımda [ve] tasarrufumda olan emlâkimi işbu sâhibü hâze’l-hüccet fahrü’l-akrân Mustafa Çavuş b. Abdullah’a on iki bin nakd-i râyic fi’l-vakt fıddî-i Osmanî akçeye bey‘-i bâtla bey‘ edip teslîm-i mebî‘ ve kabz-ı semen dahi etdim dedikde mukırr-ı mezbûrun ikrâr ve kavl-i meşrûhunu mukarrun leh-i mezbûr Mustafa Çavuş vicâhen tasdîk edip talebiyle işbu vesîka ketb olunup yedine verildi ki vakt-i hâcetde ihticâc edine cerâ zâlik ve hurrire<br><br>Fî evâhiri Zilhicce min şuhûri sene seb‘a ve sittîn ve tis‘a mi’e.<br><br>Şuhûdü’l-hâl: Cafer Halîfe b. Pîr Mehmed el-mu‘allim, Süleyman Halîfe b. Ali.<br><br>Yevmü’s-sülâsâ, fi 26 min şehri Zilhicce sene 967, h[âlî]<br><br>Yevmü’l-erbi‘â, fî 27, h[âlî] </p>          <br><a title="Önceki sayfa" style="text-decoration:none" href="./ayrmetin.php?idno=10063"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10065"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk002&bsm=bsk002b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk002&bsm=bsk002o325"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>