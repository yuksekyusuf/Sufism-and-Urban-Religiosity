﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 265<br>Hüküm no: 215<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kara Mustafa Paşa Bahçesi’nde ölen Bahçıvan Kirkor’un vârislerine taksim edilen terekesi</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Topkapısı hâricinde vâki‘ Kara Mustafa Paşa Bağçesi demekle ma‘rûf bağçede mütemekkin iken bundan akdem hâlik olan bağçevân Kirkor v. Nikola nâm zimmînin verâseti vilâyet-i Rumeli’nde Premedi kazâsına tâbi‘ Ogodine karyesinde mütemekkine zevce-i metrûkesi Göle? bt. Hıristo nâm Nasrâniye ile sulbî kebîr oğulları İşbo, Nikola ve Gercisi nâm zimmîlere münhasıra olduğu şer‘an zâhir ve müteʻayyen oldukdan sonra mezbûre Göle? nâm Nasrâniye hisse-i irsiyyesini ahz u kabz ve hıfza ve kendüye îsâle vasiyy-i muhtârı olan mesfûr İşbo nâm zimmî ile mesfûrân Nikola ve Gercisi nâm zimmîler ve sâir ustalar ma‘rifetleriyle tahrîr ve takvîm olunan hâlik-i mezbûrun sebzevât ve eşcâr ve âlât-ı bostanîdir ki ber-vech-i âtî zikr olunur.<br><br>Fi’l-yevmi’s-sânî ve’l-ışrîn min-Muharremi’l-harâm sene tisʻa ve hamsîn ve mi’e ve elf.<br><br>Soğan fidanı, 8 tahta 500 akçe İsfenah, 2 tahta 400 akçe Salata, nısf tahta 60 akçe Enginar, 2 tahta 5.000 akçe Mezrû‘ şa‘îr, 2 tahta 1.500 akçe Marul, nısf tahta 750 akçe Def‘a körpe enginar, 1 tahta 250 akçe Gübre?, tahta 2.000 akçe Mağrûs eşcâr-ı mütenevviʻa, 3 300 akçe Sarımsak, nısf tahta 100 akçe Miʻde-nüvas 300 akçe Şalgam, 1 tahta 500 akçe Lahana, 1 tahta 1.150 akçe Pırasa, 7 tahta 720 akçe Bel, 3 180 akçe Çapa kebîr ve sagīr, 4 230 akçe Balta ve keser kıymeti 30 akçe Tencere semeni 75 akçe Tâbe semeni 30 akçe Pırasa tohumu semeni 30 akçe Bârgir semeni 900 akçe Hımâr semeni 480 akçe Hırdavât-ı oda 150 akçe<br><br>Cem‘an yekûn: 15.635 akçe.<br><br>[54a] Minhâ el-mesârif:<br><br>Hâlik-i mezbûrun lâşesini zîr-i hâke ilkā-i hafr için masrûf 1.000 akçe Resm-i âdî 400 akçe Kalemiye-i kâtib 12 akçe Çukadâriye ve hüddâmiye 120 akçe Muhamminiye ve sâir mesârif 315 akçe Kaydiye 30 akçe<br><br>Yekûnü’l-mesârif: 1.885 akçe.<br><br>Sahhe’l-bâkī li’t-taksîm beyne’l-verese: 13.750 akçe.<br><br>Hissetü’z-zevceti’l-mezbûre 1.718 akçe Hissetü’l-ibni’l-mezbûr 4.010 akçe Hissetü’l-ibni’l-mezbûr 4.010 akçe Hissetü’l-ibni’l-mezbûr 4.010 akçe Kesr-i bâkī 2</p>          <br><a title="Önceki sayfa" style="text-decoration:none" href="./ayrmetin.php?idno=16828"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16830"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o442"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>