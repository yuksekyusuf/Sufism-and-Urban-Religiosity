﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 395<br>Hüküm no: 388<br>Orijinal metin no: [55b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Raziye bt. Abdullah’ın satın aldığı cariyesini altı ay istihdam ettikten sonra ayıplı iddiasıyla eski sahibi Mehmed Beşe b. Ali’ye iade edemeyeceği</b><br><br>Mahmiye-i İstanbul’da esirci tâifesinden işbu bâ‘isü’l-kitâb Mehmed Beşe b. Ali meclis-i şer‘-i hatîrde mahmiye-i mezbûrede Ayasofya-i kebîr mahallesi sâkinelerinden Râziye bt. Abdullah nâm hâtun mahzarında üzerine da‘vâ ve takrîr-i kelâm edip mezbûre Râziye’ye târih-i kitâbdan sekiz ay mukaddem işbu hâzıratü bi’l-meclis Latif nâm câriyeyi uyûbdan sâlime olmak [üzere] beynimizde evsâfı ma‘lûm bir marya câriye ile otuz üç riyâlî guruşa benden iştirâ ve tesellüm ve altı ay mürûrunda câriye-i mezbûre Latif için firâşına tebevvül eder ayb-ı kadîmi vardır deyu üzerime da‘vâ ve red murâd eyledikde ben dahi bana verdiği marya câriye ile meblağ-ı mezbûr otuz üç guruşu vermek istediğimde ayb-ı mezbûr ile câriye-i mezkûreyi kabûl ve bu ana değin istihdâm etmişiken hâlâ yine nizâ‘dan hâlî değildir suâl olunup men‘ olunmak matlûbumdur dedikde gıbbe’s-suâl mezkûre Râziye vech-i muharrer üzere câriye-i mezkûre Latif’i altı ay mürûrunda ayb-i mezkûra muttali‘ oldukdan sonra kabûl ve bu ana gelince istihdâm eylediğini tâyi‘aten ikrâr ve i‘tirâf etmeğin mûcebince mezbûre Raziye bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-âşir min-Zilka‘deti’ş-şerîfe li-sene 1067.<br><br>Şühûdü’l-hâl: Osman Beşe çukadâr, İsa Bey b. Ahmed, İsmail Çelebi b. Yunus.</p>          <br><a title="Önceki sayfa" style="text-decoration:none" href="./ayrmetin.php?idno=40666"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40668"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b395"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o857"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>