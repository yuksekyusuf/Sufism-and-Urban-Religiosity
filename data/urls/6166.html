﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 336<br>Hüküm no: 412<br>Orijinal metin no: [83b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kabasakal mahallesinden Mehmed Çelebi’nin babası Mehmed Efendi’den intikal eden hissesini büyüdükten sonra vasîsi olan annesinden tamamen aldığı</b><br><br>İbrâ.<br><br>Mahmiye-i İstanbul’da Kabasakal mahallesinde sâkin iken bundan akdem vefât eden Mehmed Efendi b. Ali b. Şa‘ban’ın sulbî kebîr oğlu Mehmed Çelebi meclis-i şer‘-i şerîf-i enverde li-eb er karındaşı işbu bâ‘isü’l-vesîka Abdullah Çelebi mahzarında takrîr-i kelâm ve bast-ı merâm edip babam müteveffâ-yı mezbûrun terekesinde ber-mûceb-i defter-i kassâm karındaşım mezbûrun makbûzu olan hisse-i irsiyem ile vazîfe-i ma‘lûmemi ba‘de’l-i‘mâl cem‘ ve tahsîl eylediği altmış iki bin akçeyi beynimizde ma‘lûm âhara ferâğ olunan vakıf menzilden rub‘ hissem bedeli olan elli guruşu hâl-i sıgārımda ber-mûceb-i hüccet kıbel-i şer‘den vasîm olan vâlidem gāibetü ani’l-meclis Âişe bt. Abdullah nâm hatuna tamamen def‘ ve teslîm ol dahi ber-vech-i muharrer yedimden tamamen ahz u kabz ve bi’l-vesâye zabt ve hıfz etmeğin meblağ-ı mecmû‘-ı mezkûrdan karındaşım mezbûr Abdullah Çelebi yedinde ve zimmetinde bir akçe ve bir habbe bâkī kalmamağın husûs-ı mezkûra ve babam müteveffâ-yı mezbûrun terekesine müte‘allika âmme-i de‘âvî ve mutâlebât ve eymân ve muhâsamâtdan karındaşım mezbûr Abdullah Çelebi’yi ibrâ-i âmm-ı kātı‘u’n-nizâ‘la ibrâ ve ıskāt eyledim. Min-ba‘d karındaşı mezbûr Abdullah Çelebi ile kat‘a da‘vâ ve nizâ‘ ve husûmetim yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Muharremi’l-harâm sene [1]144.<br><br>Şuhûdü’l-hâl: İbrahim b. Abdullah, Hüseyin Efendi b. Salih, Molla Mehmed b. ( ), Mehmed Çelebi b. Veliyüddin, Hüseyin Ağa b. Abdullah, Berber Salih Çelebi, Kâtib el-Hâc Mustafa Efendi, el-Hâc Mustafa b. Ramazan, Salih b. Süleyman muhzır.</p>          <br><a title="Önceki sayfa" style="text-decoration:none" href="./ayrmetin.php?idno=6165"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6167"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>