﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 55<br>Hüküm no: 17<br>Orijinal metin no: [5b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sinop’un Çarşamba nâhiyesindeki Kutluhanı Vakfı tevliyetinin kime ait olduğunun araştırıması</b><br><br>Ma‘rûz,<br><br>İşbu arzuhâl ve derkenârlar mütâla‘a olundukda asâkir-i hâssa-i şâhâneden Mülâzım Ahmed Ağa kullarının Südde-i sa‘âdete takdîm eylediği arzuhâli mefhûmunda Sinob sancağında Çarşamba nâhiyesinde vâki‘ babası Mehmed nâm kimesne ile bâ-berât-ı âlîşân bi’l-münâsafa mütevellîsi oldukları Kutluhanı nâm-ı diğer Kerbansaray Vakfı’nın arâzî ve müsakkafât-ı sâiresinden mütevellîye âid olan öşr-i mahsûlü nâhiye-i mezbûre ahâlîsinden Öküzoğlu Mehmed b. Mustafa ve Karagülleoğlu Ömer nâm kimesneler bin iki yüz yirmi üç senesinden berü bilâ-sened ashâb-ı zirâ‘atden tegallüben ahz eylediklerinden bahisle mahâllinde ma‘rifet-i şer‘le olunması bâbında emr-i âlîşân sudûrunu istid‘â etmekle kuyûda lede’l-mürâca‘a tevliyet-i mezkûre vech-i meşrûh üzere merkūmun bâ-berât-ı âlîşân üzerlerinde olduğu Anadolu Muhâsebesi’nden derkenâr olunmağla sahib-i arzuhâl merkūmun yedinde olan fetvâ-yı şerîfeye nazar olundukda bir vakıf karye toprağında tapu ile tarlalara mutasarrıf olan kimesnelerin ber-mûceb-i emr ü defter mütevellîye verecekleri öşr-i mahsûlü Amr tegallüben ol kimesnelerden ahz ile mütevellîsi ol kimesnelerin tevkîli ve ihâleleriyle öşr-i merkūmu vakıf için Amr’dan almağa kādir olur deyü mastûr ve musarrah olmağın bu sûretde mahâllinde meclis-i şer‘-i şerîfde müfti ve bi’l-cümle ulemâ-i belde ve vücûh-ı ahâlî hazır oldukları hâlde evvelâ vakf-ı mezkûr toprağında arâzî ve müsakkafâtve sâir akārâta mutasarrıf olanlar kimler ise herbiri taraflarından mütevelliyân-ı mezbûrân Mehmed ve Ahmed’i vech-i şer‘î üzere tevkîl eylediklerinden sonra müvekkilleri olan ashâb-ı [6a] zirâ‘atin ol târihden berü beher sene mütevellîye verecekleri öşr-i mahsûlün buğday ve ecnâs ve evsâfını beyân ile tashîh-i da‘vâ olunarak mütevelliyân-ı mezbûrân Ahmed ve Mehmed ile merkūmân Öküzoğlu Mehmed ve Karagülleoğlu Ömer’i bi’l-muvâcehe gadr ve himâyeden ârî hak ve adl üzere ber-nehc-i şer‘î mürâfa‘a edip zımnında ne vechile hükm-i şer‘î lâhık olur ise ona göre iktizâsına bakılmak için emr ü fermân.<br><br>Fî 15 M sene [12]48</p>          <br><a title="Önceki sayfa" style="text-decoration:none" href="./ayrmetin.php?idno=733"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=735"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b055"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o204"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>