﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 522<br>Hüküm no: 651<br>Orijinal metin no: [124b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Efendi’nin evinden hırsızlık yaptıklarını iddia ettiği Pasdırmacı Ahmed ve Çilingir Gabril’in kötü hallerine rastlanmadığı</b><br><br>Ma‘rûz.<br><br>Sâhib-i arzuhâl Ali Efendi meclis-i şer‘de târih-i i‘lâmdan yirmi iki gün mukaddem kable’l-asr menzilim açılıp mecmû‘u yirmi beş bin beş yüz akçe kıymetli benim ve zevcem Âişe nâm hatun ile oğlum İsmail’in eşyâ-i ma‘lûmelerimiz sirka olunmağla mezbûrân Pasdırmacı Ahmed ve Çilingir Gabril mazannam olmağla mezbûrâna suâl olunması murâdımdır deyü ba‘de’d-da‘vâ ve’l-inkâr müdde‘î-i mezbûr ber-vech-i muharrer müdde‘âsını beyâna kādir olmayıp mezbûrân Pasdırmacı Ahmed ve Çilingir Gabril’e bi’t-taleb tahlîf-i şer‘î ile ba‘de’t-tahlîf mezbûrânın keyfiyet-i ahvâlleri tefahhus olunmak bâbında sâdır olan fermân-ı âlîlerine imtisâlen kıbel-i şer‘den ta‘yîn ve irsâl olunan Kâtib Hüseyin Efendi dâ‘îleri asesbaşı hasekisi olan Mehmed Beşe kulları ile mezbûr Pasdırmacı Ahmed’in sâkin olduğu Kızıltaş Mahallesi’ne varıp keyfiyet-i ahvâli mahalle-i mezbûre imâmı Ahmed Efendi ve cemâ‘atinden yirmi nefer kimesnelerden ve merkūm Çilingir Gabril zimmînin sâkin olduğu Molla Kestel Mahallesi ahâlîsinden yirmi beş nefer bî-garaz kimesnelerden her birilerinin keyfiyet-i ahvâllerini tefahhus olundukda mezbûrân kendi hâllerinde olup târih-i i‘lâma gelince bir nesnelerini görmedik deyü hüsn-i hâllerini haber verdiklerini mevlânâ-yı mezbûr mahallinde ketb ü tahrîr ve meclis-i şer‘a gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu.<br><br>Fî 26 Cumâdelâhire sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5574"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5576"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b522"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>