﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 263<br>Hüküm no: 375<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halkalı’dan Yeni Saray’a ve Eski Saray’a gelen eskiyen suyollarının tamirinde kullanılacak arabaların temini</b><br><br>Saray-ı cedîd-i âmire ve Saray-ı atîk-i maʻmûra cereyân eden mîrî Halkalı suyu demekle maʻrûf âb-ı lezîzin yolları tamirinde iʻmâl ve istihdâm içün beher kıtʻa arabanın mîrî fiyatı üzere onar para ücret-i araba binâ emîni ağa yedinden alınmak şartıyla bâ-fermân-ı âlî civâr kazâlarından tedârik ve ihrâc olunmak üzere matlûb olan kavî ve müstahkem yirmi beş kıtʻa araba-i kâvdan yirmi beş kıtʻası Çekmece-i sagīr ve tevâbiʻi ve Bâb karyelerinden tedârik ve ihrâcı iktizâ eylediğinden Ekşinoz nâm karyeden karındaşlar olan Mustafa Beşe ve Mehmed Beşe beş kıtʻa arabalar ile edâ-yı hizmet edip yüke girdikleri günden hizmetde oldukca îcâb eden ücretden mîrîsi on paradan mâʻadâ otuz para dahi ahâlî taraflarından verilmek üzere bir kıtʻası külle yevm kırkar para ücret kavliyle îcâr ve istîcâr ve târîh-i vesîka senesi Cemâziyelevveli’nin on sekizinci gününden sene-i mezbûre şehr-i Ramazani’l-mübâreki’nin on sekizinci gününe değin arabacıbaşıları mezbûrâna edâ-yı hizmet etdiklerinde eyyâm-ı maʻlûmede müstehak oldukları ücretlerinden mîrîsinden mâʻadâsı olan dört yüz elli guruşu cümle ittifâkı ve maʻrifet-i şerʻle beyne’l-ahâlî kilelerine göre tevzîʻ, beher kile başına iki yüz otuz sâğ akçe isâbet etmekle vech-i meşrûh üzere cemʻ ü tahsîl ve kabzına meʼmûrlar olan arabacıları mezbûrâna edâ ve teslîm eylemeleri içün verilen defteridir ki ber-vech-i âtî zikr olunur.<br><br>Fi’l-yevmi’s-sâlis min-Zilhicceti’ş-şerîfe li-sene sittin ve miʼe ve elf.<br><br>Çekmece-i sagīr ve tevâbiʻi karyeleridir.<br><br>Nefs-i Çekmece 4600 akçe Karye-i Terakatya? 1725 akçe Karye-i Amindos 1725 akçe Karye-i İspartukon 3335 akçe Karye-i Galatarya 2760 akçe Karye-i Ali Bey 1265 akçe Karye-i Anbarlı 1955 akçe Karye-i Ermeni 1610 akçe Karye-i Katakule 1495 akçe Karye-i Ankurye 1610 akçe Karye-i Benefşe 920 akçe Karye-i Firuz 460 akçe<br><br>Bâb mahkemesine tâbiʻ<br><br>Karye-i Makrihorya 4945 akçe Karye-i Ayastafa[n]os 4830 akçe Karye-i Ayapa 2415 akçe Karye-i Litros 4485 akçe Karye-i Halkalı 3220 akçe Karye-i Nifoz 2415 akçe Karye-i Papas 920 akçe Karye-i Kitelli 2300 akçe Karye-i Hadım Yaylağı 2300 akçe Karye-i Ali Bey 690 akçe Karye-i Ayasağa 2300 akçe Karye-i Poliçe 920 akçe<br><br>Ücret-i araba ve ücret-i tahsildâriyesi ile bâlâda tevzîʻ olunan cemʻan elli altı bin iki yüz akçe olduğu bu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=17327"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17329"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o731"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>