﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 206<br>Hüküm no: 220<br>Orijinal metin no: [40a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın vefat eden Mehmed’den aldığı parayı varislerine iade etmesi</b><br><br>Ma‘rûz,<br><br>Müteveffâ Mehmed b. Ahmed’in verâseti zevce-i metrûkesi Fâtıma bt. Ali ile sulbî kebîr oğlu Mehmed ve sulbî sagīr oğlu İbrahim ve sulbiye sagīre kızı diğer Fâtıma’ya inhisârı tahakkukundan sonra derûn-ı arzuhâlde mezkûrü’l-ism Mustafa Ağa b. Ahmed mahfil-i şer‘iyyâtda kendiden asıl ve sagīrân-ı mezbûrânın vâlideleri ve tesviye-i umûrlarına vasîleri olup zâtı ta‘rîf-i şer‘î ile mu‘arrefe olan mezbûre Fâtıma ve sâhib-i arzuhâl mezbûr Mehmed mahzarlarında bin yüz altmış sekiz senesi Recebi’nin on beşinci günü Kütahya sancağında İpsili nâhiyesinde bâ-berât-ı âlî mutasarrıf olduğum Güderlü nâm-ı diğer Mahmudlu nâm karye ve gayrıdan beş bin altı yüz akçe timârımı mûrisleri müteveffâ-yı mezbûr Mehmed’e hayatında üç yüz yirmi guruş bedel mukābelesinde ferâğ ve kasr-ı yed edip müteveffâ-yı mezbûr Mehmed bedel-i ferâğ olan üç yüz yirmi guruşu bana def‘ ü teslîm ve aynı yedimde mevcûd iken meblağ-ı mezkûrdan benim zimmetimi ibrâ eyledikden sonra ben meblağ-ı mezkûrun aynını müteveffâ-yı mezbûr Mehmed’e karz olmak üzere verip karz unvânıyla deyn temessükünü ba‘de’l-ahz meblağ-ı mezkûrdan iki yüz otuz yedi buçuk guruş on parasını müteveffâ-yı mezbûr Mehmed hayatında ceste ceste bana teslîm ben dahi ahzetmiş idim. Bâkī kalan kırk guruş on parayı müdde‘î-i mezbûrûnun vaz‘-ı yed eyledikleri tereke-i müteveffâ-yı mezbûrdan taleb ederim deyü da‘vâ ve mezbûrân Fâtıma ve Mehmed bi’l-asâle ve bi’l-vesâye cevâblarında müdde‘î-i mezbûrun ber-vech-i muharrer müdde‘âsını ikrâr lâkin timâr-ı mezkûr bî-hâsıl olmağla mûrisimiz müteveffâ-yı mezbûr vaz‘-ı yed etmeyip müdde‘î-i mezbûrun kasr-ı yed-i meşrûhu üzere mûrisimiz müteveffâ-yı mezbûrun yedinden bi-gayr-ı hakkın me’hûzu olan iki yüz otuz yedi buçuk guruş on parayı mezbûr Mustafa Ağa’dan istirdâd ederiz dediklerinde müdde‘î-i mezbûr Mustafa Ağa’nın takrîr-i meşrûhu üzere mebâliğ-i mezbûrun aynından müteveffâ-yı mezbûrun ibrâsı sahîh olmayıp mebâliğ-i mezkûr iki yüz otuz yedi buçuk guruş üç parayı müteveffâ-yı mezbûr Mehmed bi-gayr-ı hakkın ahzetmeğin mezbûr Mustafa Ağa meblağ-ı bâkī-i mezbûr [40b] kırk guruş on para mutâlebesiyle bî-vech mu‘ârazadan ba‘de’l-men‘ alâ-mûcibi i‘tirâfihî meblağ-ı mezkûr iki yüz otuz yedi buçuk guruş on parayı verese-i mezkûreye red ve teslîme mezbûr Mustafa Ağa’ya tenbîh olunduğu huzûr-ı âlîlerine i‘lâm olundu.<br><br>Fî 15 Şevvâli’l-mükerrem sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42325"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42327"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>