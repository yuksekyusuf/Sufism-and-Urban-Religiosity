﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 208<br>Hüküm no: 151<br>Orijinal metin no: [51a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Çelebi b. Abdullah’ın, boş arsasını Hatice Sultan’ın baltacılarından İbrahim Ağa b. Hüseyin’e sattığı</b><br><br>Husûs-ı âti’l-beyânın mahâllinde ketb ü tahrîri içün savb-ı şer‘-i enverden Mevlânâ Ahmed Efendi b. Mustafa Efendi irsâl olunup ol dahi medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Fethi Çelebi mahallesinde vâki‘ İmâm el-Hâc Mehmed Efendi’nin ta‘lîm-i sıbyân eylediği mektebe varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde mahmiye-i İstanbul’da ( ) sâkin Süleyman Çelebi b. Abdullah meclis-i ma‘kūd-ı mezkûrda hazret-i Hadîce Sultân -dâmet ismetühâ-nın teberdârlarından işbu râfi‘u’l-kitâb el-Hâc İbrahim Ağa b. Hüseyin mahzarında ikrâr ve takrîr-i kelâm edüp medîne-i mezbûrede Fethi Çelebi mahallesinde vâki‘ bir tarafdan vakıf bahçe ve bir tarafdan Kurşuncu Mustafa Çelebi menzili ve iki tarafdan müşteri-i mezbûr <<İbrahim Çelebi menzili derûnunda>> mezbûr el-Hâc İbrahim Ağa menzili derûnunda tahmînen altmış zirâ‘ arsa-i hâliyeyi tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ile mezbûr <<Süleyman Çelebi’ye yirmi İbrahim>> el-Hâc İbrahim Ağa’ya yirmi guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr yirmi guruşu mezbûr el-Hâc İbrahim Ağa yedinden tamamen ahz u kabz eyledim; ba‘de’l-yevm arsa-i mahdûd-ı mezkûrda benim vechen mine’l-vücûh <<ve sebeben mine’l-esbâb>> alâka ve medhalim kalmayıp mezbûr el-Hâc İbrahim Ağa’nın mülk-i müşterâsı ve hakk-ı sırfı olmuşdur; keyfe mâ yeşâ ve hasbemâ yehtâr mutasarrıf olsun dedikde gıbbe’t-tasdîkı’ş-şer‘î vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr Yakub Çelebi ve Muhzır es-Seyyid Mehmed ile meclis-i şer‘a gelüp her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-işrîn min-Cemâziyelâhir li-seneti semân ve erba‘în ve miete ve elf.<br><br>Şuhûdü’l-hâl: el-Hâc Mehmed Efendi b. İbrahim, Mehmed Çelebi b. Hasan, Ali Çelebi b. Ahmed, Mehmed Çelebi [b.] Mustafa, İmâm Mehmed Efendi b. İbrahim Teber[d]âr, Teberdâr Mehmed Ağa b. Mustafa, Molla Hüseyin b. el-müezzin, Musa Odabaşı b. Veyis, el-Hâc Mustafa b. Bayram.</p>          <br><a title="Önceki sayfa" style="text-decoration:none" href="./ayrmetin.php?idno=16521"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16523"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o353"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>