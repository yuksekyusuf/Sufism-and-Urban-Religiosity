﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 311<br>Hüküm no: 212<br>Orijinal metin no: [69b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ferayi v. Yani ile kızı Susanna bt. Ferayi’nin müştereken sahibi oldukları evin pencerelerini kapatacak şekilde çatı yaptıran komşuları Londari’nin men edilmesi</b><br><br>Husûs-ı âti’z-zikrin mahâllinde ketb ve tahrîri içün sâdır olan fermân-ı şerîfe imtisâlen savb-ı şer‘den memûren irsâl olunan İbrahim Efendi b. Mehmed el-Hamîdî hâssa mi‘mârlarından Üstâd Ali Halîfe b. Abdullah ve zeyl-i kitâbda muharrerü’l-esâmî Müslimîn ile mahmiye-i İstanbul’da Edirne kapısı kurbünde Ali Paşa-yı atîk mahallesinde vâki‘ lede’l-ahâlî ve’l-cîrân ma‘lûmü’l-hudûd Susanna bt. Ferayi nâm nasrâniye ile babası Ferayi v. Yani nâm zimmînin ale’l-iştirâk silk-i mülklerinde münselik olan menzillerine varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf eyledikde mezbûr[e] Susanna asâleten ve mezbûr Papa Karali nâm zimmî tarafından husûs-ı âti’l-beyâna vekîl olduğu Paskal v. Yorgaki ve Yorgaki v. Yuvan nâm zimmîler şehâdetleriyle şer‘an sâbit olan Roskoli v. Yani vekâleten meclis-i ma‘kūd-ı mezbûrda câr-ı mülâsıkı Londari v. Niko nâm zimmî muvâcehesinde her biri üzerine da‘vâ ve takrîr-i kelâm edip mezbûr Londari bizim mülk menzilimizin işbu ikinci tabakada vâki‘ odamızın kadîmî olan bir aded penceresini ve üç aded duvar camlarını sed edip tahta-pûşi üzerine müceddeden bir oda binâ etmek murâd edip mu‘âyene olunan işbu sakf ihdâs etmeğin bizim odamızın zıyâsını giderüp karanlıktan hiçbir amele mecâl muhâl olup zarar fâhiş olmağla ba‘de’l-mu‘âyene suâl olunup zarar-ı şer‘îsi def‘ olunmak matlûbumdur dedikde kazıyye minvâl-i muharrer üzere olduğu ba‘de’l-mu‘âyene ve’l-müşâhede suâl olundukda mezbûr Londari cevâbında ber-vech-i muharrer pencereyi ve üç aded mezbûrânın mülk menzillerinin ikinci tabakada vâki‘ odalarının camlarını sed edip kendi menzilinin tahta-pûşi üzerine mârrü’z-zikr sakf ihdâs etdiğini ikrâr, ber-vech-i muharrer zıyâsına mâni‘ olduğunu inkâr edicek mi‘mâr -ı mezbûr muslihûn-ı mezkûrûn, ber-vech-i muharrer nazar etdiklerinde fi’l-hakīka mezbûrânın odasının üç aded camlarını ve bir aded penceresini mezbûr Londari sed edip üzerine sakf ihdâs etmekle oda-i mezbûrenin ziyâsını giderüp karanlık olup bir vechile amele mecâl muhâl olup zarar [70a] fâhiş olduğunu alâ tarîkı’ş-şehâde haber vermeleriyle lede’ş-şer‘-i’l-enver zarar fâhiş olduğu şer‘an müte‘yyin ber-vech-i muharrer ziyâsına mâni‘ olmayıp zarar-ı şer‘îsini def‘a mezbûr Londari’ye [tenbih ile] mevlânâ-yı mezbûr mahâllinde ketb ve tahrîr ba‘dehû ma‘an ba‘s olunan Ali b. Bali ve Mehmed b. Mehmed ile meclis-i şer‘-i şerîfe gelip alâ vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Şevvali’l-mükerrem sene [1]107<br><br>Şuhûdü’l-hâl: İmâm İbrahim Efendi b. Ali, Abdurrahman Efendi b. Mehmed Efendi, İbrahim Çelebi b. Mehmed, İsmail Efendi b. Abdurrahman, Mehmed Çelebi b. Dilaver.</p>          <br><a title="Önceki sayfa" style="text-decoration:none" href="./ayrmetin.php?idno=28627"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28629"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o846"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>