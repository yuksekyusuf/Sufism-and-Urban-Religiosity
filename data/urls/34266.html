﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 124<br>Hüküm no: 88<br>Orijinal metin no: [17a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Hüseyin ve ortaklarının uhdelerinde bulunan gedik hisselerini Simyon ve Zaharya’ya sattıkları</b><br><br>Bakkāl<br><br>Kaydı ihrâc-şüd Fî 29 Muharrem sene 1280<br><br>Mahmiye-i İstanbul’da Avratpazarı kurbünde Cerrâhpaşa mahallesinde sâkin bakkāl esnâfından es-Seyyid Hüseyin b. es-Seyyid İbrahim nâm kimesne ile vilâyet-i Anadolu’da Nevşehir ma‘a Ürgüp kasabasında mütemekkin Bakkāl Eftim v. Vasil nâm zimmînin sulbî kebîr oğlu ve tarafından husûs-ı âti’l-beyânda vekîl olduğu Nikola v. Dimitri ve Bakkāl İstavri v. Luka nâm zimmîler şehâdetleriyle ber-nehc-i şer‘î sâbit olan Lefter nâm zimmî ve yine kasaba-i mezkûrede mütemekkin Bakkāl Yani v. Mosail nâm zimmî tarafından husûs-ı âti’z-zikrde vekîl olduğu şâhidân-ı mersûmân şehâdetleriyle ber-nehc-i şer‘î sâbit olan diğer İstavri v. İstirat[i] nâm zimmîden her biri meclis-i şer‘-i münîrde yine esnâf-ı mersûmeden işbu hâmiliyyü’r-rakīm Simyon v. Apostol ve Zaharya v. Luka nâm zimmîler muvâcehelerinde bi’l-asâle ve bi’l-vekâle ikrâr-ı tâm ve takrîr-i kelâm edip mahmiye-i mezbûre hısnı ebvâbından Kumkapı dâhilinde Nişancı Atîk Mehmed Paşa Hamamı ittisâlinde kâin İbrahim Ağa dükkânı denmekle arîf bir bâb bakkāl dükkânı ve ona merbût bir bâb mağaza derûnlarında mevcûde beyne’l-esnâf gedik ta‘bîr olunur âlât-ı lâzıme-i ma‘lûmelerin yüz yirmişer sehm i‘tibârıyla otuz sehmi merkūm es-Seyyid Hüseyin benim ve altmış sehmi vekîl-i mersûm Lefter zimmî babam ve müvekkilim mersûm Eftim zimmînin ve otuz sehmi vekîl-i mersûm diğer İstavri zimmî müvekkilim mesfûr Yani zimmînin akd-i âti’z-zikrin sudûruna değin bâ-hüccet-i şer‘iye yedlerimizde mülkümüz olmağla biz gedik-i mezkûrlardan hisse-i mezkûreleri tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mersûmân Simyon ve Zaharya zimmîlere ale’l-iştirâki’s-seviyy sekiz yüz guruşa bi’l-asâle ve bi’l-vekâle bey‘ ü temlîk ve teslîm eylediğimizde onlar dahi ber-minvâl-i muharrer iştirâken iştirâ ve temellük ve tesellüm ve kabz ve kabûl eylediklerinden sonra semeni olan meblağ-ı mezkûr sekiz yüz guruşu mersûmân bize tamâmen def‘ ü teslîm ve biz dahi yedlerinden bi’l-asâle ve bi’l-vekâle ahz u kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ ve iskāt eyledik fî-mâ ba‘d gedik-i mezkûrda merkūm es-Seyyid Hüseyin benim ve vekîlân-ı mesfûrân dahi müvekkillerimiz mersûmânın aslâ ve kat‘â alâka ve medhallerimiz kalmayıp müşteriyân-ı mersûmân Simyon ve Zaharya zimmîlerin iştirâken mülk-i müşterâları ve hakk-ı sırfları olmuşdur dediklerinde gıbbe’t-tasâduki’ş-şer‘î [mâ vaka‘a bi’t-taleb ketb olundu]<br><br>Fî 15 Za sene 1246<br><br>Şuhûdü’l-hâl: Eş-şâhidûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=34265"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34267"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o547"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>