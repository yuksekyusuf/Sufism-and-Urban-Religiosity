﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 446<br>Hüküm no: 446<br>Orijinal metin no: [82a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Soğancı Mehmed Ağa’nın varislerinin, Hasan Bey’le soğancı dükkânı ticaretinden olan miras hisselerini teslim alıp zimmet ibrası yaptıkları</b><br><br>Soğancı ibrâsı<br><br>Mahmiye-i İslambol’da Çırçır kurbünde Molla Zeyrek mahallesi ahâlîsinden ve Odunkapısı hâricinde vâki‘ soğancı esnâfından olup Mekke-i mükerreme-kerremaha’llâhu ilâ-yevmi’l-kıyâme-de mücâviren sâkin iken bin iki yüz kırk altı senesi şehr-i Ramazani’l-mübâreki’nde vefât eden el-Hâc Mehmed Ağa b. Ahmed b. Hasan’ın verâseti Mekke-i mükerreme’de sâkine zevcesi Hacce Kerime Hatun ile İstanbul’da sâkinler sulbiye kebîre kızı Hasibe ve li-ebeveyn er karındaşı Hasan Bey ve li-ebeveyn kız karındaşları Âişe ve Havva’ya münhasıra ve mesele-i mîrâsları otuz iki sehmden olup sihâm-ı mezbûreden dört sehmi zevce-i mezbûreye ve on altı sehmi bint-i merkūmeye ve altı sehmi ah-ı merkūm Hasan Bey’e ve üçer sehmden altı sehmi uhtân-ı merkūmetân Âişe ve Havva’ya isâbeti tahakkukundan sonra verese-i mezbûrûndan bint-i merkūme Hasibe ve uhtân-ı merkūmetân Âişe ve Havva hatunlardan merkūme Hasibe’nin zevci ve taraflarından husûs-ı âti’l-beyânda vekîlleri olduğu zâtlarını ârifân es-Seyyid el-Hâc Osman Ağa b. Ali ve Hafız Mehmed Ağa b. Ahmed nâm şâhideyn-i mu‘addileyn şehâdetleriyle sâbit olan Soğancı Ali Ağa b. Mehmed meclis-i şer‘-i şerîf-i enverde işbu bâ‘isü’l-kitâb merkūm Hasan Bey mahzarında bi’l-vekâle ikrâr-ı tâm ve takrîr-i kelâm edip [82b] müteveffâ-yı merkūm el-Hâc Mehmed Ağa hayatında karındaşı merkūm Hasan Bey ile mârru’z-zikr Odunkapısı hâricinde Kabasakal dükkânı ittisâlinde kâin Sarı Osman dükkânı denmekle şehîr bir bâb soğancı dükkânının gediğinde ve dükkân-ı mezkûrun ticâretinde vefâtına değin müddet-i ma‘lûmeden beri şerîkler <<olup>> olmak mülâbesesiyle işbu târîh-i vesîkadan bir ay mukaddem müddet-i mezkûrede beynlerinde cereyân eden ahz ü i‘tâlarının hesâblarını esnâfımız ma‘rifetleriyle yegān yegān sahîhan rü’yet eylediğimizde müteveffâ-yı merkūmun karındaşı ve şerîki mezbûr Hasan Bey zimmetinde gerek re’s-i mâl ve gerek fâide-i hâsıladan zuhûr eden ma‘lûmü’l-mikdârdan tashîh meseleleri üzere zevcem ve müvekkilem merkūmenin hisse-i irsiyesi ve alacağı olan sekiz bin beş yüz guruş ve kız karındaşları müvekkilelerim mezbûretânın hisselerine isâbet eden ikişer bin guruşdan cem‘an dört bin guruş ki min-haysü’l-mecmû‘ on iki bin beş yüz guruşu merkūm Hasan Bey bana tamâmen def‘ ü teslîm ben dahi yedinden bi’l-vekâle ahz u kabz edip fîmâ-ba‘d dükkân-ı mezkûrun gediğinden mâ‘adâ bi’l-cümle mîrâs ve şirket husûslarına ve hesâb-ı mezkûrda galat vukū‘ına ve târîh-i kitâba gelince beynlerinde cârî ahz ü i‘tâ ve mu‘âmelât-ı şettâya <<ve hukūk>> ve sâir ma‘lûm ve mechûl cemî‘ hukūk-ı şer‘iyyeye müte‘allika âmme-i de‘âvî ve kâffe-i mutâlebâtdan tarafeynden her birimiz âharın zimmetini ibrâ-i âmm-ı sahîh-i şer‘î ile bi’l-asâle ve bi’l-vekâle ibrâ ve iskāt ve her birimiz ber-minvâl-i meşrûh âharın ibrâsını asâleten ve vekâleten kabûl eyledik dedikde mukırr-ı vekîl-i merkūm Ali Ağa’yı bi’l-vekâle sâdır olan cemî‘ kelimât-ı meşrûhasında merkūm Hasan Bey vicâhen tahkīk ve şifâhen tasdîk etmeğin mâ-vaka‘a [bi’t-taleb ketb olundu]<br><br>Fî 19 Z sene 1247<br><br>Şuhûdü’l-hâl: Kethüdâ Ömer Ağa, Şişman Hasan Ağa, Mütevellî Mustafa Ağa, Kara Hafız Ahmed Ağa, el-Hâc Hasan Ağa, Yiğitbaşı Hasan Ağa, Kavaklızâde Hafız Mehmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=34623"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34625"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b446"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o482"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>