﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 97<br>Hüküm no: 58<br>Orijinal metin no: [23a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Mustafa’nın Barla kasabasındaki tarla ve bağ hissesini Seyyid Süleyman b. Mehmed’e satması</b><br><br>150 guruş emlâk mübâya‘ası<br><br>Medîne-i Üsküdar’da sâkin Mustafa b. Mustafa meclis-i şer‘-i şerîf-i enverde işbu bâ‘isü’l-vesîka es-Seyyid Süleyman b. Mehmed mahzarında ikrâr-ı tam ve takrîr-i kelâm edip vilâyet-i Anadolu’da Isparta sancağında Barla kasabasında vâki‘ herbiri ma‘lûmü’l-hudûd üç kıt‘a bağ ve ma‘lûmü’l-hudûd bir kıt‘a bostan yeri yirmi dört sehm i‘tibârıyla altı sehmi benim ve on sekiz sehmi müşteri-yi merkūmun yedimizde mülkümüz olmağla ben emlâk-ı muharrere-i mezkûrede ber-vech-i muharrer mâlik olduğum altı sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūm es-Seyyid Süleyman’a yüz elli guruşa bey‘ ü temlik ve mahâllinde kabza tarafımdan merkūmu taslît eylediğimde ol dahi ber-vech-i muharrer iştirâ vetemellük ve kabûl eyledikdensonra semeni olan meblağ-ı mezbûr yüz elli guruşu müşteri-yi merkūm bana def‘ ü teslîm ben dahi yedinden tamamen ahz ü kabz eyledim. Fîmâ ba‘d emlâk-ı muharrere-i mezkûrenin mecmû‘u mezbûr es-Seyyid Süleyman’ın mülk-i mahzı ve hakk-ı sırfı olup benim kat‘a alâka ve medhalim kalmamışdır dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 22 S sene [1]242<br><br>Şühûdü’l-hâl: Muhzır emîn Çelebi, Muhzır Fettah Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>