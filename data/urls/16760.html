﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 196<br>Hüküm no: 146<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mangalya bt. Yanaki’nin evini kızkardeşi Feringo bt. Yanaki’ye satması</b><br><br>Husûs-ı âti’l-beyânın mahallinde ketb u tahrîri için savb-ı şer‘-i enverden Mevlânâ Ahmed Efendi b. Mustafa Efendi irsâl olunup ol dahi Havâss-ı Refîʻa kazâsına tâbi‘ Litros karyesinde mütemekkine Feringo? bt. Yanaki nâm Nasrâniye’nin menziline varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde karye-i mezbûrede mütemekkine olup şahsı ta‘rîf-i şer‘î ile muʻarrafe olan Mangalya bt. Yanaki nâm Nasrâniye meclis-i ma‘kūd-ı mezkûrda kız karındaşı işbu râfiʻatü’s-sifr mezbûr Feringo bt. Yanaki nâm Nasrâniye muvâcehesinde ikrâr-ı tâm ve takrîr-i kelâm edip karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât bir bâb fevkānî oda ve tahtında ahırı muhtevî mülk menzilimi cemî‘ tevâbiʻ ve levâhıkıyla tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile kız karındaşım mesfûr Feringo nâm Nasrâniye’ye doksan guruşa beyʻ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl ve kabz eylediğinden sonra semeni olan meblağ-ı mezbûr doksan guruşu kız karındaşım mesfûre Feringo nâm Nasrâniye yedinden bi’t-tamam ahz u kabz eyledim, baʻde’l-yevm menzil-i mezkûr kız karındaşım mesfûr Feringo nâm Nasrâniye’nin mülk-i müşterâsı ve hakk-ı sırfı olmuşdur, mutasarrıf olsun dedikde gıbbe’t-tasdîki’ş-şer‘î vâki‘ hâli mevlânâ-yı mezbûr mahallinde ketb u tahrîr, ba‘dehû ma‘an baʻs olunan ümenâ-i şer‘den Çukadâr Ahmed Ağa b. Hamdi Mehmed ve Muhzır es-Seyyid Mehmed b. es-Seyyid Mustafa ile meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Şevvâli’l-mükerrem sene semân ve hamsîn ve mi’e ve elf.<br><br>Şuhûdü’l-hâl: Yusuf Bölükbaşı b. Hüseyin, Ahmed Ağa [b.] Hamdi Mehmed, es-Seyyid Ahmed [b.] es-Seyyid Mehmed, Hüseyin Çelebi b. Mehmed, Mehmed Çelebi b. Abdullah.<br><br>Acı Zafiri v. Miho v. Dükkâncı Nasko, Gogo v. ( ).</p>          <br><a title="Önceki sayfa" style="text-decoration:none" href="./ayrmetin.php?idno=16759"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16761"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>