﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 88<br>Hüküm no: 49<br>Orijinal metin no: [29-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kaltakçı Mustafa’nın vefatıyla küçük çocukları Ahmed Rıfat ve Hatice’ye intikal eden ev arsası hisselerinin satışına izin verilmesi</b><br><br>İbrahim, izin: 1 kıt‘a<br><br>Numara: 245, 15 guruş<br><br>Mahmiye-i İstanbul’da Karagümrüğü kurbünde Debbâğzâde mahallesinde sâkin iken bundan akdem vefât eden Kaltakçı Mustafa Ağa b. Mustafa’nın sulbî sagīr oğlu Ahmed Rifat ve sulbiye sagīre kızı Hadice’nin vâlideleri ve tesviye-i emrlerine vasîyy-i mansûbeleri olup zâtı ta‘rîf-i şer‘î ile mu‘arrefe olan işbu bâ‘isetü’l-vesîka Âişe Hanım bt. Abdullah m. bi’l-vesâye takrîr-i kelâm edüp nezâret-i Evkāf-ı Hümâyûn’a mülhak evkāfdan merhûm el-Hâc İskender Bey Vakfı musakkafâtından mahalle-i mezbûrede Yeniçeşme caddesinde yetmiş altı numara ile murakkam ma‘lûmü’l-hudûd yevmî iki akçe icâre-i müeccelelü bir kıt‘a menzil arsası müteveffâ-yı mezbûrun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīrân-ı mezbûrân ile sulbî kebîr oğlu Hafız Mehmed Efendi ve sulbiye kebîre kızı Hürmüz Hanım’a hasbe’l-âde irbâ‘an ba‘de’l-intikāl bint-i kebîre-i mezbûre Hürmüz Hanım dahi mu‘ahharan bilâ-veled fevtiyle arsa-i mezkûrede olan rub‘ hisse-i şâyi‘ası mahlûl ve cânib-i vakfa âid ve râci‘ olup ve kebîr-i mezbûr Hafız Mehmed Efendi arsa-i mezkûrede olan rub‘ hisse-i şâyi‘asını âhara ferâğ edeceğinden sagīrân-ı mezbûrânın babaları müteveffâ-yı mezbûrdan [30] mevrûs mâlları kalîl olup nafaka ve kisveye dahi eşedd-i ihtiyâcı olmağla sagīrân-ı mezbûrânın arsa-i mezkûrede olan iki rub‘ hisse-i şâyi‘aları kebîr-i mezbûr Hafız Mehmed Efendi’nin hissesiyle ma‘an bedel-i misliyle âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīrân-ı mezbûrân haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Üçüncü Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı mezbûrânın arsa-i mezkûrede olan iki rub‘ hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla bin guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 25 Za sene [1]300<br><br>Şühûdü’l-hâl: Benlizâde Mekteb Halîfesi es-Seyyid Mehmed Tevfik Efendi b. Mustafa, Doktorhâne ketebesinden Hafız İsmail Efendi b. Abdullah ve gayruhum.<br><br>Derûn-ı hüccetde bast ü beyân olunduğu üzere vasîyy-i mezbûre Âişe Hanım sagīrân-ı mezbûrânın arsa-i mezkûrede olan iki rub‘ hisse-i şâyi‘alarını bedel-i misli idiği mütehakkık olan lira-yı Osmânî yüz guruş hesâbıyla bin guruş mukābelesinde Muhzır Osman Ağa b. Mustafa’ya ol dahi der-akab meblağ-ı merkūm mukābelesinde vasîyy-i mezbûre Âişe Hanım’a ba‘de’l-ferâğ vasîyy-i mezbûre Âişe Hanım sagīrân-ı mezbûrânın müşterek mallarından ve li-ecli’l-idâne vasî nasb olunan mezbûr Osman Ağa yedinden istidâne ve kabz ve umûruna sarfla istihlâk eylediği lira-yı Osmânî yüz guruş hesâbıyla bin guruş deyni mukābelesinde arsa-i mezkûrenin iki rub‘ hissesiyle ma‘an tefevvüz edeceği diğer rub‘ hisse ki cem‘an üç rub‘ hisse arsa-i mezkûru sagīrân-ı mezbûrâna vefâen ferâğ ve tefvîz edeceğinden ol-vechile ferâğları icrâ ve senedâtı i‘tâ olunmak üzere işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=11966"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11968"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o355"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>