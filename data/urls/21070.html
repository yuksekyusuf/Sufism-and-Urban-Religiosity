﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 67<br>Hüküm no: 6<br>Orijinal metin no: [2a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ali Beşe’nin terekesinin tahsili ve varislere teslimine vasî tayin edilen Hüseyin’in, Mehmed Çelebi’den terekeyi tahsil eylediği</b><br><br>Mahmiye-i Galata muzâfâtından kasaba-i Kasımpaşaˈda Yeldeğirmeni mahallesinden olup vilâyet-i Rumeliˈnde kasaba-i Kiliˈde ticâret üzre iken bundan akdem vefât eden Ali Beşe b. Hacıˈnın verâseti zevce-i metrûkesi Havva bt. el-Hâc Hüseyin ile vâlidesi Sâliha bt. Aliˈye ve sulbî sagīr oğlu Aliˈye münhasır olduğu şer‘an zâhir ve müte‘ayyin oldukdan sonra sagīr-i mezbûrun tesviye-i umûruna min-kıbeliˈş-şer‘iˈl-mergūb mansûb vasîsi ve merkūmetân Havva ve Sâliha taraflarından zikri câ’î husûsu ikrâra vekîlleri olup Hızır Beşe b. Oruç ve Rasûl Beşe b. Mehmed şehâdetleriyle şer‘an vekâleti sâbite olan el-Hâc Hüseyin b. Ali meclis-i şer‘-i hatîrde zikri âtî terekeye vâzi‘uˈl-yed olan bâ‘isüˈl-vesîka Mehmed Çelebi b. Hüseyin mahzarında vesâyeten ve vekâleten ikrâr ve takrîr-i kelâm edip müteveffâ-yı mezbûr hayatında zikrolunan Kili kasabasında mezbûr Mehmed Çelebiˈyi bi-emrillâhi te‘âlâ vefâtından sonra terekeyi kabz ve vereseye îsâl eyle deyü vasî-i muhtâr nasb ve ta‘yîn olduğu ba‘deˈl-kabûl vefât edip terekesini [2b] ma‘rifet-i şer‘le Kili kasabasında semen-i misillerine bey‘ ve semenlerinden techîz ve tekfîn vesâir mesârif-i lâzımesine harc ü sarfdan sonra yedinde bâkī kalan ber-mûceb-i defter-i kassâm seksen dört buçuk esedî guruşu merkūm Mehmed Çelebi biˈl-vesâye getirip bana teslîm etmekle ben dahi vesâyeten ve vekâleten meblağ-ı mezbûru mezkûr Mehmed Çelebi yedinden biˈt-tamam veˈl-kemâl alıp kabz eyledim min-ba‘d müteveffâ-yı mezbûrun terekesine müte‘allik merkūm Mehmed Çelebi yedinde bir akçe ve bir habbe bâkī kalmadı dedikde gıbbeˈt-tasdîkiˈl-mu‘teber mâ vaka‘a biˈt-taleb ketb olundu.<br><br>Fiˈl-işrîn min-Zilhiccetiˈş-şerîfe li-sene selâse ve semânîn ve elf.<br><br>Şuhûdüˈl-hâl: Mâ-sebak</p>          <br><a title="Önceki sayfa" style="text-decoration:none" href="./ayrmetin.php?idno=21069"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21071"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b067"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1026"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>