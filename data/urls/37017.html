﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 155<br>Hüküm no: 73<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun’un vefat eden kocası Camcı Hüseyin’deki mehir bedelinin terekeden ödenmesi</b><br><br>Mahmiye-i İstanbul’da Çinilihamam kurbünde sâkin iken düyûnu terekesinden ezyed olduğu hâlde vefât eden Camcı es-Seyyid Hüseyin Çelebi b. es-Seyyid Veli’nin zevce-i menkûha-i metrûkesi olup zâtı es-Seyyid Musa Çelebi b. es-Seyyid Mahmud ve Kadri Beşe b. Abdülfettah ta‘rîfleriyle mu‘arrefe olan bâ‘isetü’l-kitâb Emine bt. el-Hâc Hasan mahfil-i kazâda müteveffâ-yı mezbûrun vasiyy-i muhtârı olmağla terekesine vaz‘-ı yed eden es-Seyyid Mehmed Çelebi b. es-Seyyid Ahmed mahzarında üzerine da‘vâ ve takrîr-i kelâm edip müteveffâ-yı mezbûr hayâtında târîh-i kitâbdan on üç sene mukaddem yüz guruş mehr-i müeccel tesmiyesiyle huzûr-ı Müslimînde beni tezevvüc ve kabûl edip akd-i nikâh beynimizde kāim iken meblağ-ı merkūmu kable’l-edâ fevt olmağla tereke-i kāsırasından taleb ederim suâl olunsun dedikde gıbbe’s-suâl vasiyy-i mezbûr cevâbında terekesine vech-i muharrer üzere vaz‘-ı yedini ikrâr ve müdde‘iye-i mezbûrenin müdde‘âsını inkâr edicek müdde‘iye-i mezbûreden müdde‘âsına beyyine taleb olundukda udûl-ı Müslimînden mahmiye-i mezbûrede Cebecibaşı mahallesinde sâkin mezbûr Kadri Beşe ve es-Seyyid Musa Çelebi li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr es-Seyyid Hüseyin Çelebi b. es-Seyyid Veli b. es-Seyyid Mahmud hayâtında târîh-i merkūmda işbu müdde‘iye-i mezbûreyi yüz guruş mehr-i müeccel tesmiyesiyle huzûrumuzda tezevvüc ve kabûl edip akd-i nikâh beynlerinde kāim iken vefât eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hükm mâ-vaka‘a kayd-şüd.<br><br>Fî 12 Muharrem sene 1110<br><br>Şuhûdü’l-hâl: Mukayyid Mustafa Efendi b. Mehmed, Kara Mehmed b. Hüseyin, Hüseyin Çelebi b. Mehmed, Ahmed Çelebi b. Süleyman, İbrahim Beşe b. Musa, es-Seyyid Abdullah Efendi İbâdzâde.</p>          <br><a title="Önceki sayfa" style="text-decoration:none" href="./ayrmetin.php?idno=37016"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37018"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1222"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>