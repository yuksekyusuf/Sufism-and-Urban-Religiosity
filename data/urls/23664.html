﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 321<br>Hüküm no: 436<br>Orijinal metin no: [244-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âişe bt. Ahmed’in kocası tarafından iki talâk ile boşandığı, ama üç talâkın gerçekleşmediği</b><br><br>Budur ki Havâss-ı aliyye muzâfâtından Kağıthâne nâm karye sâkinlerinden Âişe bt. Ahmed nâm hâtunun tarafından nehc-i şer‘î üzre husûs-ı âti’l-beyâna vekâleti sâbite olan Mehmed Çelebi b. Ömer nâm kimesne meclis-i şer‘-i şerîf-i lâzımü’t-tevkīrde yine karye-i mezbûre sükkânından işbu hâfız-ı hâze’l-kitâb fahr-i akrânihî ve zahr-ı emsâlihî Receb Bey b. Ali mahzarında bi’l-vekâle takrîr-i kelâm ve ta‘bîr ani’l-merâm edip mezbûr Receb Bey müvekkil[e]m olan Âişe nâm hâtun[u] mukaddemâ hul‘ edip talâk-ı bâyin ile mutallaka olup ba‘de’l-akd yine talâk-ı vâhid ile tatlîk edip ba‘de’l-akd yine hul‘ edip bu takdîrce talâk-ı selâse ile mutallakası olup vekâletim hasebi ile müvekkilem Âişe’nin iki bin akçe mehr-i müeccelini taleb ederim dedikde, gıbbe’s-suâl mezbûr Receb Bey cevâbında fi’l-hakīka mezbûr Âişe ile iki def‘a hul‘ ettim, lâkin talâk-ı vâhid ile tatlîk etmedim deyû münkir olmağın vekîl-i mezbûrun sıdk-ı da‘vâsına mutâbık beyyine taleb olunup ityân-ı beyyineden izhâr-ı acz etmeğin mezbûr Receb Bey iki def‘a hul‘dan gayrı talâk-ı vâhid ile tatlîk etmediğine yemîn teklîf olundukda anlar dahi alâ vefki’s-suâl yemîn billâhi te‘âlâ etmeğin hâzihi’l-vesîkatü’l-enîka bi’t-taleb ketb olundu. Tahrîren fî evâili Zilka‘deti’ş-şerîfe sene hamsîn ve elf.<br><br><br>Şuhûdü’l-hâl: Fahrü’l-müderrisîn Ramazan b. Süleyman, Fahrü’l-e’immeti’l-kirâm Yusuf b. Behram, Mehmed b. Hasan, Süleyman Çelebi b. Ali el-Müezzin, Hasan b. Ali el-Müezzin, Ali el-muhzır, Ali Çelebi b. Süleyman er-Râcil ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23663"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23665"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b321"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o447"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>