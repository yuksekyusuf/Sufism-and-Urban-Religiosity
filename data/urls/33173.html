﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 293<br>Hüküm no: 275<br>Orijinal metin no: [61b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kara Hasan oğlu Seyyid Hasan Yazıcı b. Halil’in kuruyemişci dükkânını Ali Yazıcı b. Seyyid Musa’ya sattığı</b><br><br>Kuruyemişci mübâya‘ası 3.000 guruş<br><br>Mahmiye-i İstanbul’da Zeyrek kurbünde Hızır Bey mahallesinde sâkin kuruyemişci esnâfından Kara Hasan oğlu es-Seyyid Hasan Yazıcı b. Halil nâm kimesne meclis-i şer‘-i hatîr-i lâzımü’t-tevkīrde esnâf-ı merkūmeden işbu bâ‘isü’l-kitâb es-Seyyid Ali Yazıcı b. es-Seyyid Musa mahzarında ikrâr-ı tam ve takrîr-i kelâm edip mahmiye-i mezbûrede Zindân kapısı hâricinde Kuruyemişciler sûkunda kâin bir tarafdan Hacı Rıdvan dükkânı ve bir tarafdan Türbeli dükkân ve bir tarafdan Merdivânî Mehmed Efendi Türbesi ve bir tarafdan tarîk-i âm ile mahdûd Emir Mustafa dükkânı demekle ma‘rûf bir bâb kuruyemişci dükkânı derûnunda mevcûde beyne’l-esnâf gedik ta‘bîr olunur iki destgâh ve iki terâzî ma‘a derâhim ve bir kantar ve iki garbul [galbur] ve bir peştahta ve bir akçe tahtası ve sâir âlât-ı lâzıme-i ma‘lûmeden akd-i âti’z-zikrin sudûruna değin bâ-hüccet-i şer‘iye nısf-ı şâyi‘leri işbu hâzır bi’l-meclis Yârenlioğlu Mustafa Ağa b. Mehmed’in mâlı ve mülkü olmağın mâ‘adâsı olup benim yedimde mâlım ve mülküm olan nısf-ı şâyi‘lerini ben tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şerîkim hâzır-ı mezbûrun izin ve icâzetiyle üç bin beş yüz guruşa mezbûr es-Seyyid Ali Yazıcı’ya bey‘ ve temlik ve vech-i lâyıkı üzere teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm üç bin beş yüz guruşu bana def‘ ü teslîm eylediğinde ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine [müte‘allika] âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d âlât-ı lâzıme-i ma‘lûmenin nısf-ı şâyi‘lerinde benim kat‘a alâka ve medhalim kalmayup mezbûr es-Seyyid Ali Yazıcı’nın mâl-ı müşterâtı ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a [bi’t-taleb olundu.]<br><br>Fî 27 Ş sene [12]38.<br><br>Şühûdü’l-hâl: Kethudâ Mustafa b. Halil, es-Seyyid el-Hâc Ahmed Ağa b. Ali, Uzun Mehmed Ağa b. Hasan, el-Hâc Veliyüddin Ağa b. Mehmed, Mustafa Ağa b. İbrahim Ağa, Osman Ağa b. Mehmed, es-Seyyid Ahmed Ağa b. Mehmed, Yiğitbaşı Mustafa b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=33172"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33174"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>