﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 304<br>Hüküm no: 436<br>Orijinal metin no: [64a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kara Nikola’nın değirmen ve mahzendeki hissesini Veli Beşe’ye sattığı</b><br><br>Mahmiye-i İstanbul’da Unkapanı’nda olan uncu tâifesinden Kara Nikola v. Todori nâm zimmî mahfil-i kazâda işbu râfi‘u’l-kitâb Veli Beşe b. Şükrullah mahzarında ikrâr-ı tâm ve takrîr-i kelâm edip İznikmid kazâsına tâbi‘ Değirmenderesi nâm karyede vâki‘ ma‘lûmü’l-hudûd olup Deresuyu demekle ma‘rûf nehir üzerinde dâir bir göz değirmende yüz çuval undan mülkiyet üzere mutasarrıf olduğum altı çuval un hissemi ve yine karye-i mezbûrede sâhil-i bahrde vâki‘ bir tarafı Uncu Memi mahzenine ve bir tarafı Modron mahzenine ve bir tarafı değirmene ve taraf-ı râbi‘i sâhil-i bahre müntehî bir bâb mahzende olan yüz akçeden mülkiyet üzere mutasarrıf olduğum altı akçe hisse-i şâyi‘amı dahi safka-i vâhide ile tarafeynden îcâb ve kabûlü hâvî bey‘-i kat‘î ile mezbûr Veli Beşe’ye sekiz bin nakd râyic fi’l-vakt fıddî akçeye bey‘ ve teslîm edip ol dahi iştirâ ve tesellüm ettikden sonra semeni olan meblağ-ı mezbûr sekiz bin akçeyi mezbûr Veli Beşe yedinden bi’t-tamam ve’l-kemâl ahz u kabz eyledim, min-ba‘d zikrolunan değirmen ve mahzende olan hisselerde vechen mine’l-vücûh alâka ve medhalim kalmadı keyfe mâ yeşâ’ ve yehtâr mutasarrıf olsun dedikde mezbûr Kara Nikola’yı ikrâr-ı meşrûhunda el-mukarru lehü’l-merkūm Veli Beşe vicâhen tasdîk ve şifâhen tahkīk etmeğin mâ-hüve’l-vâki‘ gıbbe’t-taleb ketb ü sebt olundu.<br><br>Fi’l-yevmi’s-sâdis min-Şevvâli’l-mükerrem li-sene erba‘a ve sittin ve elf.<br><br>Şuhûdü’l-hâl: Mehmed Beşe b. Mustafa, Seydî Beşe b. Ali, Ali Beşe b. Yusuf, İbrahim Beşe b. Ali, Ali Beşe b. Derviş, Ali b. İsmail, Selim b. Mustafa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=618"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=620"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b304"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>