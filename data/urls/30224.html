﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 65<br>Hüküm no: 22<br>Orijinal metin no: [6a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Marin v. Toros’un Tophane Kapıiçi’ndeki ekmekçi fırını ve değirmenindeki üçte bir hissesini Abram v. Aleksan’a bin beş yüz guruşa sattığı</b><br><br>Mübâya‘a-i habbâz<br><br>Habbâz tâifesinden Marin v. Toros nâm zimmî meclis-i şer‘-i hatîr-i lâzımü’t-tevkīrde hâmil-i hâze’r-rakīm Abram v. Aleksan nâm zimmî muvâcehesinde ikrâr-ı tâm ve takrîr-i kelâm edip mahrûse-i Galata’ya muzâfe kasaba-i Tophâne’de Kapıiçi nâm mahâlde vâki‘ bir bâb ekmekçi fırını ve ona merbût karşısında kâin dört horos[lu] değirmenin derûnunda mevcûde erbâbı beyninde mu‘teber gedik ta‘bîr olunur on altı re’s bargir ve bi’l-cümle âlât-ı lâzıme-i ma‘lûmenin üç sehim i‘tibâriyle bir sehmi benim ve iki sehmi mersûm Abram zimmînin ale’l-iştirâk yedimizde mülkümüz olmağla, zikrolunan fırın ve değirmenin gedikleri ta‘bîr olunur sâlifü’z-zikr bargirler ve bi’l-cümle âlât-ı lâzıme-i ma‘lûmede akd-i âti’z-zikrin sudûruna dek yedimde mülküm olan bir sehm-i şâyi‘-i mezkûrumu tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î <<ile>> ve safka-i vâhide ile bin beş yüz guruşa mersûm Abram zimmîye bey‘ ve temlîk ve teslîm eylediğimde, ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm bin beş yüz guruşu bana def‘ ü teslîm eylediğinde, ben-dahi yedinden tamamen tesellüm ve ahz ü kabz edip mebî‘-i mezkûrun tağrîr ve gabnine ve istifâ-i semenine ve bi’l-cümle gedik husûsuna müte‘allika âmme-i da‘vâdan her birimiz âharın zimmetini ibrâ-i âm ile ibrâ ve ıskāt edip ve her birimiz âharın ibrâsını kabûl eyledik. Ba‘de’l-yevm benim asla alâka ve medhalim kalmayup sâlifü’z-zikr fırın ve değirmenin gedikleri ta‘bîr olunur bargirler ve bi’l-cümle âlât-ı lâzıme-i sâire-i ma‘lûme müşteri-i mersûm Abram zimmînin müstakillen mülkü ve hakk-ı sırfı olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 5 Rebî‘ülâhir sene 1193.<br><br>Şuhûdü’l-hâl: Habbâzân Kethudâsı İsmail Ağa, Yiğitbaşı Molla Ahmed, es-Seyyid Mehmed Said, Bediroğlu Molla Ali, Bedir Beşe, Ahram, Vartan, diğer Vartan, Agop, Serkiz.</p>          <br><a title="Önceki sayfa" style="text-decoration:none" href="./ayrmetin.php?idno=30223"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30225"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>