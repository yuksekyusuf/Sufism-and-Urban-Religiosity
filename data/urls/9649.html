﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 2 Numaralı Sicil (H. 966-968 / M. 1558-1561) <br>cilt: 42,&nbsp;sayfa: 101<br>Hüküm no: 133<br>Orijinal metin no: [14b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mansur b. Ahmed’in evinin yarı hissesini Gülahmer bt. Abdullah’a sattığı</b><br><br>Vech-i tahrîr-i sicil budur ki<br><br>Karye-i Beşiktaşı’na tâbi‘ Maçuka nâm karye mahallâtından mahalle-i Ekmekçibaşı’ndan Hacı Mansur b. Ahmed nâm kimesne meclis-i şer‘-i şerîfe ve mahfil-i hükm-i münîfe hâzır olduklarında ikrâr kılıp mahalle-i mezkûrede bir cânibi Hacı Hürrem b. Abdullah mülküne ve bir cânibi Hûbessaray nâm hatun mülküne ve bir cânibi Mevlânâ Hakem Çelebi mülküne ve bir cânibi tarîk-i âmla mahdûd bir yer evimi ve bir enli çardak ve muhavvata ve pınarı ve kenîf ile cemî‘-i tevâbi‘i ve levâhıkıyla ki üç bin akçeye almış idim hâliyâ evin nısfını ve bir çardak ve muhavvatanın yarısını ve su kuyusu nısf-ı şâyi‘i Canım Hüseyin’e iki bin beş yüz akçeye vermiş idim nısf-ı şâyi‘ dahi işbu hâmilü’l-kitâb fahrü’l-emâsil ve’l-akrân İshak Çelebi Efendi el-vekîlü’s-sâbit vekâletühu şehâdeten Hacı İsa b. Mehmed ve Mehmed b. Mahmud nâm kimesneler ile vekâleti sâbit olan Gülahmer bt. Abdullah nâm hatuna iki bin beş yüz râyicü’l-vakt Osmânî akçeye bey‘ edip teslîm-i mebî‘ kabz-ı semen ettim deyicek mukırr-ı mezkûrun ikrârını mu[kar]run lehü’l-mezkûr İshak Çelebi tasdîk edip bi’t-taleb sicile kayd olundu.<br><br>Tahrîren fî evâsıt-ı Saferü’l-muzaffer sene 967.<br><br>Şuhûdü’l-hâl: Cafer b. Mir Mehmed el-imâm, Üstâd Veli b. Ömer el-hayyât, Kasım b. Abdullah el-hubarî, Mahmud b. Abdullah el-cündî, Kâtibü’l-hurûf Derviş Mehmed, Mehmed b. Hamza bi-Kalender Çelebi eş-şehîr, Mehmed b. Mustafa el-muhzır, Muslihiddin b. Abdullah ez-zerger </p>          <br><a title="Önceki sayfa" style="text-decoration:none" href="./ayrmetin.php?idno=9648"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9650"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk002&bsm=bsk002b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk002&bsm=bsk002o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>