﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 290<br>Hüküm no: 330<br>Orijinal metin no: [42b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>David, Yasef ve diğer Yahudilerin nizama aykırı olarak mengene kurup mensucut perdaht etmekten menedildikleri, David’in ise uyarılara uymadığından cezalandırılması</b><br><br>Bâ-mühr-i hazret-i efendi<br><br>Ma‘rûz<br><br>Sahibân-ı arzuhâl Ahmed Ağa ve Mustafa Ağa meclis-i şer‘de David v. Avram ve Yasef v. Şahin ve Hamrun v. Sabatay ve Salamon ve diğer David ve âhar David nâm Yahûdiler muvâcehelerinde derkenârda mezkûr olduğu vech üzere mecmû‘-ı mensûcât bizim mutasarrıf olduğumuz üç aded mengenede şürûtuyla perdaht olunup âhar mahâlde mengene ihdâsı ve emti‘a perdahtı külliyyen bâ-fermân-ı âlî memnû‘ iken işbu mesfûr David v. Avram Çukacılar Hanı’nda mütemekkin olduğu odada mugāyir-i hatt-ı hümâyûn mengene peydâ ve şâl ve şâlî ve sâir envâ‘-ı akmişeyi ateş perdahtı eylediğinden bundan akdem mersûm David meclis-i şer‘a ihzâr ve muvâcehesinde emr-i âlîşân kırâet ve mazmûn-ı münîfi üzere tenbîh-i ekîd olunduğu i‘lâm olunmuşidi mersûm bir vechile mütenebbih olmayıp işbu mu‘âyene olunan envâ‘-ı akmişe perdaht eder iken yedinde bulunup ve merkūmdan mâ‘adâ işbu mesfûrûn Yahûdiler dahi mütemekkin oldukları mahallerde mengene peydâ ve ateş perdahtı ederler ber-mûceb-i emr-i âlî men‘ <<edilmek>> olunmaları matlûbumuzdur deyü bir kıt‘a emr-i âlî ve i‘lâm ibrâz eylediklerinde gıbbe’s-suâl herbir[i] mengene i‘mâl eylediğini mukır ve mu‘terif olmalarıyla ber-mûceb-i emr-i âlî kat‘a mengene i‘mâl etmemek üzere herbirine tenbîh-i ekîd olunup lâkin mesfûr David v. Avram Yahûdî ba‘de’t-tenbîhi’ş-şer‘î hilâf-ı hatt-ı hümâyûn-ı şevket-makrûn ve mugāyir-i emr-i âlî hareketde ısrar ettiği’çün lâzım olan tedîbi re’y-i âsafânelerine ihâle olunduğu huzûr-ı âlîlerine i‘lâm olundu.<br><br>Fî 10 Şa‘bân sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7369"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7371"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>