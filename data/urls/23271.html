﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 84<br>Hüküm no: 43<br>Orijinal metin no: [23-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rus asıllı Gülistan adlı câriyenin azat edildiğinin şahitlerle ispatı</b><br><br>Havâss-ı aliyye kazâsı muzâfâtından Hasköy mahallâtından Turşucu mahallesi sükkânından olan Hasan b. Hüseyin nâm kimesne ile Kamer bt. Nasuh ve Kâmile bt. Abdullah nâm hâtunlar tağyîr ve tahrîfden korunmuş olan meclis-i şer‘-i şerîf ve mahfil-i dîn-i münîfde i‘tâk ve tahrîr-i âti’z-zikre hasm-ı şer‘î-i câhid olup bundan akdem mahalle-i mezbûrede sâkine iken vefât eden Hatice bt. Behram nâm hâtunun zevci ve vârisi olan Mustafa Beşe b. Abdullah mahzarında hâzır olup hâfızet-i hâze’l-kitâb orta boylu küçük elâ gözlü Rûsiyyetü’l-asl müslimetü’l-mille Gülistan bt. Abdullah tarafından sâdır olan da‘vâ-yı sahîh-i şer‘îde gıbbe’l-istişhâdi’l-mesbûk müteveffât-ı mezbûre hâl-i hayâtında ve kemâl-i akl ü sıhhatinde bizim huzûrumuzda kendisine rıkkıyetini mu‘terife olan mevsûfe-i mezbûre Gülistan’ı hasbeten lillâhi’l-aliyyi’l-azîm ve taleben li merdâti’r-Rabbi’r-rahîm i‘tâk ve tahrîr-i sahîh-i şer‘î ile âzâd ve tahrîr etti deyû edâ-i şehâdet-i sahîha-i şer‘iyye ettiklerinde şehâdetleri makbûle olmağın [24] mûcebiyle hükm olunarak câriye-i mezbûrenin âzâdına hükm-i sahîh-i şer‘î ile hükm olundu. Cerâ zâlike ve hurrire fi’l-yevmi’s-sâdis ve’l-ışrîn min Cumâdelâhire li sene ihdâ ve erba‘în ve elf.<br><br><br>Şuhûdü’l-hâl: İbrahim Halîfe b. Hüsrev el-İmâm, Mehmed Halîfe b. Haydar el-Müezzin, Mehmed b. Kasım el-Müezzin, Ahmed Bey b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23270"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23272"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>