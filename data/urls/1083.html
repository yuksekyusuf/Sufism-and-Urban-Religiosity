﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 224<br>Hüküm no: 180<br>Orijinal metin no: [49b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un vefat eden eski eşine mirasçı olamayacağı</b><br><br>Ma‘rûz,<br><br>Medîne-i Üsküdar’da Hayreddin Çavuş mahallesinde sâkine sâhibe-i arzuhâl mu‘arrefetü’z-zât Şerife Fâtıma Hatun bt. es-Seyyid Ahmed şifâhen sâdır olan fermân-ı âlîlerine imtisâlen Salı günü huzûr-ı hazret-i fetvâ-penâhîde ma‘kūd meclis-i şer‘-i münîrde zevc-i mutallıkı medîne-i mezkûreye muzâfe Gekbüze kazâsına tâbi‘ Kartal kasabasında sâkin iken bin iki yüz elli altı senesi şehr-i Ramazani’l-mübârekinin on yedinci günü vefât eden derûn-ı arzuhâlde mezkûrü’l-ism Süleyman Ağa b. Ömer’in verâseti sulbî sagīr oğulları Mehmed Salim ve Mehmed Tahir ve sulbiye kebîre kızı gāibetü ani’l-beled Hafize Hatun’a ba‘de’l-inhisâr gāibe-i mezbûrenin pederi müteveffâ-yı mezbûrdan mevrûs malını hıfza ve sagīrân-ı mezbûrânın tesviye-i umûrlarına bâ-hüccet-i şer‘iyye vasiyy-i mansûbları olmağla tereke-i müteveffâ-yı mezbûre bi’l-vesâye vâzı‘u’l-yed olan müteveffâ-yı mezbûrun li-ebeveyn er karındaşı derûn-ı arzuhâlde mezkûrü’l-ism Mustafa Ağa b. el-mezbûr Ömer muvâcehesinde ben müteveffâ-yı mezbûrun hayatında iki yüz yirmi beş guruş mehr-i müeccel tesmiyesiyle zevce-i menkûha-i medhûlün-bihâsı iken sene-i mezkûre Şa‘bân-ı şerîfi’nin yirminci günü sâhib-i firâş olduğu hâlde ric‘iyyen beni tatlîk ve mehr-i müeccel-i mezkûrum olan iki yüz yirmi beş guruş ile nafaka-i iddet-i ma‘lûmem için beynimizde ta‘yîn olunan üç yüz guruşu bana edâ eyledikden sonra yirmi yedi gün mürûrunda iddetim münkaziye olmaksızın vefât etmekle ol vechile ben dahi müteveffâ-yı mezbûra vâris olmamla hisse-i irsiye-i şer‘iyyemi bana teslîme vasiyy-i mezbûre Mustafa Ağa’ya tenbîh olunmak matlûbumdur deyü da‘vâ etdikde ol dahi cevâbında müdde‘iyye Şerîfe Fâtıma Hatun müteveffâ-yı mezbûr Süleyman Ağa’nın hayatında ber-vech-i muharrer iki yüz yirmi beş guruş mehr-i müeccel tesmiyesiyle zevce-i menkûha-i medhulün-bihâsı olduğunu ikrâr lâkin karındaşım mezbûr hayatında sene-i mezkûre Cemâziyelûlâsı’nın beşinci günü zikr olunan Kartal kasabasında bâyinen tatlîk ve mehr-i müeccel-i mezkûru ile nafaka-i iddet-i mu‘ayyene-i mezkûresini kabzını mu‘arrefe olduğu üzere müdde‘iyye-i mezbûreye teslîm ve yüz otuz iki gün mürûrunda vefât etmiş idi deyü müdde‘iyye-i [50a] mezbûrenin inkârına mukārin mukaddem târîhiyle eylediği talâk müdde‘âsını her biri mahallerinden lede’t-tezkiye adl ve makbûlü’ş-şehâde idükleri ihbâr olunan kasaba-i mezbûre tahsîldârı Mehmed Ali Ağa b. Ahmed ve Muhtâr el-Hâc Hüseyin Ağa b. Mustafa nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebince müdde‘iyye-i mezbûre Şerife Fâtıma Hatun tereke-i müteveffâ-yı mezbûrdan ber-minvâl-i meşrûh hisse-i irsiye müdde‘âsıyla bi-vech-i şer‘î mu‘ârazadan men‘ olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fî 20 S sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1082"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1084"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o319"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>