﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 154<br>Hüküm no: 140<br>Orijinal metin no: [31a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife bt. Seyyid Yahya’nın menzilini Mehmed Ağa ve eşi Esma’ya satması</b><br><br>Menzil mübâya‘ası, 1000 guruş<br><br>Mahmiye-i İstanbul’da Şehsuvar mahallesinde sâkine Şerife Afife bt. es-Seyyid Yahya meclis-i şer‘-i şerîf-i enverde iş bu bâ‘iseyü’l-vesîka Mehmed Ağa b. Hasan ve zevcesi zâtı mu‘arrefe Esma bt. Mustafa nâm hatun mahzarlarında ikrâr-ı tam ve takrîr-i kelâm edip mahalle-i mezbûrede vâki‘ bir tarafdan benim âhar menzilim ve bir tarafdan Yorgancı İbrahim menzili ve bir tarafdan Mehmed Ağa menzili ve bir tarafdan tarîk-i âm ile mahdûd bir bâb mülk menzilimi târih-i vesîkadan altı sene mukaddem tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile zevcân-ı mezbûrâna bin guruşa ale’l-iştirâki’s-seviyy bey‘ ü temlik ve teslîm eylediğimde onlar dahi târih-i mezbûrda ber-vech-i muharrer iştirâken iştirâ ve temellük ve tesellüm ve kabz ü kabûl eylediklerinden sonra semeni olan meblağ-ı mezbûr bin guruşu zevcân-ı müşteriyân-ı mezbûran târih-i mezkûrda bana def‘ ü teslîm ben dahi yedlerinden tamamen ahz ü kabz edip menzil-i mezkûr târih-i mezkûrdan beri zevcân-ı mezbûrânın ale’l-iştirâki’s-seviyy mülk-i müşterâları ve hakk-ı sırfları olup benim târih-i mezbûrdan beri kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî-gurre-i R [1]242<br><br>Şühûdü’l-hâl: Emin Çelebi el-muhzır, Ali Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=38519"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38521"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>