﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 267<br>Hüküm no: 416<br>Orijinal metin no: [94b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yusuf b. Melekpir Ahmed’in, ölen Mehmed Bey’deki alacağını tahsile el-Hâc Nasuh b. Memi’yi vekil tayin ettiği</b><br><br>Oldur ki Bundan akdem mir-livâ-i Biga olup fevt olan merhûm Mehmed Bey’in li eb ve üm kız karındaşı olup ve merhûmun sulbiyesi Belkıs nâm sagīresinin kıbel-i şer‘den vasiyyesi olan Safiye bt. Abdi Bey tarafından ve merhûm-ı mûmâ-ileyhin menkûhalarından Hatice ve Fâtıma nâm hâtunlar tarafından nehc-i şer‘î üzre vekâleti sâbit olan İbrahim Çavuş b. Mustafa nâm kimesne işbu hâmilü’l-kitâb el-Hâc Nasuh b. Memi meclis-i şer‘-i şerîfe ihzâr ve mahzarında takrîr-i kelâm kılıp bundan evvel vech-i âtî üzre vekîl olduğum Yusuf b. Melekpir Ahmed’in merhûm-ı mezkûr Mehmed Bey zimmetinde olan on bir bin sekiz yüz akçesin kabz ve îsâle ve sulha ve sâir husûsuna beni vekîl etmişdir. Ve şâhidlerim dahi vardır dedikde Nasuh-ı mezbûrun sıdk-ı makāline muvâfık udûl-i müslimînden el-Hâc Yusuf b. Abdullah ve el-Hâc Mehmed b. Mehmed nâm kimesneler bi’l-muvâcehe edâ-i şehâdet-i şer‘iyye edip fi’l-vâki‘ Yusuf-ı mezbûr mezkûr el-Hâc Nasuh’u vech-i meşrûh üzre merhûm-ı mezkûrda vâki‘ olan on bir bin sekiz yüz akçesinin kabz ve îsâline ve sâir kimesnede olan husûsunun da‘vâ ve talebe ve min külli’l-vücûh da‘vâ ve husûmetine vekîl-i mutlak etmişdir. Bu husûsa şâhidleriz ve şehâdet dahi ederiz dediklerinde ba‘de’t-ta‘dîl ve’t-tezkiyye [şehâdetleri] hayyiz-i kabûlde vâki‘ olup bu vesîka bi’t-taleb ketb olunup yed-i tâlibine vaz‘ olundu. Tahrîren fî evâili Şevvâli’l-mu‘azzam li sene 999.<br><br><br>Şuhûdü’l-hâl: Ali b. Kasım, İlyas b. Memi, Hüsrev b. Abdullah, İbrahim b. Hamza, Mustafa b. Abdullah, Haydar b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18895"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18897"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>