﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 303<br>Hüküm no: 235<br>Orijinal metin no: [54a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa’nın çocuklarına kalan evin yarı hissesinin satılmasına izin verildiği</b><br><br>Kezâlik fevt olan el-Hâc Mustafa b. Mehmed’in evlâd-ı sıgārı Süleyman [ve] Mehmed ve Âişe’nin vâlideleri ve tesviye-i emrlerine cânib-i şer‘den mansûbe vasiyyeleri olup zâtı ta‘rîf-i şer‘î ile mu‘arrefe olan bâ‘isetü’l-kitâb Saliha Hatun bt. Abdullah meclis-i şer‘-i şerîf-i lâzimü’t-tevkīrde bi’l-vesâye ikrâr ve takrîr-i kelâm edip mahâlle-i mezbûrede ashâb-ı hayrâtdan Hâsodabaşı Hasan Ağa Evkāfı’ndan icâreteyn-i ma‘lûmeteyn ile müteveffâ-yı mezbûrun ile’l-vefât taht-ı tasarrufunda olup ba‘de-vefâtihî evlâd-ı sıgār-ı mezbûrûna intikāl-i âdî ile intikāl edip mahâlle-i mezbûrede vâki‘ ma‘lûmü’l-hudûd ve’l-müştemilât bir bâb vakıf menzilin nısf hissesi sıgār-ı mezbûrûnun olup lâkin sıgār-ı mezbûrûnun nafaka ve kisve-bahaya eşedd-i ihtiyâçları olmağla menzil-i mezbûrdan sıgār-ı mezbûrûnun nısf hisselerini ba‘de’l-müzâyede ve inkıtâ‘i’r-rağbe bedel-i misli ve ma‘rifet-i mütevellî ile âhara ferâğ ve bedel-i ferâğ istirbâh olunup hâsıl olan ribhi sıgār-ı mezbûrûnun nafaka ve kisvelerine sarf olunmak haklarında enfa‘ ve evlâ olmağla menzil-i mezbûrda olan nısf hisse-i mezkûrelerin âhara ferâğa kıbel-i şer‘den mezûn olmak bi’l-vesâye matlûbumdur dedikde vasiyye-i mezbûrenin kelimât-ı meşrûhası vâkı‘a mutâbık idiği zeyl-i vesîkada muharrerü’l-esâmi Müslimîn haberleriyle lede’ş-şer‘i’ş-şerîfi’l-enver zâhir ve nümâyân olmağın hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri sıgār-ı mezbûrûnun menzil-i mezbûrda olan nısf hisselerini ber-vech-i muharrer bedel-i misli ve ma‘rifet-i mütevellî ile âhara ferâğa vasiyye-i mezbûre Saliha Hatun’a izin birle mâ vaka‘a bi’t-taleb ketb olundu.<br><br>Fî 5 Receb sene 1143.<br><br>Şuhûdü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=38039"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38041"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b303"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>