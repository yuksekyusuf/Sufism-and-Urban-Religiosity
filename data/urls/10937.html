﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 366<br>Hüküm no: 394<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Es-Seyyid İbrahim’in babasından miras kalan evin yarı hissesini Şerife Fatma Hatun’a sattığı</b><br><br>Nısf menzil mübâya‘ası<br><br>Mahmiye-i İslâmbol’da Yenibahçe kurbünde Karabaş mahallesinde sâkin iken bundan akdem vefât eden es-Seyyid Ahmed b. es-Seyyid İbrahim’in sulbî kebîr oğlu ve hasran vârisi es-Seyyid İbrahim nâm kimesne meclis-i şer‘-i şerîf-i enverde li-ebeveyn ammetesi kızı mu‘arrefetü’z-zât işbu bâ‘isetü’l-kitâb Şerife Fatıma bt. Mustafa nâm hatun mahzarında ikrâr ve takrîr-i kelâm edip mahalle-i mezbûrede vâki‘ bir tarafdan Ali Ağa menzili ve bir tarafdan Berber Mehmed menzili ve bir tarafdan Serdengeçdi Ali Ağa menzili ve bir tarafdan tarîk-i âm ile mahdûd fevkānî iki oda ve bir sofa ve tahtânî bir bâb oda ve bir sofa ve bi’r-i mâ ve bir mikdâr bağçeyi müştemil bir bâb mülk menzil babam mûrisim müteveffâ-yı mezbûrun hayatında ile’l-vefât bâ-hüccet-i şer‘iye yedinde mülk ve hakkı olup ba‘de vefâtihî menzil-i mahdûd-ı mezkûr bana mevrûs olmağın ben menzil-i mahdûd-ı mezkûrun nısf-ı şâyi‘ini yedimde ibkā ve nısf-ı şâyi‘-i âharını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile mezbûre Şerife Fatıma Hatun’a yüz elli guruşa bey‘ ve temlik ve teslîm ve eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yüz elli guruş mutâlebesinden mezbûre Şerife Fatıma Hatun’un zimmetini ibrâ ve ıskāt eylediğimde ol dahi ibrâmı kabûl eyledi, ba‘de’l-yevm menzil-i mahdûd-ı mezkûrun nısf-ı şâyi‘i mezbûre Şerife Fatıma Hatun’un mülk-i müşterâsı ve hakk-ı sarfı olup benim kat‘a alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb.<br><br>Fî 29 R sene 1197<br><br>Şühûdü’l-hâl: Mustafa b. el-Hâc Mehmed, es-Seyyid Ahmed b. Ali, Külâhî Mustafa Odabaşı, Arabacı Osman b. ( ), Arabacı Mustafa b. ( ), Molla Ali b. Halil, Salih b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10936"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10938"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b366"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>