﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 253<br>Hüküm no: 234<br>Orijinal metin no: [70a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dürrîzâde Mustafa Efendi’nin Bebek’teki sahilhane bostanı gediğini kiracıları olan Tited v. Yano ve ortağı Mehmed Ataullah Efendi’ye yüz seksen guruşa sattıkları</b><br><br>Mahmiye-i İstanbul’da Ebulfeth Sultân Mehmed Han ‒aleyhi’r-rahmetü ve’l-gufrân‒ hazretlerinin câmi‘-i şerîfleri kurbünde Kirmasti Mahallesi’nde sâkin sâbıkā şeref-efzâ-yı sadr-ı vâlâ-kadr-i Rum olan a‘lemü’l-ulemâ’i’l-mütebahhirîn efdalü’l-fudalâ’i’l-müteverri‘în sadrü’s-sudûr-ı mekârim-pîrâ fahrü’l-e‘âlî-i merâhim-ârâ câmi‘ü’l-mehâmid ve’l-mekârim mefharu’l-ekâbir ve’l-ekârim bâ‘isü’l-kitâbi’l-müstetâb devletlü inâyetlü atûfetlü re’fetlü mekremetlü es-Seyyid Mehmed Ataullah Efendi necli’l-merhûm el-mağfûr ‒ed-dâricü ilâ medârici [rahmeti] Rabbihi’l-Gafûr‒ sâbıkā mesned-ârâ-yı sadr-ı fetvâ ve zînet-efzâ-yı erîke-i takvâ şeyh-i [71a] meşâyihi’l-İslâm Dürrîzâde el-Hâc Mustafa Efendi hazretlerinin Bebek Bağçesi civârında vâki‘ sâhilhâne-i âlîlerinde vâki‘ bostanda beher sene ellişer guruş icâre tesmiyesiyle müste’cirleri ve bostan-ı mezkûr derûnunda olup gedik ta‘bîr olunur âlât-ı lâzıme-i ma‘lûme ve eşcâr-ı müsmireye mutasarrıflar olan Tited v. Yano kendi tarafından asâleten ve karındaşı Yamandi tarafından vekâleten ve Hristo v. Dedo zimmî asâleten meclis-i şer‘-i hatîr-i lâzımü’t-tevkīrde müşârün-ileyh hazretleri taraf-ı bâhirü’ş-şeref-i kerîmânelerinden zikri âtî husûs-ı meymenet-mahsûsu tasdîka vekîl-i şer‘îleri kuzât-ı kirâmdan es-Seyyid Hasan Efendi b. Mustafa mahzarında her biri bi’l-asâle ve bi’l-vekâle ikrâr-ı tâm ve takrîr-i kelâm edip işbu akd-i âti’z-zikrin sudûruna değin yedimizde mülkümüz olup müvekkil-i müşârün-ileyh hazretlerinin sâhilhâne-i mezkûrelerinde vâki‘ bostanında gedik ta‘bîr olunur ma‘lûmü’l-mikdâr bel ve çapa ve tarak ve eşcâr-ı müsmire-i ma‘lûmemizi tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müvekkil-i müşârün-ileyh hazretlerine yüz seksen guruşa bey‘ ve temlîk ve teslîm eylediğimizde, onlar dahi ber-vech-i muharrer iştirâ ve temellük ve tesellüm ve kabz ve kabûl buyurduklarından sonra semeni olan meblağ-ı mezkûr yüz seksen guruşun elli guruşunu icâre-i mezkûreden zimmetimizde kendülere deynimiz olan elli guruşa takās ve mahsûb, bâkīsi olan yüz otuz guruşu vekîlleri mezbûr es-Seyyid Hasan Efendi yedinden bi’t-tamam ve’l-kemâl ahz ü kabz edip bey‘-i mezkûrun tağrîr ve gabnine ve istifâ-i semene ve gedik husûsuna ve bi’l-cümle husûs-ı mezkûra müte‘allika âmme-i de‘âvî ve kâffe-i mutâlebâtdan müvekkil-i müşârün-ileyh hazretlerinin zimmetlerini ibrâ-i âm ile ibrâ ve ıskāt eylediğimizde, onlar dahi ber-vech-i muharrer ibrâ-i mezkûru ba‘de’l-kabûl fîmâ-ba‘d âlât-ı muharrere-i mezkûre ile eşcâr-ı merkūmede asâleten ve vekâleten bizim asla ve kat‘â alâka ve medhallerimiz kalmayup müvekkil-i müşârün-ileyh hazretlerinin mülk-i müşterâları ve hakk-ı sırfları olmuşdur, keyfe mâ yeşâ’ ve hasbe-mâ-yahtâr tasarruf buyursunlar dediklerini vekîl-i merkūm es-Seyyid Hasan Efendi tasdîk etmeğin mâ-vaka‘a bi’t-taleb ketb olundu. Fî 11 Zilka‘de sene [1]194.<br><br>Şuhûdü’l-hâl: Müderrisîn-i kirâmdan Müftizâde es-Seyyid Mustafa Efendi, Eşrâf-ı kuzâtdan Yanyavî Mustafa Efendi, Şeyh-zâde Mehmed Emin Efendi, es-Seyyid Mehmed Sâdık Efendi, Müderrisînden es-Seyyid Ali Efendi.</p>          <br><a title="Önceki sayfa" style="text-decoration:none" href="./ayrmetin.php?idno=30435"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30437"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o288"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>