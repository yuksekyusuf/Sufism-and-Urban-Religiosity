﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 101<br>Hüküm no: 70<br>Orijinal metin no: [12a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>El-hac Osman b. Sefer’in, zamanında dava açmadığı için, mezraa talebiyle Mevlana Hacı Efendi b. Bali aleyhine davadan men‘ olunduğu</b><br><br>Vilâyet-i Rumeli’nde Velesin nâm kasaba sükkânından el-Hâc Osman b. Sefer nâm kimesne Dergâh-ı âlî -dâme mahfûfen bi’l-ma‘âlî- de meclis-i şer‘-i hatîrde âti’z-zikr olan mezra‘aya hâlâ vâzı‘ü’l-yed olduğu şer‘an sâbit olan bâ‘isü’l-kitâb zahrü’l-kuzât Mevlânâ Hacı Efendi b. Bâli mahzarında üzerine da‘vâ edip hâlâ mezbûrun yedinde ve tasarrufunda olup kasaba-i mezbûre hâricinde vâki‘ cevânib-i erba‘ası Mevlânâ Mehmed Efendi el-Kādî ve Mustafa el-Müezzin ve Mustafa b. Ali mezra‘alarıyla tarîk-i âmma müntehiye olup tahmînen otuz dönüm olan mezra‘a bundan akdem benim yedimde ve tasarrufumda olup zirâ‘at üzere iken mezbûr Hacı Efendi bir tarîkle vaz‘-ı yed edip bi-gayri vechin tasarruf eder; yedi kasr ve izâle olunmak taleb ederin dedikde gıbbe’s-suâl müşârun-ileyh Hacı Efendi cevâbında fi’l-vâki‘ mezra‘a-i mezkûre mezbûrun tasarrufunda olup lâkin târih-i kitâbdan yirmi bir yıl mukaddem hakk-ı tasarrufunu sâhib-i arz ma‘rifetiyle bana tefvîz edip ben dahi yirmi yıldan beri bilâ-nizâ‘ tasarruf edip zirâ‘at ederin deyip mezkûr el-Hâc Osman dahi istintâk olundukda tefvîz eylediğini inkâr edip lâkin mezra‘a-i mezkûre yirmi yıldan beri merkūm Hacı Efendi’nin yedinde olup on beş yıldan ziyâde terk-i da‘vâ eylediğine mu‘terif olup ve te’hîrine özr-i şer‘î beyânına kādir olmamağın bu makūle da‘vânın istimâ‘ı bilâ-emr memnû‘ olmağın da‘vâdan men‘ olunup mâ vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Recebi’l-ferd li-seneti selâse ve selâsîn ve elf.<br><br>Şuhûdü’l-hâl: Ali Efendi el-Kadı, Zülfikār Efendi el-Kadı, Yusuf Efendi el-Müderris, el-Hâc Hasan b. Sefer, Mehmed Çelebi b. Mestan, Durmuş b. el-cündî.</p>          <br><a title="Önceki sayfa" style="text-decoration:none" href="./ayrmetin.php?idno=39361"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39363"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>