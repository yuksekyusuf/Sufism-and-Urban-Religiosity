﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 471<br>Hüküm no: 724<br>Orijinal metin no: [88b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Nakşa ve Para adasından olup İstanbul’da bulunanların vergilerinin Gaşar Gracyan’ın adamı tarafından tahsil ettirilmesi</b><br><br>Nakşa keferesinin emridir. Akzâ kuzâti’l-Müslimîn evlâ vülâti’l-muvahhidîn ma‘denü’l-fazl ve’l-yakīn vâris-i ulûmü’l-enbiyâ’ ve’l-mürselîn hüccetü’l-hakkı ale’l-halkı ecma‘în el-muhtassîn bi mezîdi inâyeti’l-meliki’l-mu‘în mevlânâ el-hâkimü’l-adl bi kazâ-i İstanbul ve Galata kadıları -zîdet fezâ’iluhümâ- tevkī‘-i refî‘-i hümâyûn vâsıl olıcak ma‘lûm ola ki, Nakşa ve Para Cezîresi’nin dukası olan Gaşar Gracyan Dersa‘âdet’ime âdem gönderip Nakşa, Para Cezîresi her senede birer çekdirir kadırga ile donanma-yı hümâyûnumda hizmet etmelik üzre kendüye tevcîh ve cezîre-i mezbûrenin rüsûm ve bâd-ı hevâ ve ebvâb mahsûlâtı mukaddemâ mültezimîn zabt u kabz edegeldikleri üzre müşârun-ileyh zabt etmek berâtında mastûr ve mukayyed olmağın ve cezîre-i mezbûrenin yazılı re‘âyâsın ve ra‘iyyet oğulları olup, ba‘zıları kâr u kisb ve nicesi dahi ticâret için İstanbul’a gelip zikr olunan kadılıklarda sâkin olmaları ile onların dahi rüsûm ve bâd-ı havâ ve beytü’l-mâl ve mahsûlât ve sâiresin müşârun-ileyh defteri mûcebince âyid ve râci‘ iken yavacıları ve beytü’l-mâl emînlerin hilâf-ı şer‘ ve kānûn dahl eyleyip ve zikr olunan mahsûlü donadup hizmet eyleyicek kadırganın ihrâcâtına havâle olunmağla, kendüye gadr olunduğundan gayrı bu husûs mukaddemâ görülüp, cezîre-i mezbûre mültezimleriyle yava ve beytü’l-mâl emînleri murâfa‘a-i şer‘ olduklarında zikr olunan rüsûm ve bâd-ı hevâ ve beytü’l-mâl mültezimlere hükm olunduğu sicil ve hüccet olunup ve min ba‘d mûcebince amel olunup cezîre re‘âyâsının vechen mine’l-vücûh rüsûm ve mahsûllerine yavacı ve beytü’l-mâl emînleri dahl eylememek için bundan akdem emr-i şerîf verildiğin bildirip, mütevellî Süleyman re‘âyâdan Câmi‘-i Cedîd’e ra‘iyyet tahrîr olanlardan mâ‘adâsın rencîde eylemeyesiz ve cezîre-i mezbûrenin ra‘iyyet olup, bu cânibe kâr u kisb için ve ticâret tarîkiyle gelen ra‘iyyetlerinin rüsûm ve bâd-ı hevâ ve beytü’l-mâl ve mahsûlâtı sâiresin ve bu bâbda mukaddemâ olan hüccet-i şer‘iyye mûcebince müşârun-ileyhin âdemîsine zabt u tasarruf ettirip, min ba‘d kazâ-i mezbûrda vâki‘ olan yava ve beytü’l-mâl emînlerinden bir ferdi dahl ettirmeyip, men‘ u def‘ eyleyesin ve hilâf-ı şer‘ ve kānûn alınan hakların şer‘le müteveccih olanlardan hükm edip alıveresin deyû Divân-ı hümâyûn cânibinden emr-i şerîf verilip, mûcebince mâliye tarafından dahi hükm-i hümâyûnum recâ eyledikleri ecilden buyurdum ki, bu bâbda Divân-ı adâlet- ünvânım tarafından verilen hükm-i şerîf mûcebince amel edip, min ba‘d hilâfına rızâ ve cevâz göstermeyesiz, şöyle bilesiz alâmet-i şerîfe i‘timâd kılasız. Tahrîren fi’l-yevmi’l-ışrîn [min] şehri Ramazâni’l-mübârek li sene seb‘a ve ışrîn ve elf. Be makām-ı Kostantıniyye el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=24828"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24830"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b471"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o508"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>