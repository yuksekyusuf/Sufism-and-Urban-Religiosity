﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 98<br>Hüküm no: 54<br>Orijinal metin no: [12b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun ve Nesli Hatun’un babalarından kalan evdeki hisselerini kardeşi Hatice’ye sattıkları</b><br><br>Sebeb-i tahrîr-i hurûf oldur ki,<br><br>Mahrûse-i Kostantıniyye’de Muhtesib Karagöz mahallesinde vefât eden merhûm Mustafa Çelebi b. İbrahim nâm kimesnenin sulbiye kızı Âişe tarafından husûs-ı âti’z-zikri ikrâra hasm-ı şer‘î mahzarında Mustafa Çavuş b. İdris ve İskender Bey b. Bâli nâm kimesneler şehâdetleri ile vekâleti sâbite olan zevci Derviş b. Mehmed nâm kimesne ve merhûm-ı mezbûrun diğer sulbiyesi Nesli Hatun husûs-ı âti’z-zikri ikrâra hasm-ı şer‘î mahzarında Mehmed Çelebi bin ( ) ve İskender nâm [kimesneler] şehâdetleri ile vekâleti sâbite olan Piyale Bey b. Abdullah nâm kimesne meclis-i şer‘-i kavîmde merhûm-ı mezbûrun diğer sulbiyesi Hatice Hatun tarafından husûs-ı âti’z-zikri tasdîka nehc-i şer‘î üzere vekâleti sâbite olan Ahmed Çelebi b. Haydar muvâcehesinde takrîr-i kelâm edip merhûm-ı mezbûrun muhallefâtından mahrûse-i mezbûrede Hızırbey mahallesinde vâki‘ olup iki beyt-i süflî ve bir beyt-i ulvî ve hânûtu ve iki mahzeni ve iki fırını ve bi’r-i mâ’i ve kenîfi ve muhavvatayı müştemil olup bir cânibi Kerson v. İlya mülküne ve bir cânibi Selma bt. Samarye ve bir cânibi Hoca Sinan Vakfı’na ve bir cânibi tarîk-i âmma müntehî olan mülk menzil merhûm-ı mezbûrun vefâtından verâseti kızları <<ve kelimâtımız>> müvekkiletân-ı mezbûretân Âişe[‘ye] ve Nesli’ye ve mezbûre Hadice’ye ve sagīre Rahime’ye ve zevci [zevcesi] Âişe’ye münhasıra olup zevci [zevcesi] mezbûr[e] Âişe’ye tehârüc-i şer‘î tarîkiyle ihrâc olundukda zikr olunan menzil-i merkūmun benât-ı erba‘ası mâ-beynlerinde kalmağın hâlâ müvekkilelerimiz mezbûrtân Âişe’ye ve Nesli’ye menzil-i mezbûrun hisse-i şâyi‘a-i mu‘ayyene ki her birinin rub‘ hissedir mezkûre Hadice’ye kırk ikişer bin beşer yüz akçeye bey‘ edip her biri meblağ-ı mezbûr kırk iki bin beş yüz akçeyi mezbûre Hadice’den alıp kabz eylediler bi-vechin mine’l-vücûh menzil-i mezkûrda aslâ alâkaları kalmamışdır deyü mezbûrân Derviş Çavuş ve Piyale Bey ikrâr ve i‘tirâf eylediklerinde mukırrân-ı mezbûrânın ikrâr-ı meşrûhlarını mezkûr Ahmed Çelebi bi’l-muvâcehe tasdîk ekdikde vâki‘ hâl bi’t-taleb kayd olundu ki vakt-i hâcetde kâşif mâ-cerâ ola.<br><br>Tahrîren fî-evâili Recebi’l-mürecceb min-şühûri sene elf.<br><br>Şühûdü’l-hâl: Mustafa b. Abdullah, Hüseyin b. Abdullah, Pervâne b. Abdullah, Mehmed b. Mahmud, Rıdvan [b.] Abdullah, Ali b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=35191"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35193"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>