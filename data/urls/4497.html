﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 229<br>Hüküm no: 218<br>Orijinal metin no: [29a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kiracı olduğu fırını kapatıp firar eden Ermeni Melkon v. Bağdasar v. Minas’ın eşyalarını korumak üzere Molla Mehmed b. Hacı Ömer’in kayyum tayin edildiği</b><br><br>Mahmiye-i İstanbul’da Küçükpazar sûkunda Somuncu fırınında müstecir olan Melkon v. Bağdasar v. Minas nâm Ermeni bundan akdem fırın-ı mezkûru mukaffel bırakıp firâr ve gaybet-i münkatı‘a ile gāib oldukdan sonra uncu tâifesinden işbu hâzır bi’l-meclis es-Seyyid Mustafa b. Ebûbekir nâm kimesne ben gāib-i mezbûr tarafından vekîl oldum deyü âhar Ermeniyi medîne-i Üsküdar mahkemesine getirip muvâza‘a ile vekâlet hücceti peydâ ve gāib-i mezbûrun eşyâsını fuzûlen zabt eylediğini mezbûr es-Seyyid Mustafa meclis-i şer‘de ikrâr etmekle gāib-i mezbûrun eşyâsını mezbûr es-Seyyid Mustafa yedinde zâyi‘ ve telef olacağını zeyl-i kitâbda muharrerü’l-esâmî bî-garaz Müslimîn ihbâr etmeleriyle gāib-i mezbûru eşyâsını mezbûr es-Seyyid Mustafa’dan ahz u kabz ve hıfza bir kayyûm nasbı lâzım ve mühim olmağın diyânet ile ma‘rûf ve istikāmet ile meşhûr kayyûmluk uhdesinden gelmeğe kādir idiği lede’ş-şer‘ zâhir olan işbu râfi‘u’l-kitâb Molla Mehmed b. el-Hâc Ömer nâm kimesneyi hâkim-i muvakki‘-ı sadr-ı kitâb tûbâ-lehû ve hüsnü-meâb hazretleri gāib-i mezbûrun eşyâsını hıfz için kayyûm nasb u ta‘yîn buyurduklarında ol dahi husûs-ı mezbûru ber-vech-i muharrer kabûl ve merâsimini edâya ta‘ahhüd ve iltizâm eylediğinden sonra mezbûr Molla Mehmed gāib-i mezbûrun eşyâsını zâyi‘ ve telef etmemek üzere Salih Paşa Mahallesi’nde sâkin el-Hâc Halil b. el-Hâc İsmail ve Ahmed Yazıcı b. Ali ve el-Hâc Hüseyin b. el-Hâc Ömer nâm kimesneler kefîl olmalarıyla mâ-vaka‘a bi’t-taleb ketb olundu.<br><br>Fî 12 min-Cumâdelûlâ sene 1121<br><br>Şuhûdü’l-hâl: Yusuf Çelebi b. Abdullah, Hasan Beşe b. Abdullah, Osman Ağa b. Mehmed, Ahmed b. el-Hâc Hüseyin, el-Hâc Ahmed b. Şa‘ban, Mehmed Beşe b. Hüseyin, el-Hâc Süleyman b. Ömer, Mustafa b. Şa‘ban, Ali Çelebi b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4496"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4498"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>