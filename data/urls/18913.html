﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 276<br>Hüküm no: 433<br>Orijinal metin no: [98b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Raziye Hâtun bt. Ali Bey’in evini, Emine Hâtun bt. Yusuf’a sattığı</b><br><br>Oldur ki Galata’da Yolcuzâde mahallesi sâkinlerinden olan Râziye Hâtun bt. Ali Bey tarafından Mustafa b. Abdullah ve Mustafa b. Murad şehâdetleriyle husûs-ı [âti’z-] zikre vekâleti sâbite olan zevci Sinan Reis b. Abdullah meclis-i şer‘de Emine Hâtun bt. Yusuf tarafından Mustafa [b.] Abdullah er-Reis ve Muslihiddin b. Abdullah şehâdetleriyle husûs-ı âti’z-zikre vekâleti sâbit olan zevci Ramazan Reis b. Mehmed nâm kimesnenin mahzarında ikrâr ve i‘tirâf edip mezkûre zevcemin mahalle-i merkūmede vâki‘ iki bâb fevkānî [oda] ve iki mahzeni ve kenîfi müştemil olup iki tarafı Mehmedî mülkü ve bir tarafı tarîk-i hâs ve hisar duvarına mahdûd olan dârını bundan akdem mezbûr Ramazan Reis’in zevcesi mezbûre Emine’ye yirmi bin nakd-i râyic fi’l-vakt akçeye bey‘-i bât ile bey‘ edip müvekkilem kendi yediyle kabz-ı semen ve teslîm-i mebî‘ eyledi dedikde mukırr-ı mezkûrun vech-i meşrûh üzre olan kelâmını mukarrun lehü’l-mezkûr Ramazan vekâleti hasebiyle bi’l-muvâcehe tasdîk eyledikden sonra sıhhat-i bey‘a hükm olunup işbu vesîka li ecli’t-temessük bi’t-taleb ketb olunup yed-i tâlibe vaz‘ olundu. ( ) Şevvâl sene 999.<br><br><br>Şuhûdü’l-hâl: Selâmetzâde Abdülkādir, Mehmed b. Cafer, Ahmed b. Hasan, Hüseyin b. Abdullah, Hasan b. Mehmed, Hasan b. Abdullah, Ahmed b. …, Hasan b. Abdullah, Hürrem b. Abdullah, Sinan b. Abdullah, el-Hâc Resul b. …?.</p>          <br><a title="Önceki sayfa" style="text-decoration:none" href="./ayrmetin.php?idno=18912"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18914"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o347"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>