﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 570<br>Hüküm no: 885<br>Orijinal metin no: [72a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eyüb b. Ömer’in Fatma Hanım’a olan borcundan geriye kalan miktarını da ödemesi</b><br><br>Ma‘rûz;<br><br>Medîne-i Üsküdar’da Arakıyeci el-Hâc Mehmed mahallesinde sâkine mu‘arrefetü’z-zât Fatıma bt. Halil nâm hatun meclis-i şer‘-i hatîrde Eyüb b. Ömer mahzarında işbu yedimde olan bir kıt‘a hüccet-i şer‘iye nâtıka olduğu üzere bin iki yüz bir senesi Saferi’l-hayr’ının yirmi üçüncü günü yedimden istidâne ve kabz eylediği yüz guruş ve târih-i hüccetden beher sene tamamında bâ-devr-i şer‘î ilzâm ve iltizâm olunan on beşer guruşdan üç sene tamamına dek kırk beş guruş ki cem‘an yüz kırk beş guruş deyni mukābelesinde emlâkinden olup medîne-i mezbûreye tâbi‘ Başı[büyüklü] karyesi bâgātı hilâlinde vâki‘ Mansurovası nâm mahâlde kâin lede’l-ahâli ve’l-cîrân ma‘lûmü’l-hudûd bir kıt‘a bağını vefâen bey‘ u teslîm eyledikden sonra meblağ-ı merkūm yüz kırk beş guruşun yirmi iki guruşunu yedinden ahz ü kabz ve yüz yirmi üç guruşu mezbûr Eyüb zimmetinde bâkī kalıp fekk-i rehn ile meblağ-ı bâkī-i merkūm yüz yirmi üç guruşu hâlâ taleb ederim deyü da‘vâ, ol dahi cevâbında cihet-i mezkûreden ol-mikdâr deyni olduğunu ikrâr lâkin müdde‘iye-i mezbûreye kabzını mu‘terif olduğu yirmi iki guruşdan ziyâde sekiz guruş dahi def‘ ü teslîm etmemle müdde‘iye-i mezbûrenin yüz on beş guruş zimmetimde alacağı bâkī kalmış idi deyü ba‘de’d-def‘ ve’l-inkâr mezbûr Eyüb ziyâde def‘ini beyâna ba‘de’l-havâle fekk-i rehn edip mertebe-i ikrârı olan meblağ-ı merkūm yüz on beş guruşu müdde‘iye-i mezbûre Fatıma Hatun’a edâsıyla mezbûr Eyüb şer‘an ilzâm olunduğu bi’l-iltimâs huzûr-ı âlîlerine i‘lâm olundu.<br><br>Fî 19 min-M sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53909"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53911"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b570"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1027"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>