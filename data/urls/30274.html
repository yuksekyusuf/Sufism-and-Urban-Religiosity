﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 110<br>Hüküm no: 72<br>Orijinal metin no: [21a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mehmed’in eski damadı Nuh Efendi b. Mehmed’den alacağı olan otuz guruşu alıp zimmetini ibra ettiği</b><br><br>Mahmiye-i İstanbul’da Koca Mustafa Paşa kurbünde Hoca Hamza Mahallesi’nde sâkine Âişe bt. Mehmed nâm hatunun hâlâ zevci ve tarafından ber-vech-i câ’î ahz ü kabz ve ibrâya vekîl olduğu zât-ı mezbûreyi bi’l-ma‘rifeti’ş-şer‘iyye ârifân el-Hâc Sadullah b. Abdullah ve Mehmed Efendi b. Abdullah nâm kimesneler şehâdetleriyle şer‘an sâbit ve mütehakkık olan Lütfullah Efendi b. Musa nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-kitâb Nuh Efendi b. el-Hâc Mehmed nâm kimesne mahzarında bi’l-vekâle ikrâr-ı tâm ve takrîr-i kelâm edip mezbûr Nuh Efendi mukaddemâ dâmadımız olmak takrîbiyle kāin-vâlidesi zevcem müvekkilem mezbûrenin taht-ı tasarrufunda olan yedi bâb dükkânlarının kirâlarından bi’l-emâne makbûzu olan meblağ-ı ma‘lûmü’l-mikdârdan bi’d-defa‘ât teslîmâtından mâ‘adâ müvekkilem mezbûrenin merkūm Nuh Efendi yedinde otuz guruş hakkı bâkī kalmağla, meblağ-ı bâkī-i mezbûr otuz guruşu dahi merkūm Nuh Efendi bana def‘ ü teslîm eylediğinde, ben-dahi yedinden bi’l-vekâle tamamen tesellüm ve ahz ü kabz edip bi’l-cümle husûs-ı merkūma ve gayra müte‘allika târih-i kitâba gelince âmme-i de‘âvî ve mutâlebât ve kâffe-i eymân ve muhâsamâtdan merkūm Nuh Efendi’nin zimmetini ibrâ-i âm ile bi’l-vekâle ibrâ ve ıskāt eylediğimde, ol dahi ibrâ-i mezkûru kabûl eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 28 min-Şevval sene [1]193.<br><br>Şuhûdü’l-hâl: el-Hâc Sadullah b. Abdullah, Mehmed Efendi b. Abdullah, İsmail Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=30273"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30275"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o337"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>