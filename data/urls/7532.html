﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 387<br>Hüküm no: 492<br>Orijinal metin no: [63a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife Hatun ile komşusu Hacı Kasım’ın ortaklaşa kullandıkları zir-i zeminin ifraz edilip hisselerinin arasına duvar inşa edileceği</b><br><br>Ma‘rûz<br><br>Fermân-ı âlîlerine imtisâlen cânib-i şer‘den irsâl olunan keşif nâibi İbrahim Efendi dâ‘îleri hâssa mi‘mârı halîfeler ile Receb Ağa Vakfı’ndan mahmiye-i İstanbul’da Yavaşça Şahin mahallesinde vâki‘ sahib-i arzuhâl el-Hâc Kasım ve arzuhâlde mezkûreti’l-ism Afife nâm hatunun bi’l-icâreteyn tasarruflarında olan menzilleri tahtında münâza‘un-fîh kifrî zîr-i zemîne varıp cemâ‘at-i Müslimîn huzûrlarında akd eylediği meclis-i şer‘de mezbûre Afife zâtı ba‘de’t-ta‘rîfi’ş-şer‘î câr-ı mülâsıkı mezbûr el-Hâc Kasım muvâcehesinde vakf-ı mezkûrun mütevellîsi el-Hâc Ahmed hazır olduğu hâlde işbu mu‘âyene olunan zîr-i zemîn mezbûr el-Hâc Kasım ile beynimizde menzillerimizin cirmi mikdârı müşterek olup bir kapısı benim mutasarrıfe olduğum menzile ve bir kapısı mezbûr el-Hâc Kasım’ın menziline açılıp herbirimizin hissesi ba‘de’l-mesâha ifrâz ve ta‘yîn olunmak matlûbumuzdur dedikde mezbûr el-Hâc Kasım ba‘de’t-tasdîk mi‘mârân-ı mezbûrân mesâhaları üzere mezbûre Afife menzilinin cirmi mikdârı terbî‘an otuz üç zirâ‘ mezbûr el-Hâc Kasım menzilinin kezâlik cirmi mikdârı terbî‘an dokuz zirâ‘ olduğu mezbûre Afife’nin yedinde olup bin yüz kırk yedi senesi Muharrem’inin yirmi ikinci günü târihiyle müverrah keşif i‘lâmı mantûku üzere zîr-i zemîn-i merkūmdan herbiri hissesine iktizâ eden mikdârı merkūmu rızâlarıyla ahz ve kabûl eylediklerinden sonra beynlerini fâsıla için binâsına mübâşeret olunan duvar beynlerinde müşterek olmak üzere duvar-ı mezkûrun taş masrafını [63b] mezbûre Afife verip ve mesârif-i sâiresini mezbûr el-Hâc Kasım verip bu vechile kat‘-ı nizâ‘ ve zîr-i zemîn-i mezkûr hissesine müte‘allika âmme-i de‘âvîden herbiri âharın zimmetini ibrâ-i âmm-ı râfi‘u’l-hısâm ile ibrâ ve ıskāt eylediklerini tarafeyn ba‘de’l-ikrâr ve’t-tasdîk vâki‘-i hâli mezbûr dâ‘îleri mahâllinde ketb ü tahrîr ve ba‘dehû ümenâ-i şer‘le meclis-i şer‘a gelip inhâ eylediği Mahkeme-i Bâb’dan Muhtâr Çavuş kulları iltimâsıyla huzûr-ı âlîlerine i‘lâm olundu.<br><br>Fî 23 min-Zilhicce sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7531"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7533"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>