﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 375<br>Hüküm no: 459<br>Orijinal metin no: [94a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kendisini dükkândan çıkarıp malına el koyan ortağı Osman’dan Boyacı Panayot’un alacağı olduğu iddiasıyla açtığı davanın sulhla sonuçlandığı</b><br><br>Vilâyet-i Anadolu’da Soma kasabası mütemekkinlerinden olup mahmiye-i İstanbul’da Molla Kestel mahallesinde müsâfiren sâkin Boyacı tâifesinden Panayot v. Nikola nâm zimmî meclis-i şer‘-i şerîf-i enverde bâ‘isü hâze’l-kitâb el-Hâc Osman b. Hızır nâm kimesne mahzarında ikrâr ve takrîr-i kelâm edip mezbûr el-Hâc Osman ile bundan akdem kasaba-i mezbûrede boyacılık san‘atında şerîkler olup zikrolunan kasabada vâki‘ dükkânımda mevcûd ber-mûceb-i defter kendi mâlım olan mecmû‘u üç yüz altmış guruş kıymetli boya eczâsı vesâir eşyâmı mezbûr el-Hâc Osman bi-gayr-ı hakkın ahz u kabz ve dükkân-ı mezbûrdan beni ihrâc etmekle zikrolunan eczâ ve eşyânın aynıları mevcûd ise a‘yânın müstehlek ise ba‘de’s-sübût kıymet-i şer‘iyelerini taleb ve da‘vâ eylediğimde ol dahi cevâbında zikrolunan eczâ ve eşyâyı kırk guruş semen-i medfû‘u bâtten bana bey‘ ve teslîm eyledi deyü def‘ eylediğinden beynimizde nizâ‘-ı küllî cereyân etmişidi. El-hâletü-hâzihi beynimize muslihûn tavassut edip da‘vâ-yı mezkûremden beni mezbûr el-Hâc Osman ile on altı guruş üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr on altı guruşu mezbûr el-Hâc Osman yedinde tamamen ahz u kabz eyledikden sonra husûs-ı mezkûra ve târih-i kitâba gelince sâir beynimizde cereyân eden ahz u i‘tâya müte‘allika âmme-i da‘vâdan mezbûr el-Hâc Osman’ın zimmetini ibrâ-i âmm-ı râfi‘u’l-hısâm ile ibrâ ve ıskāt eylediğimde ol dahi kezâlik husûs-ı mezkûra ve târih-i kitâba gelince sâir beynimizde cereyân eden ahz u i‘tâya müte‘allika âmme-i da‘vâdan benim zimmetimi ibrâ ve ıskāt eyledi ba‘de’l-yevm bir birimiz ile vechen mine’l-vücûh ve sebeben mine’l-esbâb kat‘a da‘vâ nizâ‘ımız yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 25 Muharrem sene [1]144.<br><br>Şuhûdü’l-hâl: Molla İbrahim b. Mehmed, Abdullah Çelebi b. Mustafa, Ahmed Çelebi b. Hasan, İbrahim Çelebi b. Mustafa du‘âcı, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=6212"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6214"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>