﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 111<br>Hüküm no: 78<br>Orijinal metin no: [16b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asani ile eşi Morola’nın, Nikola ve Sava’nın zimmetlerini ibra etmeleri</b><br><br>Mahmiye-i İstanbul hısnı ebvâbından Edirnekapısı dâhilinde el-Hâc Muhyiddin mahâllesinde sâkin Asani v. Yorgi nâm zimmî asâleten ve zevcesi Marola bt. Tako nâm Nasrâniye tarafından husûs-ı âti’l-beyana vekîl olduğu zâtını ma‘rifet-i şer‘iyye ile ârifân olan Mehmed Çavuş b. Mustafa ve Mehmed Çelebi b. Mustafa nâm kimesneler şehâdetleriyle sâbit olan es-Seyyid Hasan b. İsmail nâm kimesne vekâleten mahmiye-i mezbûrede meclis-i şer‘-i hatîrde işbu bâ‘iseyi’s-sifr Nikola v. Todori ve Sava v. Bünyad nâm zimmîler muvâcehelerinde her biri ikrâr-ı tam ve takrîr-i kelâm edip mezbûrân Nikola ve Sava târîh-i kitâbdan dört gün mukaddem mahâlle-i mezbûrede vâki‘ mezbûre Marola’nın sâkine olduğu menziline girip üzerine hücûm ve tahvîf etmeleriyle mezbûre Marola havfından nâşî iskāt-ı cenîn etmişidi deyü mûceb-i şer‘îsini mezbûrân Nikola ve Sava’dan asâleten ve vekâleten da‘vâ ve taleb eylediğimizde onlar dahi husûs-ı mezbûru bi’l-külliye inkâr etmeleriyle beynimizde nizâ‘-ı küllî vâki‘ olmuş idi. El-hâletü hâzihi husûs-ı mezbûra müte‘allıka âmme-i da‘vâdan her birimiz asâleten ve vekâleten mezbûrân Nikola ve Sava’nın zimmetlerini ibrâ-i âm ile ibrâ ve iskāt eyledik dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî-selhi Muharremü’l-haram sene 1116<br><br>Şuhûdü’l-hâl: İmam Ahmed Efendi b. Abdülkadir, Ebubekir Halîfe el-müezzin, Abdurrahman Çelebi b. Süleyman, Hacı Yusuf b. Mehmed, Mustafa Çelebi b. Abdullah, Papa Kostantin v. Hıriso, Vasil v. Petro,</p>          <br><a title="Önceki sayfa" style="text-decoration:none" href="./ayrmetin.php?idno=41607"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41609"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o676"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>