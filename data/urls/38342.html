﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 131<br>Hüküm no: 106<br>Orijinal metin no: [22a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukıye Hatun’un, kendisine araba ile çarparak sakat kalmasına sebep olduğunu iddia ettiği Arabacı Süleyman Ağa ile anlaşması</b><br><br>Medîne-i hazret-i Ebâ Eyyûbe’l-ensârî -radıye anhü Rabbihi’l-Bârî’de- Takyeci mahâllesinde sâkin Rukıye Hatun bt. Hüseyin b. Abdullah’ın hâlâ zevci ve tarafından husûs-ı âti’l-beyanda taleb ve da‘vâ ve lede’l-iktizâ sulh ve ibrâya vekîl olduğu zâtı mezbûreyi bi’l-ma‘rifeti’ş-şer‘iyye ârifân el-Hâc Hamza b. Süleyman ve Musa b. Yusuf nâm kimesneler şehâdetleriyle ber-nehc-i şer‘î sâbit ve sübût-ı vekâletine hükm-i şer‘-i lâhık olan Osman Ağa b. Abdullah nâm kimesne mahfil-i şer‘iyyâtda Arabacı Süleyman Ağa b. Ali nâm kimesne muvâcehesinde mezbûr Süleyman işbu târîh-i i‘lâm şehri olan Saferi’l-hayrın on birinci Çarşamba günü mâlik olduğu iki bargirini bir aded arabasının sandığı üzerine? binip İstanbul’da Çarşamba Pazarı nâm mahâlde vâki‘ Abdullah Ağa’nın menzili önünde tarîk-i caddeden doğru zikr olunan bargirleri sür‘at ile sürüp gider iken zevcem ve müvekkilem mezbûre dahi tarîk-i mezkûrdan mürûr eder olduğu hâlde mezbûr Süleyman zikr olunan arabayı âhar tarafa sarf mümkün iken sarf etmeyip zevcem ve müvekkilem mezbûrenin üzerine bi-gayrı hakkın amden urup ol vechile mârrü’z-zikr arabanın ard tekerleklerinden bir adedi zevcem ve müvekkilem mezbûre Rukıye Hatun’un sağ ayağının topuğu üzerinden mürûr edip mârrü’l-beyan sağ ayağının topuğunu cerh etmekle cerh-i mezkûrdan nâşî zevcem ve müvekkilem mezbûre sâhib-i firâş olmağla el-hâletü hâzihi husûs-ı mezkûrun mûceb-i şer‘îsi icrâ olunmak bi’l-vekâle matlûbumdur deyü tasaddî eylediğim cerh da‘vâmdan ve mâ-yahdesu minhudan bâ-tavassut-ı muslihîn merkūm Süleyman ile an-inkâr kat‘â li’n-nizâ‘ ve ref‘an li’l-husûme beş yüz elli guruş üzerine müvekkilem mezbûreye izâfetle bi’l-vekâle bi’t-terâzî ba‘de-akdi’l-musâlaha ve’l-kabûl bedel-i sulh-ı mezkûr beş yüz elli guruşu merkūm Süleyman Ağa zevcem ve müvekkilem mezbûre için işbu meclis-i şer‘de bana def‘ ü teslîm eylediğinde, ben dahi yedinden bi’l-vekâle tamâmen ve kâmilen ahz ü kabz etmemle bi’l-cümle husûs-ı mezkûra müte‘allıka âmme-i de‘âvîden ben zevcem ve müvekkilem mezbûreye izâfetle bi’l-vekâle mezbûr Süleyman’ın zimmetini, ol dahi müvekkilem merkūmenin zimmetini tarafeynden her birimiz ibrâ-i âmm-ı sahîh-i şer‘î ile ibrâ ve iskāt ve her birimiz ber-minvâl-i muharrer âharın ibrâsını asâleten ve vekâleten kabûl edip [22b] bu vechile külliyen kat‘-ı münâza‘a eyledik deyü mukırr-ı vekîl-i mezbûrun sâdır olan bi’l-cümle takrîr-i meşrûhunu mezbûr Süleyman tasdîk ve tahkīk eylediği tescîl ve mübâşirleri Bâb-ı Zabtiye neferâtından Konyalı Ali Ağa yediyle huzûr-ı [âlîlerine i‘lâm olundu].<br><br>Fî 14 S sene [12]74.<br><br>İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=38341"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38343"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o175"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>