﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 247<br>Hüküm no: 342<br>Orijinal metin no: [45b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un boşandığı kocası Hafız Ahmed Efendi’deki nafaka bedelini aldığı</b><br><br>500 guruş ahz [ü] kabz<br><br>Ma‘rûz<br><br>İstanbul’da Davudpaşa mahallesinde sâkine mu‘arrefetü’z-zât Fâtıma bt. Mehmed nâm hatun İstanbul Bâb Mahkemesi’nde meclis-i şer‘de vâlidesi zâtı mu‘arrefe Safiye bt. İsmail nâm hatun hâzıra olduğu hâlde zevc-i mutallıkı Hafız Ahmed Efendi b. Mustafa nâm kimesne muvâcehesinde mezbûr Hafız Ahmed Efendi’nin vâlidesi ve kezâlik mu‘arrefetü’z-zât Âişe Hatun bt. İbrahim hâzıra olduğu hâlde mezbûr Hafız Ahmed Efendi zimmetinde bâ-i‘lâm-ı şer‘î mehr-i müeccel ve nafaka-i müstahakkımdan müctemi‘ beş yüz guruş alacak hakkım olmağla meblağ-ı mezkûr beş yüz guruşu merkūm Hafız Ahmed Efendi bu def‘a huzûr-ı şer‘de bana def‘ ü teslîm ben dahi yedinden ahz u kabz etmemle hukūk-ı zevciyyete ve ibtidâ-i zevciyyetden işbu târîh-i i‘lâma gelince sâir cemî‘ hukūk-ı şer‘iyyeye müte‘allika âmme-i da‘vâdan ben ve vâlidem hâzıra-i merkūme ile ma‘an zevcim mezbûr Hafız Ahmed Efendi ile vâlidesi hâzıra-i merkūme Âişe Hatun’un zimmetlerini onlar dahi hukūk-ı zevciyyete ve ibtidâ-i zevciyyetden işbu târîh-i i‘lâma gelince sâir cemî‘ hukūk-ı şer‘iyyeye müte‘allika âmme-i de‘âvîden vâlidem hâzıra-i merkūmenin zimmetlerini her birimiz ibrâ-i âmm-ı sahîh-i şer‘î ile kabûllerimizi hâvî ibrâ ve iskāt eyledik deyü ikrâr ve tasâdıkları mübâşirleri Bâb-ı Seraskerî kavaslarından Zağferanborlulu (Safranbolulu) Emin Kavas kulları yediyle huzûr-ı [âlîlerine i‘lâm olundu]<br><br>Fî 13 Zilhicce sene 1255</p>          <br><a title="Önceki sayfa" style="text-decoration:none" href="./ayrmetin.php?idno=8152"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8154"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o425"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>