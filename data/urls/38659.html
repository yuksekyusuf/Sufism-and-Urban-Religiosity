﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 259<br>Hüküm no: 279<br>Orijinal metin no: [48a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ethem’in vefat eden Seyyid Hacı Mehmed’in terekesinden hissesine isabet eden miktarı tahsil etmesi</b><br><br>Mîrâsdan ahz [ü] kabz, ibrâ 387 guruş 8 para<br><br>Şâm-ı cennet-meşâm ahâlisinden olup medîne-i Üsküdar’da Toprak Sokak’da sâkin iken bundan akdem fevt olan Sâdâtzâde es-Seyyid el-Hâc Mehmed b. es-Seyyid Mehmed b. Abdullah’ın verâseti hîn-i vefâtında sagīre ve hâlen kebîre kızları Şerife Fatıma ve Şerife Saliha ve Şerife Esma’ya ve kebîr oğulları es-Seyyid Mahmud ile es-Seyyid Mehmed Ârif’e münhasıra ba‘dehû mezbûr es-Seyyid Mahmud dahi fevt olup verâseti vâlidesi Emine bt. Abdullah nâm hatun ile li-ebin kız karındaşları mezbûrât Şerife Fatıma ve Şerife Saliha ve Şerife Esma’ya ve li-ebin er karındaşı merkūm es-Seyyid Mehmed Ârif’e münhasıra ba‘dehû mezbûre Şerife Fatıma dahi fevt olup verâseti vâlidesi Rukiye bt. Abdullah nâm hatun ile li-ebeveyn kız karındaşları mezbûretân Şerife Saliha ve Şerife Esma’ya ve li-ebeveyn er karındaşı merkūm es-Seyyid Mehmed Ârif’e münhasıra ba‘dehû es-Seyyid Mehmed Ârif dahi fevt olup verâseti vâlidesi mezbûre Rukiye Hatun ve li-ebeveyn kız karındaşları mezbûretan Şerife Saliha ve Şerife Esma’ya ve ammisi es-Seyyid el-Hâc Ahmed b. Mehmed’e münhasıra, ba‘dehû kable’l-kısme mezbûre Şerife Saliha dahi fevt olup verâseti vâlidesi mezbûre Rukiye Hatun ile li-ebeveyn kız karındaşı mezbûre Şerife Esma’ya ve ammisi merkūm es-Seyyid Ahmed’e münhasıra ba‘dehû kable’l-kısme mezbûre Emine Hatun dahi fevt olup verâseti zevci İbrahim Edhem ile sadrî sagīr oğlu Mehmed Sadık’a münhasıra ba‘dehû kable’l-kısme merkūm Mehmed Sadık dahi fevt olup verâseti ancak babası merkūm İbrahim Edhem’e inhisârı tahakkukundan sonra merkūm İbrahim Edhem Efendi meclis-i şer‘-i şerîf-i enverde tereke-i müteveffâ-yı evvel-i merkūma bi’l-verâse ve bi’l-emâne vâzı‘ü’l-yed olan işbu bâ‘isetü’l-vesîka mezbûre Şerife el-Hâce Esma Hatun’un zevci ve tarafından husûs-ı âtîde tasdîka vekîl-i şer‘îsi el-Hâc Hüseyin Ağa b. Ahmed mahzarında bi’l-verâse ikrâr-ı tam ve takrîr-i kelâm edip müteveffâ-yı evvel-i merkūm es-Seyyid el-Hâc Mehmed’in hîn-i vefâtında ma‘rifet-i şer‘le tahrîr ve bey‘ olunan terekesi esmânından ba‘de ihrâci’l-mesârifi’l-lâzıme bâ-defter-i kassâm bi-tarîki’l-münâsahati’ş-şer‘iye benim hisse-i irsiyeme isâbet eden üç yüz seksen yedi guruş sekiz parayı mezbûre Şerife Hâce Esma Hatun bi’l-emâne ba‘de’l-kabz meblağ-ı mezbûru zevci vekîl-i merkūm el-Hâc Hüseyin Ağa yediyle bana def‘ ü teslîm, ben dahi yedinden tamamen ahz ü kabz etmemle hukūk-ı mîrâsa ve bi’l-cümle husûs-ı mezkûra müte‘allika âmme-i da‘vâdan mezbûre Şerife Hace Esma Hatun’un zimmetini ibrâ ve iskāt eylediğimde, ol dahi ber-vech-i muharrer ibrâ-yı mezkûru kabûl eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 7 C sene [1]242<br><br>Şühûdü’l-hâl: Muhzır Abdulfettah Çelebi, Muhzır Mehmed Çelebi, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38658"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38660"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>