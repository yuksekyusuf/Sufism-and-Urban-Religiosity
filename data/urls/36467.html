﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 56<br>Hüküm no: 15<br>Orijinal metin no: [2b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gebze nahiyesi Şeyhşems köyü vakfı mütevelliliğinin müstakıllen İbrahim b. Mehmed'e tevcih edilmiş olduğu</b><br><br>Kocaeli sancağında Gekbüze nâhiyesine tâbi‘ Şeyhşems karyesi vakfının vazîfe-i mu‘ayyene ile evlâdiyet ve meşrûtiyet üzere kırk seneden berü eben an-ceddin mütevellî olan işbu râfi‘-i tevkī‘-i refî‘ü’ş-şân-ı şehriyârî kıdvetü’l-emâsil ve’l-akrân İbrahim b. Mehmed -zîde kadruhû- tevliyet-i mezbûreye müstakıllen mutasarrıf iken âhardan Mustafa evlâdiyet iddi‘â ve tevliyet-i mezbûre iştirâken tevcîh ve zamân-ı karîbde fevt oldukda yine müstakıllen mezbûr İbrahim b. Mehmed -zîde kadruhû-’ya tevcîh ve mutasarrıf iken müteveffâ Mustafa’nın evlâd-ı sagīri diğer İbrahim b. Mustafa’nın vasiyyesi ve büyük vâlidesi Raziye Hatun tevliyet-i mezbûru iddi‘â ve hâsıl olan galle-i vakıfdan hisse vermek üzere mezbûr İbrahim b. Mehmed -zîde kadruhû- va‘ad edip ve va‘adi mûcebince tevcîh ve berât verildikden sonra va‘adi meşrû‘ değildir deyü fetvâ-yı şerîf mûcebince yine kaydı ref‘ ü terkīn ve yine bir tarîkle tashîh ve bana gadr oldu deyü arzuhâl ve tevârîh-i muhtelife ile olan nizâ‘lar tafsîlen derkenâr ve yedinde olan senedâtına nazar ve i‘lâm olunmak üzere hâlâ Haremeynü’ş-şerifeyn müfettişi fermân-ı âlîşânım verilmiş iken tevliyet ve mahsûlât ve galle müstakıllen evlâdiyet ve meşrûtiyet üzere İbrahim b. Mehmed -zîde kadruhû-’nun tasarrufunda olup âharın müdâhale ve ta‘arruzuna mesâğ yoğiken nısf tevliyet diğer İbrahim b. Mustafa’ya ancak emr-i savâbdır deyü tevcîh olunmağla İbrahim b. Mustafa ref‘ ve merkūm İbrahim b. Mehmed -zîde kadruhû-’ya müstakıllen tevcîh olunmak üzere i‘lâm ve i‘lâmı mûcebince amel fermânım olmağın müfettiş i‘lâmı ve fermân-ı âlîşânım mûcebince eben an-ceddin kırk seneden mütecâviz evlâdiyet ve meşrûtiyet üzere zabt eden İbrahim b. Mehmed -zîde kadruhû-’ya müstakıllen tevcîh olunup berât-ı şerîfim verilmek ricâsına vakf-ı mezbûrun nâzırı olup bi’l-fi‘il Bâbüssa‘âdetim ağası olan iftihârü’l-havâs ve’l-mukarrabîn Hasan Ağa -dâme uluvvuhû- arz etmekle mezbûrun özr-i şer‘îsi olmadıkça nâib istihdâm etmeyip bi’n-nefs edâ-i hizmet eylemek şartıyla tevcîh olunmak fermânım olmağın hakkında mezîd inâyet-i pâdişâhânem zuhûra getirip ağa-yı mûmâ-ileyhin arzı bin yüz yirmi dokuz senesi Cemâziyelevvel’inin on üçüncü günü târîhiyle müverrah verilen ruûs-ı hümâyûnum mûcebince tevcîh edip bu berât-ı hümâyûn-ı izzet-makrûnu verdim ve buyurdum ki mezbûr İbrahim b. Mehmed -zîde kadruhû- varıp evkāf-ı mezbûrun müstakıllen evlâdiyet ve meşrûtiyet üzere mütevellîsi olup edâ-i hizmet eyledikden sonra bundan evvel vakf-ı mezbûra evlâdiyet ve meşrûtiyet üzere mütevellî olanlar vazîfe-i mu‘ayyenesine ne minvâl üzere mutasarrıf olagelmiş ise merkūm dahi ol minvâl üzere mutasarrıf ola, ol bâbda ref‘ olunan mezbûr ve taraf-ı âhardan hiç ferd mâni‘ ve dâfi‘ ve müzâhim olmayıp dahl ü ta‘arruz kılınmaya, şöyle bileler, alâmet-i şerîfe i‘timâd kılalar.<br><br>Tahrîren fi’l-yevmi’s-sânî aşer min-şehri Cemâziyelevvel sene tis‘a ve ışrîn ve mi'e ve elf.<br><br>[3a]<br><br>An-sahrâyı Edirne<br><br>Sahh<br><br>İ‘lâmı mûcebince amel olunmak buyuruldu.<br><br>Haremeyn Müfettişi fazîletlü efendi şer‘le görüp i‘lâm eyleyesiz deyü buyuruldu.<br><br>Ma‘rûz-ı dâ‘î-i Devlet-i aliyyeleridir ki,<br><br>Sâhib-i arzuhâl İbrahim dûn-ı arzuhâlde ismi mastûr olan mütevellî diğer İbrahim ile mürâfa‘a olup sâhib-i arzuhâl vakf-ı mezbûrdan menzile gallesinden kendüye ta‘yîn olunan hisseyi diğer İbrahim’den taleb edip lâkin vakf-ı mezbûr musakkafât olmayıp kurâ ve mezâri‘ olup ve mütevellî-i mezbûr diğer İbrahim berât-ı âlîşân ile tevliyet-i mezkûreye mutasarrıf olmağla hisse talebine mesâğ-ı şer‘î olmadığı huzûr-ı âlîlerine i‘lâm olundu. Fermân men [lehü]’l-emr hazretlerinindir.<br><br>Fî 24 Receb sene 1131<br><br>İ‘lâm İlmî Ahmed Efendi mührüyledir.<br><br>Devletlü ve merhametlü sultanım hazretleri sağ olsun. Bu kulları Şeyh Şemseddin evlâdlarından olup evlâd-ı evlâdına şart ve vakf eylediği hanın gallesi şart ve vakf üzere bu kullarına dahi ta‘yîn evlâd-ı vâkıfdan olup Kasımpaşa sâkinlerinden İbrahim nâm kimesne mütevellî olmağla galle-i mezbûr ahz u kabz edip yedimde olan senedâtım mûcebince iki seneden berü vermeyip zimmetinde müctemi‘ olmağla vakf-ı mezbûr Bâbüssa‘âdet-i şerîfe ağa nezâretinde olmağla merhameten Haremeyn-i Şerîfeyn müfettişi huzûrunda şer‘le mürâfa‘adan yedimde olan berât-ı âlîşân ve senedât-ı sâir ve fetvâ-[yı] şerîfe mûcebince galleden hissem ne ise alıverilip i‘lâm olunmak bâbında fermân-ı âlî ricâ olunur.<br><br>Şâhid: Diğer İbrahim evlâd-ı vâkıfdan.</p>          <br><a title="Önceki sayfa" style="text-decoration:none" href="./ayrmetin.php?idno=36466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b056"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o412"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>