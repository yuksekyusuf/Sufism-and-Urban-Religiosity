﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 458<br>Hüküm no: 542<br>Orijinal metin no: [84a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kolancıoğlu Canik’in İngiltere tüccarı Abraham aleyhindeki alacak davasından vekili vasıtasıyla vazgeçmesi</b><br><br>Husûs ile ibrâ<br><br>Tahakkuk-ı özr-i şer‘îye binâen husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan mevlana es-Seyyid Numan Efendi mahmiye-i İstanbul’da Sorguçcu Hanı’nda vâki‘ odaya varıp zeyl-i rakīmde muharrerü’l-esâmî Müslimîn huzûrlarında akd-i meclis-i şer‘-i âlî ettikde Havâss-ı refî‘a kazâsına muzâfe kasaba-i Hasköy’de mütemekkin Kolancıoğlu Canik v. Oseb zimmînin karındaşı ve tarafından husûs-ı âti’l-beyânda vekîl olduğu Mardıros v. Devlet ve diğer Mardıros v. Artin nâm zimmîler şehâdetleriyle sâbit olan Agob evlâd-ı Oseb zimmî meclis-i ma‘kūd-ı mezkûrda işbu hâmilü’r-rakīm İngiltereli Abraham v. İstefan nâm tâcir muvâcehesinde bi’l-vekâle ikrâr-ı tam ve takrîr-i kelâm edip müvekkilim karındaşım mersûm Canik zimmî mersûm Abraham tâcire ücret kavlinsiz on sene dellâllıkda hizmet etmemle müddet-i mezkûrede eylediğim hizmetim için müstahık olduğum ecr-i mislimden ve müddet-i mezkûrede beynimizde cereyân eden ahz u i‘tâdan mersûm Abraham nâm tâcir zimmetinde seksen bin guruşdan mütecâviz hakkım terâküm etmekle meblağ-ı mezbûru mersûmdan taleb ederim deyü bundan akdem da‘vâya tasaddî etmiş idi. Lâkin müvekkilim mersûmun tasaddî eylediği da‘vâsının kat‘a aslı olmamağla husûs-ı mezkûra ve sâir beynlerinde cereyân eden cemî‘ hukūk-ı şer‘iyeye müte‘allika âmme-i da‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını kabûl edip eğer tarafından târih-i kitâba gelince müvekkilim mersûmun mersûm Abraham ile beynlerinde cereyân eden ahz ü i‘tâya müte‘allika temessükât ve senedât-ı sâire zuhûr eder ise kat‘a amel ve i‘tibâr olunmasın dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 27 L sene [1]242.<br><br>Şühûdü’l-hâl: Çukadâr Mustafa Ağa, Muhzır Mehmed Çelebi, Muhzır Feyzullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38921"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38923"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b458"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o488"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>