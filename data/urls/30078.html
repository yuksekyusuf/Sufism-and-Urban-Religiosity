﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 183<br>Hüküm no: 143<br>Orijinal metin no: [49b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Habbâz Eyüb’ün bir fırın ile değirmendeki sekiz sehim gedik hissesini sattığı</b><br><br>Habbâz tâifesinden es-Seyyid el-Hâc Eyüb b. el-Hâc Ebûbekir nâm kimesne meclis-i şer‘-i şerîf-i enverde yine tâife-i mezbûreden işbu hâmilü’r-rakīm Mardiros v. Panos nâm zimmî muvâcehesinde ikrâr ve takrîr-i kelâm edip mahrûse-i Galata’da Sultân Bâyezid mahallesinde vâki‘ bir bâb çifte fırın ve ittisâlinde altı horos değirmende gedik ta‘bîr olunur yirmi dört re’s bargir ve sâir âlât-ı lâzıme-i ma‘lûme yirmi dört sehim i‘tibârıyla on altı sehmi mersûm Mardiros’un ve sekiz sehmi akd-i âti’z-zikrin sudûruna değin yedimizde şâyi‘an mülkümüz olmağla hâlâ ben zikrolunan bargir ve sâir âlât-ı lâzıme-i ma‘lûmede olan sekiz sehim hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ve safka-i vâhide ile merkūm Mardiros’a iki bin yedi yüz elli guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr iki bin yedi yüz elli guruşu merkūm Mardiros yedinden tamamen ahz u kabz eyleyip semenine ve bey‘-ı mezkûrun tağrîr ve gabnine ve gedik husûsuna ve mukaddemâ merkūm Mardiros ile fırın ve değirmende yirmi beş seneden beri şirket üzere habbâzlık edip fesh-i akd-i şirket birle hesâbımızı rü’yet ve herbirimizin âhar zimmetinde kat‘a hakkı zuhûr etmemekle târih-i kitâba gelince beynimizde cereyân eden ahz u i‘tâ ve mu‘âmelât-ı şettâ ve husûs-ı şirkete ve sâire müte‘allika âmme-i de‘âvî ve mutâlebât ve kâffe-i eymân ve muhâsamâtdan herbirimiz âharın zimmetini ibrâ ve ıskāt ve herbirimiz ber-vech-i muharrer âharın ibrâsını kabûl eyledik fîmâ-ba‘d fırın ve değirmende gedik ta‘bîr olunur sekiz re’s bargir ve sâir âlât-ı lâzıme-i ma‘lûme dahi merkūm Mardiros’un mülk-i müşterâsı ve hakk-ı sırfı olup gediğinde ve eşyâ-i mezkûrede [50a] kat‘a alâka ve medhalim kalmamışdır dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Zilhicceti’ş-şerîfe li-sene erba‘a ve semânîn ve mie ve elf.<br><br>Şuhûdu’l-hâl: Molla Mustafa b. el-Hâc Mehmed, Molla Ahmed b. Mustafa, es-Seyyid el-Hâc Ebûbekir b. el-Hâc Mehmed, Salıcı Molla Osman b. Mustafa, Ekmekçiler Kethudâsı Ali b. Abdurrahman, Molla Hasan b. Abdullah, Ahmed Beşe b. Mehmed, Molla Ahmed b. Şahin.</p>          <br><a title="Önceki sayfa" style="text-decoration:none" href="./ayrmetin.php?idno=30077"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30079"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o347"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>