﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 155<br>Hüküm no: 114<br>Orijinal metin no: [16b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Mahmud’un Debbağ Yunus Mahallesi’ndeki evini Hamamcı Ayşe Hatun bt. Mustafa’ya sattığı</b><br><br>Mahmiye-i İstanbul’da Müftî Ali Çelebi Mahallesi sükkânından Mehmed Efendi b. Mahmud meclis-i şer‘-i şerîf-i enverde işbu râfi‘atü’r-rakīm Hamamcı Âişe Hatun bt. Mustafa mahzarında ikrâr ve takrîr-i kelâm edip akd-i âtî sudûruna değin yedimde mülk ve hakkım olup mahmiye-i mezbûrede Debbâğ Yunus Mahallesi’nde vâki‘ bir tarafdan el-Hâc Mehmed b. Receb arsa-yı hâliyesi ve baʻzan diğer el-Hâc Mehmed mülkü ve bir tarafdan yine mezbûr el-Hâc Mehmed arsası ve bir tarafdan mezbûr el-Hâc Mehmed’in köşkü ve baʻzan Kabahasırcı el-Hâc Ali mülkü ve bir tarafdan tarîk-i hâs ile mahdûd iki bâb fevkānî oda ve dehlîz ve bir bâb tahtânî oda ve bir matbah ve kenîf ve bahçe ve etrâf-ı selâsesi taş duvarı ve deryâya nâzır seddi ve sokak kapısını müştemil mülk menzilimi cümle tevâbi‘ ve levâhıkı ve kâffe-i hukūk ve merâfıkı ile tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûre Âişe Hatun’a dört yüz guruşa bey‘ ve teslîm ve temlîk ol dahi vech-i muharrer üzere iştirâ ve tesellüm ve temellük ve kabz ve kabûl eylediğinden sonra semeni olan meblağ-ı mezbûr dört yüz guruşu mezbûr[e] Âişe Hatun yedinden tamamen ahz u kabz eyledim baʻde’l-yevm menzil-i mahdûd-ı mezbûrda alâkam kalmayıp merkūme Âişe Hatun’un mülk-i müşterâsı olmuşdur keyfe mâ teşâ ve tehtâr mutasarrıfe olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 22 min-şehri Rebîʻülâhir sene 1121<br><br>Şuhûdü’l-hâl: İbrahim Ağa b. Ali, el-Hâc Ömer Ağa b. el-Hâc Süleyman Bevvâb-ı sultânî, Hüseyin Ağa b. el-Hâc Halil, Hamamcı Mehmed Ağa b. Mustafa, Süleyman b. Abdullah, Mustafa b. Şa‘ban, Ali Çelebi b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4392"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4394"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>