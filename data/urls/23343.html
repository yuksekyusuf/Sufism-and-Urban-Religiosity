﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 129<br>Hüküm no: 115<br>Orijinal metin no: [72(2)-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Nasuh Ağa b. Ahmed’in satın almak üzere anlaşarak bedelinin bir kısmını ödediği Hatice Hâtun bt. Esad Efendi’nin evinin yandığı, ödediği parayı geriye talep ettiği ve sulh oldukları</b><br><br>Husûs-ı âti’l-beyânı tahrîr için medîne-i Hazret-i Ebâ Eyyûb el-Ensârî muzâfâtından Hasköy’de zahrü’l-muhadderât tâcü’l-mestûrât Hatice Hâtun bt. el-merhûm el-mebrûr ed-dâric ilâ mi‘râc-ı rahmeti Rabbihi’l-gafûr Esad Efendi’nin menziline varılıp akd-i meclis olundukda medîne-i mezbûre sükkânından Nasuh Ağa b. Ahmed meclis-i müşârun-ileyhde bâ‘isetü’l-kitâb mûmâ-ileyhâ Hatice Hâtun mahzarında ikrâr ve takrîr-i kelâm edip bundan akdem mezbûre Hatice Hâtun silk-i mülkünde muntazam olup merhûm Sultan Mehmed Hân -tâbe serâhu- kurbunda vâki‘ lede’l-ahâlî ve’l-cîrân ma‘lûmü’l-hudûd ol[a]n menzilini dört yük elli bin akçeye iştirâ murâd eyleyip meblağ-ı mezbûrun yüz on bin akçesini mezbûreye def‘ ve teslîm edip merkūme dahi menzil-i mezbûru bana bey‘ sadedinde iken bi-emrillâhi te‘âlâ ihrâk vâki‘ [73] olup menzil-i mezbûr merkūmenin yedinde iken yanmağla mezbûreye teslîm eylediğim meblağ-ı mezbûru taleb eylediğimde merkūme dahi bey‘-i mezbûr mün‘akid olup menzil-i mezkûru bana teslîmden sonra ihrâk vâki‘ oldu deyicek beynimizde nizâ‘-ı şedîd ve cidâl-i kesîr vâki‘ olmuşdu, el-hâletü hâzihî beynimize muslihûn ve müslimûn tavassut edip meblağ-ı mezbûr için beni üç yüz kâmil riyâlî guruş üzerine ıslâh eylediklerinde ben dahi sulh-ı mezbûru kabûl ve bedel-i sulh olan merkūmü’l-mikdâr üç yüz kâmil riyâlî guruşu mezbûr[ede]n bi’t-tamâm ve’l-kemâl ahz u kabz eyleyip husûs-ı mezbûra müte‘allik olan cemî‘ da‘vâ ve nizâ‘dan mezbûrenin zimmetini ibrâ-i âmm-ı kātı‘ü’n-nizâ‘ ile ibrâ ve ıskāt eyledim ba‘de’l-yevm benden bizzat veya bi’l-vâsıta husûs-ı mezbûra müte‘allik da‘vâ ve nizâ‘ sudûr ve zuhûr ederse lede’l-hükkâmi’l-kirâm mesmû‘a ve makbûle olmaya dedikde mukırr-ı merkūmu ikrâr-ı meşrûhunda el-mukarru leha’l-mezbûre dahi bi’l-muvâcehe tasdîk ve bi’l-müşâfehe tahkīk etmeğin mâ hüve’l-vâki‘ bi’t-taleb ketb olundu. Tahrîren fi’l-yevmi’s-sâlis ve’l-ışrîn min Muharremi’l-harâm li sene sittin ve erba‘în ve elf.<br><br><br>Şuhûdü’l-hâl: Fahrü’l-müderrisîni’l-kirâm Mehmed Efendi b. Hüseyin, Mehmed Efendi el-müsta‘id, el-Hâc Mehmed b. Mustafa, Yusuf Beşe b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23342"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23344"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o533"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>