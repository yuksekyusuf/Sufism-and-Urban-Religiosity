﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 82<br>Hüküm no: 39<br>Orijinal metin no: [7b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nevşehirli Togodoşiye ve ortaklarının uhdelerinde bulunan bakkal gediği hisselerini Bakkal Dimitri’ye sattıkları</b><br><br>Bakkāl Fener’de<br><br>Vilâyet-i Anadolu’da Nevşehir kazâsına tâbi‘ Zile karyesinde mütemekkineler Togodoşiye bt. Hıristo ve Kergeline bt. Danyel ve Mağdani bt. Podetos nâm Nasrâniyelerden mersûme Mağdani Nasrâniyenin zevci ve taraflarından husûs-ı âti’l-beyânda vekîlleri olduğu şahs-ı mersûmâtı bilir Bakkāl Yani v. Luka ve Ligori v. Ergiri nâm zimmîler şehâdetleriyle ber-nehc-i şer‘î sâbit olan Bakkāl Mihal v. Anaştaş nâm zimmî meclis-i şer‘-i hatîrde işbu bâ‘isü’s-sifr Bakkāl Dimitri v. Yani nâm zimmî muvâcehesinde bi’l-vekâle ikrâr-ı tâm ve takrîr-i kelâm edip mahmiye-i İstanbul hısnı ebvâbından Fener Kapısı dâhilinde Abdi Subaşı mahallesinde kalaycı dükkânı ittisâlinde kâin İmâm dükkânı denmekle arîf bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla altmış sehmi âharın ve mâ‘adâ altmış sehmi akd-i âti’z-zikrin sudûruna değin zevcem ve müvekkilelerim mersûmâtın bâ-hüccet-i şer‘iye yedlerinde mülkleri olmağla gedik-i mezkûrdan zevcem ve müvekkilelerim mersûmâtın ber-minvâl-i muharrer mâlikeler oldukları hisselerini tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide <<ile>> ve müşterekleri izniyle mersûm Dimitri zimmîye üç bin iki yüz elli guruşa bi’l-vekâle bey‘ ü temlîk ve vech-i lâyıkı üzere teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl edip semen-i mezkûr üç bin iki yüz elli guruşu bana tamâmen def‘ ü teslîm ve ben dahi yedinden bi’l-vekâle ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ ve iskāt eyledik ba‘de’l-yevm hisse-i mezkûrede zevcem ve müvekkilelerim mersûmâtın aslâ ve kat‘â alâka ve medhalleri kalmayıp müşteri-i mersûm Dimitri zimmînin mülk-i müşterâsı ve hakk-ı sırfı olmuşdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 4 L sene 1246<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi, Kethüdâ-i muhzırân İsmail Ağa.<br><br>Yazıcı Filibos, Kabzımâl Dimitri, Ustabaşı İsak, Ustabaşı Ligori.</p>          <br><a title="Önceki sayfa" style="text-decoration:none" href="./ayrmetin.php?idno=34216"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34218"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>