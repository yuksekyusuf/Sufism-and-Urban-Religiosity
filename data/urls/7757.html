﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 526<br>Hüküm no: 717<br>Orijinal metin no: [92b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasilako bt. Yorgaki’nin boşandığı kocası Dimitraki v. Morki’de mehir ve çeşitli eşyaları alacağı kaldığı iddiasıyla açtığı davada sulh olup birbirlerinin zimmetlerini ibra ettikleri</b><br><br>Ma‘rûz<br><br>Şahsı Hristo v. Petro ve Yamandi v. Andreya zimmîler ta‘rîfleriyle mu‘arrefe olan sahibe-i arzuhâl Vasilako bt. Yorgaki nâm Nasrâniye meclis-i şer‘de sâbıkā zevci olan Dimitraki v. Morki zimmî muvâcehesinde mezbûr Dimitraki zevc-i dâhilim olup târih-i i‘lâmdan dört ay mukaddem beni tatlîk etmekle zimmetinde mütekarrer ve ma‘kūdün-aleyh yüz guruş mehr-i müeccelim ile eşyâ-i memlûkemden kırk guruş kıymetli bir çift altın bilezik ve yirmi guruş kıymetli bir çift zümrüd küpe ve yirmi beş guruş kıymetli bir altın gerdaniyem mezbûr Dimitraki zimmînin zimmetinde kalmağla mehr-i müeccel-i mezkûr yüz guruş ile eşyâ-i mezkûreleri mezbûr Dimitraki’den taleb ve da‘vâ sadedinde olduğumda ol dahi ba‘de’l-inkâr ve’l-münâza‘a bâ-vesâtet-i muslihîn da‘vâ-yı mezkûremden mezbûr Dimitraki ile an-inkâr on beş guruş bedel-i [93a] makbûza sulh olup hukūk-ı zevciyete ve eşyâ-i mezkûreye ve târih-i i‘lâma gelince sâir beynimizde cereyân eden hukūk-ı ma‘lûme ve mechûleye müte‘allika âmme-i da‘vâdan herbirimiz âharın zimmetini ibrâ-i âmm-ı râfi‘u’l-hısâm ile ibrâ ve ıskāt ve herbirimiz dahi ibrâ-yı mezkûru kabûl eyledik deyü olan ikrârı tasdîkleri Mahkeme-i Bâb’dan huzûr-ı âlîlerine i‘lâm olundu.<br><br>Fî 6 Cumâdelûlâ sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7756"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7758"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b526"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>