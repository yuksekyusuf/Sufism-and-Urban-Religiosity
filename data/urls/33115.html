﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 245<br>Hüküm no: 217<br>Orijinal metin no: [51a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Sadık Ağa b. Salih’in vârislerinin un değirmenini Mehmed İzzet Ağa b. Derviş Mustafa’ya sattıkları</b><br><br>Şehriyeci değirmen mübâya‘asıdır<br><br>Mahmiye-i İstanbul’da Kapan-ı dakīk kapısı dâhilinde Harâccı Kara Mehmed Bey Mahallesi ahâlisinden olup vilâyet-i Anadolu’da Gemlik kazâsına tâbi‘ Emrudlu karyesinde müsâfiren sâkin iken bundan akdem vefât eden Mehmed Sadık Ağa b. el-Hâc Salih’in verâseti zevce-i menkûha-i metrûkesi Ümmügülsüm Hatun bt. el-Hâc Abdullah ile sulbî sagīr oğulları Abdulkadir ve Ali Latif ve Mehmed Sadık ve sulbiye sagīre kızları Âkıle ve Hayriye’ye münhasıra ve tashîh-i mesele-i mîrâsları altmış dört sehmden olup sihâm-ı mezbûrenin sekiz sehmi zevce-i mezbûreye ve on dörder sehmi oğulları sıgār-ı mezbûrundan her birine ve yedişer sehmi kızları sagīrân-ı mezbûretândan her birine isâbeti tahakkukundan sonra sıgār-ı mezbûrûnun vâlideleri ve tesviye-i emirlerine bâ-hüccet-i şer‘iye ve vasî-i mansûbeleri zevce-i mezbûre Ümmügülsüm Hatun’un vâlidesi ve tarafeynden husûs-ı âti’l-beyânı ikrâra vekîl olduğu zât-ı mezbûreyi bi’l-ma‘rifeti’ş-şer‘iye ârifân Na‘lbur el-Hâc Mustafa Ağa b. el-Hâc İbrahim ve Abdullah Efendi b. Feyzullah nâm kimesneler şehâdetleriyle ber-nehc-i şer‘î sâbit olup zâtı ta‘rîf-i şer‘î ile mu‘arrefe olan Hanife Hatun bt. Hasan meclis-i şer‘-i hatîr-i lâzımü’t-tevkīrde mahmiye-i mezbûrede kâin uncu esnâfından işbu bâ‘isü’l-kitâb Mehmed İzzet Ağa b. Derviş Mustafa mahzarında bi’l-vekâle ikrâr-ı tam ve takrîr-i kelâm edip kızım ve müvekkilem zevce-i mezbûre Ümmügülsüm Hatun mahmiye-i mezbûrede Kapan-ı dakīk kurbünde arabacılar nâm mahâlde kâin şehriyeci değirmeni demekle arîf arsasının Arhandapola vakfına mukāta‘a-i kadîmesi olup üzerinde mevcûde bi’l-cümle ebniyesi mülk-i ma‘lûmü’l-hudûd üç horoslu bir bâb uncu değirmeni ancak dört sehm i‘tibâriyle nısfı olan iki sehmi müteveffâ Benli el-Hâc Mustafa veresesinin ve bir sehmi mezbûr Mehmed İzzet Ağa’nın ve bir sehmi ile zikr olunan üç horoslu bir bâb uncu değirmeni derûnunda mevcûde beyne’l-esnâf gedik ta‘bîr olunur on iki re’s ve sâir âlât-ı lâzıme-i ma‘lûmeden altı re’s bârgir ve onlara isâbet eden sâir âlât-ı lâzıme-i ma‘lûme merkūm Mehmed İzzet Ağa’nın ve mâ‘adâsı olan altı re’s bârgir ve onlara isâbet eden sâir âlât-ı lâzıme-i ma‘lûme zevcim müteveffâ-yı mezbûr Mehmed Sadık Ağa’nın ile’l-vefât bâ-hüccet-i şer‘iye yedinde mâlı ve mülkü ve ba‘de vefâtihi ber-tashîh-i merkūm benimle vasîleri olan evlâdım sıgār-ı mezbûruna mevrûs oldukdan sonra ben zikr olunan şehriyeci değirmeninin arsası mukāta‘alı mülk olan ebniye-i memlûkesinden ber-i‘tibâr-ı mezkûr benimle vasîleri olduğum evlâdım sıgār-ı mezbûrûna mevrûs olan bir sehm hisse-i şâyi‘amızı mesûğ-ı şer‘îye binâen bi’l-izni’ş-şer‘î ba‘de’l-müzâyede ve inkıtâ‘ü’r-rağbe semen-i misli idüğü bi’l-ihbâr mütehakkık olan üç yüz guruşa ve zikr olunan üç horoslu ancak değirmeni derûnunda mevcûde gedik âlât-ı lâzıme-i mezkûresinden zevcim müteveffâ-yı mezbûrun hissesi olup ber-vech-i muharrer benimle sıgār-ı mezbûrûna mevrûs olan altı re’s bârgir ve onlara isâbet eden sâir âlât-ı lâzıme-i ma‘lûmeyi kezâlik ba‘de’l-müzâyede ve inkıtâ‘ü’r-rağbe semen-i misli idüğü bi’l-ihbâr zâhir olan dört bin sekiz yüz guruşa tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile bi’l-verâse ve bi’l-vesâye mezbûr Mehmed İzzet Ağa’ya bey‘ ve temlik ve ebniye-i << memlûke >> mezkûre hissesini vech-i lâyıkı üzere âlât-ı lâzıme-i mezkûre hissesiyle ma‘an teslîm eylediğimde ol dahi ber-vech-i muharrer yedimden iştirâ ve temlik ve tesellüm ve kabz ü kabûl ve semenleri olan meblağ-ı mecmû‘-ı mezkûr beş bin yüz guruşu bana def‘ ü teslîm eylediğinde ben dahi yedinden bi’l-verâse ve bi’l-vesâye tamamen ve kâmilen ahz ü kabz ve müteveffâ-yı mezbûrun defter-i kassâmına idhâl edip mebî‘ayn-i mezkûreynin tağrîr ve gabinlerine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile bi’l-verâse ve bi’l-vesâye kabûlü hâvî ibrâ ve iskāt ve bi’l-vesâye kat‘-ı nizâ‘ dahi etmemizle fîmâ-ba‘d zikr olunan değirmen ebniye-i memlûkesinin dört sehm i‘tibâriyle bir sehmi mukaddemâ ve bir sehmi hâlâ ber-minvâl-i muharrer şirâen ki cem‘an nısfı olan iki sehmi ile gedik ta‘bîr olunur âlât-ı lâzıme-i mezkûreden altı re’s bârgir ve onlara isâbet eden sâir âlât-ı lâzıme-i ma‘lûme mukaddemâ [51b] ve altı re’s bârgir ve onlara isâbet eden sâir âlât-ı lâzıme-i ma‘lûme hâlâ vech-i meşrûh üzere şirâen ki mecmû‘u merkūm Mehmed İzzet Ağa’nın mâlı ve mülkü ve hakk-ı sırfı olup benim ve vasîleri olduğum evlâdım sıgār-ı mezbûrunun kat‘a [alâka] ve medhalimiz kalmamışdır dedi dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 27 C sene 1238.<br><br>Şühûdü’l-hâl: Eş-şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=33114"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33116"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o425"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>