﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 114<br>Hüküm no: 85<br>Orijinal metin no: [15a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Mustafa b. Mehmed’in, çiftlik hissesi satışından dolayı ortağı müteveffa Mehmed Çelebi b. Mustafa’ya olan borcu hususunda vârisleri arasında ihtilaf çıktığı</b><br><br>Mahmiye-i Kostantıniyye mahallâtından Silivri Kapısı kurbünde İbrahim Paşa mahallesinde sâkin iken müteveffâ olan Mehmed Çelebi b. Mustafa’nın vâlidesi fahrü’l-muhadderât Fâtıma Hatun’un babası ve husûs-ı âtîye vekîli olup vekâleti nehc-i şer‘î üzere sâbite olan Mustafa Çelebi b. İsa mahfil-i kazâda mezbûr Mehmed Çelebi’nin ammi oğlu olup ba‘dehû müteveffâ olan Mustafa b. Mehmed nâm kimesnenin vâlidesi Mihmân Hatun tarafından husûs-ı câîye vekîl olup vekâleti nehc-i şer‘î üzere sâbit olan Ali Çavuş b. Hüseyin mahzarında takrîr-i kelâm edip müteveffâ-yı mezbûr Mehmed Çelebi bundan akdem hâl-i sıhhatinde Havâss-ı Kostantıniyye kazâsı tevâbi‘inden Şamlı nâm karyede vâki‘ ma‘lûmü’l-hudûd olup merkūm Mustafa Çelebi ile ale’s-seviyye müşterek mülkleri olan çiftlikde olan nısf hisse-i şâyi‘asını yine hayâtında mersûm Mustafa Çelebi’ye on dokuz bin fıddî akçeye bey‘ edip ol dahi iştirâ eyledikden sonra fevt olup semen-i mezbûr zimmetinde kaldı idi, suâl olunmak taleb ederin dedikde gıbbe’s-suâl mezkûr Ali Çavuş cevâbında fi’l-vâki‘ zikr olunan nısf çiftliği mesfûr Mustafa Çelebi’den müteveffâ-yı merkūm Mustafa Çelebi hâl-i hayâtında meblâğ-ı mezbûrûn dokuz bin akçeye iştirâ ve tesellüm edip lâkin zikr olunan on dokuz bin akçenin dokuz bin akçesi mukābelesinde mezbûr Mustafa Çelebi bir reʼs bargir ve on araba otluk verip zimmetinde on bin akçe hakkı kalmışdır dedikde sûret-i hâl gıbbe’t-taleb ketb ve tahrîr olundu.<br><br>Hurrire fî-evâsıtı Recebi’l-ferd li-sene selâse ve selâsîn ve elf.<br><br>Şuhûdü’l-hâl: Mevlânâ Mustafa Efendi el-kādı, İbrahim b. Mehmed, Eyüb b. Mehmed, Mehmed Kethüdâ, Osman b. Hüseyin, Hasan b. Ali, İbrahim b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=39376"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39378"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o423"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>