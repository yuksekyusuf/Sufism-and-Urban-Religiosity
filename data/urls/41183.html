﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 77<br>Hüküm no: 33<br>Orijinal metin no: [9a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed b. Ömer’in Bostan Bey b. Mustafa’ya evini basıp kıymetli mallarını aldığı iddiasıyla açtığı davanın reddedildiği</b><br><br>Vilâyet-i Anadolu’da Trabzon Sancağı’nda Rize kasabası ahâlîsinden Hacı Mehmed b. Ömer nâm kimesne Dîvân-ı Hümâyûn-ı sa‘âdet-makrûnda ma‘kūd meclis-i şer‘-i şerîf-i lâzımü’t-teşrîfde kasaba-i mezbûre ahâlîsinden bâ‘isü’l-kitâb Bostan Bey b. Mustafa nâm kimesne mahzarında üzerine da‘vâ ve takrîr-i kelâm edip târih-i kitâbdan on sekiz ay mukaddem mezbûr Bostan Bey kasaba-i mezbûrede vâki‘ menzilimi vakt-i zuhrda basıp sandığım içinden bir altın zincir ve bir çift altın bilezik ve dört kumaş zenne kaftanı ve sekiz yüz altınımı ahz ü kabz ve mesârifine sarfla istihlâk etmişdir hâlâ mezbûr Bostan Bey’e suâl olunup ihkāk-ı hak olunmak matlûbumdur dedikde gıbbe’s-suâl ve akībe’l-inkâr müdde‘î-i mezbûr el-Hâc Mehmed’den müdde‘âsını mübeyyine beyyine taleb olundukda ityân-ı beyyine için nice def‘a mehl-i şer‘î taleb edip imhâl olundukdan sonra ityân-ı beyyineden izhâr-ı acz edip istihlâf etmeğin ber-vech-i muharrer müdde‘î-i mezbûrun târih-i mezbûrda kasaba-i mezbûrede vâki‘ menzilini basıp sandığı içinden bir altın zincir ve bir çift altın bilezik ve dört kumaş zenne kaftan ve sekiz yüz altınını ahz ü kabz etmeyip üzerine red ve damândan bir nesne lâzım olmadığına mezbûr Bostan Bey’e yemîn teklîf olundukda ol dahi alâ-vefki’l-mesûl yemîn billâhi’l-aliyyü’l-a‘lâ etmeğin mûcebince müdde‘î-i mezbûr el-Hâc Mehmed bilâ-beyyine bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-işrîn min-Şevvali’l-mükerrem li-sene tis‘în ve elf.<br><br>Şuhûdü’l-hâl: Osman Ağa b. Mehmed Ağa, Mehmed Bey b. Alaybaşı, Hüseyin Beşe b. ( ), Mahmud b. ( ), Mehmed Çelebi b. Osman, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41182"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41184"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o492"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>