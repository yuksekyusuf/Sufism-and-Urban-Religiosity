﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 173<br>Hüküm no: 118<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahudi Salamon v. Natuf’un alacağı olduğu iddiasıyla Uncu Vasil v. Adam aleyhine açtığı davada iddiasını ispat için kendisine süre verildiği</b><br><br>Mahmiye-i İstanbul’da Eğriboz cemâ‘atinden Salamon v. Natuf nâm Yahudi meclis-i şer‘-i hatîrde uncu tâifesinden olup Fenerkapısı hâricinde Abdi Subaşı mahallesinde sâkin Vasil v. Adam nâm Yahudi muvâcehesinde üzerine da‘vâ edip merhûm Kara Çelebizâde Mahmud Efendi Vakfı’ndan icâre-i mu‘accele-i ma‘lûme ve ayda yüz beşer akçe ücret-i müeccele ile taht-ı tasarrufumda olup mahalle-i mezbûrede vâki‘ beynimizde ma‘lûmü’l-hudûd olan menzili beher mâh yüz beşer akçe cânib-i vakfa ve yüz yirmi akçe bana vermek üzere ayda ikişer yüz yirmi beşer akçeye merkūm Vasil’e bundan akdem îcâr ve teslîm edip ol dahi vech-i muharrer üzere istîcâr ve kabûl eyledikden sonra icâre-i mezkûreden zimmetinde beş ayda bana ve cânib-i vakf-ı mezbûra bin yüz yirmi akçe müctemi‘ olup zimmetinde bâkīdir hâlâ mezbûrdan suâl olunup alıverilmesi matlûbumdur dedikde gıbbe’s-suâl mezbûr Vasil cevâbında fi’l-hakīka menzil-i mezbûru merkūm Salamon’dan ayda ikişer yüz yirmi beşer akçeye istîcâr ve kabûl eylediğimden sonra beher mâh cânib-i vakfa ve müdde‘î-i mezbûra icâre-i merkūmeyi edâ ve teslîm edip müdde‘î-i mezbûrun da‘vâ eylediği beş aylık icâreden müctemi‘ olan meblağ-ı mezbûrun cânib-i vakf-ı merkūma âid olan beş yüz yirmi beş akçesini câbî-i vakf-ı mezbûra ve bâkī altı yüz akçesini müdde‘î-i mezbûra edâ ve teslîm eyledim dedikde gıbbe’l-istintâk ve’l-inkâr mezbûr Vasil’den sıdk-ı makāline beyyine taleb olundukda ikāmet-i beyyine için istimhâl etmeğin mehl-i şer‘î ile imhâl olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Salih Efendi, Mustafa Çelebi, Ali Efendi, Salih Çelebi el-mukayyid ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40396"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40398"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o895"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>