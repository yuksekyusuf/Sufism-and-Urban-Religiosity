﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 296<br>Hüküm no: 288<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Pavli’nin bakkal gediği hissesini rehin verip Hatice Hatun’dan borç aldığı</b><br><br>İdâne-i rehn-i bakkāl<br><br>Âsitâne-i seniyye’de vâki‘ bakkāl tâifesinden Pavli v. İlya v. Pavli nâm zimmî meclis-i şer‘-i hatîrde mahrûse-i Galata’ya muzâfe kasaba-i Beşiktaş’da Serencebey Yokuşu nâm mahâlde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe işbu bâ‘isetü’l-kitâb Hadice Hanım bt. Abdullah’ın zevci ve tarafından husûs-ı âti’l-beyânda tasdîka vekîl-i şer‘îsi Enderûn-ı hümâyûn’dan muhrec Mehmed Salih Ağa b. Hafız Mehmed mahzarında ikrâr-ı tâm ve takrîr-i kelâm edip müvekkile-i mezbûre Hadice Hanım’ın mâlından istidâne edeceğim bin iki yüz guruş mukābelesinde bâ-hüccet-i şer‘iyye mâlik olduğum mahmiye-i mezbûrede Cumartesipazarı kurbünde Mesih Ali Paşa-yı Atîk mahallesinde kâin Receb Ağa dükkânı denmekle ma‘rûf ma‘lûmü’l-hudûd bir bâb bakkāl dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla otuz sehm hisse-i şâyi‘amı rehin vaz‘ ve müvekkile-i mezbûre yedine teslîm eylediğimde ol dahi ber-vech-i muharrer irtihân ve tesellüm ve kabûl eylediğinden sonra hisse-i şâyi‘a-i mezkûreyi li-ecli’l-isti‘mâl bana i‘âre ve teslîm ve ben dahi isti‘âre ve kabz ve kabûl eylediğimden sonra müvekkile-i mezbûre Hadice Hanım mâlından bana bin iki yüz guruş ikrâz ve teslîm ve ben dahi iktirâz ve kabz ve <<kabû>> ve umûruma sarfla istihlâk etmemle meblağ-ı mezkûr ile semeni işbu târîhden üç sene tamâmına değin müeccel ve mev‘ûd yine müvekkile-i merkūmenin mâlından ve yedinden iştirâ ve kabz eylediğim bir aded hilâlî sâ‘at semeninden dahi beş yüz kırk guruş ki cem‘an bin yedi yüz kırk guruş müvekkile-i merkūme Hadice Hanım’a zimmetimde sahîhan edâsı vâcib deynimdir dedikde gıbbe’t-tasdîk mahmiye-i mezbûrede Sultan Mehmed Câmi‘-i şerîfi Boyacıkapısı’nda Bakkāl Filibos v. Anaştaş ve Mesih Ali Paşa-yı Atîk’de Bakkāl Todori v. Apostol ve kasaba-i Beşiktaş’da Bakkāl Bodos v. Lazari ve Karagümrük’de Bakkāl Bratamos v. Todori ve Çarşambapazarı’nda Bakkāl Ananya v. İstavri nâm zimmîlerden her biri meclis-i şer‘-i hatîrde vekîl-i merkūm Mehmed Salih Ağa mahzarında ikrâr-ı tâm ve takrîr-i kelâm edip mukırr-ı mersûm Pavli zimmînin müvekkile-i merkūme Hadice Hanım’a zimmetinde sahîhan deyni olan meblağ-ı mecmû‘-ı mezkûr bin yedi yüz kırk guruşa biz tarafeynden bi’l-emr ve’l-kabûl kefâlet-i mutlaka-i sahîha-i şer‘iyye ile müte‘âkiben kefîl ve dâminleriz dediklerinde gıbbe’t-tasâduki’[ş-şer‘î mâ-vaka‘a bi’t-taleb ketb olundu]<br><br>Fî 24 Ra sene 1247<br><br>Şuhûdü’l-hâl: Enderûn-ı hümâyûn’dan muhrec Ziya Ahmed Ağa b. Abdullah, Çukadâr es-Seyyid Mehmed Emin Ağa b. es-Seyyid Mustafa, , Pazarbaşı Süleyman Ağa b. Ömer, Bölükbaşı Abdi Ağa b. Abdüllatif.</p>          <br><a title="Önceki sayfa" style="text-decoration:none" href="./ayrmetin.php?idno=34465"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34467"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o510"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>