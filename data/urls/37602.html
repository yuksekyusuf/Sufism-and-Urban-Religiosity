﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 813<br>Hüküm no: 658<br>Orijinal metin no: [151b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İsmihan Hatun’un terekesinin eşi ve beytülmâl arasındaki taksimi</b><br><br>Husûs-ı âti’l-beyânın mahallinde ketb ü tahrîri iltimâs olunmağın savb-ı şer‘den me’zûnen irsâl olunan Mevlânâ Mehmed Efendi b. Mahmud irsâl olunup ol dahi mahmiye-i İstanbul’da Voynuk Şücâ‘ mahallesinde sâkin Kundakçı Hüseyin Çelebi b. Ahmed mahzarında(?) akd-i meclis-i şer‘-i şerîf ettikde menzil-i mezbûrda sâkin iken bundan akdem vefât eden İsmihan Hatun bt. Abdullah’ın zâhirde zevc-i metrûku mezbûr Hüseyin Çelebi’den gayrı vâris-i ma‘rûfu olmamağın terekesinin nısfı mezbûra ve nısf-ı âharı cânib-i beytülmâle âid oldukdan sonra mahmiye-i mezbûrede beytülmâl-i hâssa emîni Mustafa Ağa b. Abdülmennan tarafından müseccel vekîli Mehmed b. Mustafa meclis-i mezbûrda tereke-i müteveffâ-yı mezbûra vâzı‘u’l-yed olan mezbûr Hüseyin mahzarında ikrâr edip müteveffâ-yı mezbûrun terekesi tahrîr ve defter olunup mecmû‘-ı terekesi zevci mezbûr Hüseyin Çelebi’nin zimmetinde sâbit ve ma‘kūdun-aleyh iken sağ akçe ile altı bin seksen akçeye bâliğ olup meblağ-ı mezbûrun altı yüz akçesi defter-i mezbûrda tasrîh olunduğu üzere mesârif-i mu‘tâdesi(?) ba‘de’l-ihrâc bâkī beş bin dokuz yüz(?) sağ akçenin nısfı olup cânib-i beytülmâle âid olan iki bin dokuz [yüz] elli altı sağ akçesi mezbûr [yed]inden vekâleten kabz eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an irsâl olunan Mehmed b. Hasan ve Mustafa b. Mehmed ile meclis-i şer‘de takrîr-şüd.<br><br>Fî 19 min-Cumâdelâhire sene 1110<br><br>Şuhûdü’l-hâl: Hüseyin Efendi b. Abdurrahim, Mahmud Beşe Yiğitbaşı, Yusuf b. Abdullah, İbrahim b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=37601"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37603"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0813"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1093"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>