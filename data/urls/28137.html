﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 124<br>Hüküm no: 112<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Amid sakinlerinden Ebulkasım Efendi’nin Hüseyin Efendi b. Ali’ye rüşvet olarak verdiği parayı geri almak istemesi</b><br><br>Medîne-i Âmid ahâlîsinden bâ‘is-i hâze’l-kitâb Ebulkasım Efendi nâm kimesne meclis-i şer‘-i şerîf-i enverde Hüseyin Efendi b. Ali mahzarında üzerine da‘vâ ve takrîr-i kelâm edip mezbûr Hüseyin Efendi’ye bundan akdem bir husûs için bi-tarîki’r-rüşve dört yüz guruşumu teslîm, ol dahi kabz edip hatta ikrâr dahi etmekle suâl olunup meblağ-ı mezbûrun alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyin beyyine taleb olundukda udûl-ı müslimînden olup Acemzâde mahallesi sükkânından el-Hâc Ramazan b. el-Hâc Gazanfer ve medîne-i merkūme ahâlîsinden es-Seyyid İshak Çelebi b. Hüseyin nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu mezbûr Hüseyin Efendi müdde‘î-i mezbûra vech-i meşrûh üzere meblağ-ı mezbûru gasb etmemle meblağ-ı mezbûr dört yüz guruş zimmetimde vâcibü’l-edâ deynimdir deyü bizim huzûrumuzda ikrâr ve bizi işhâd eyledi, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye eylediklerinde şâhidân-ı mezbûrân taraf-ı şer‘den nâib irsâl olunup sırran ve alenen ta‘dîl ve tezkiye olunduklarından sonra şehâdetleri makbûle olmağın mûcebiyle meblağ-ı mezbûr dört yüz guruşu müdde‘î-i mezbûra edâ ve teslîm merkūm Hüseyin Efendi’ye tenbîh olunmağın mâ-vaka‘a bi’t-taleb ketb olundu.<br><br>Fî evâsıtı Muharremi’l-harâm li-sene mi’e ve elf.<br><br>Şuhûdü’l-hâl: Mehmed Efendi b. Mehmed, İbrahim Ağa kethudâ-yı ( ) efendi, el-Hâc Süleyman ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=28136"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28138"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o376"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>