﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 478<br>Hüküm no: 413<br>Orijinal metin no: [162-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vakıf aşçı ve şerbetci ve salatacı dükkânı ile gedik hisselerinin kiralanması</b><br><br>3380 [guru]ş edâya ta‘ahhüd<br><br>[Ma‘rûz]<br><br>Vilâyet-i Anadolu’da Nevşehir Kazâsı’na tâbi‘ Ortahisâr karyesi ahâlisinden olup nefsinden asıl ve hâlâ karye-i mezkûrede sâkinler li-ebeveyn ammi İdris Ağa b. Memiş ve eniştesi es-Seyyid Mehmed Tâhir Ağa b. Hasan taraflarından husûs-ı âti’l-beyânda vekîlleri olduğu İbrahim Ağa b. Mahmud ve Feyzullah Ağa b. Abdullah nâm kimesneler şehâdetleriyle ber-nehc-i şer‘î sâbit olan es-Seyyid İbrahim Ağa b. el-müteveffâ Ali b. el-mezbûr Memiş kebâbcı ve aşçı esnâfından Yorgi v. Kiryako zimmî hâzır olduğu hâlde meclis-i şer‘-i münîrde esnâf-ı mezkûre mütevellîsi bâ‘isü’l-i‘lâm Ali Ağa b. Ahmed muvâcehesinde esnâf-ı mezkûre Kethudâsı es-Seyyid Ali Ağa ve Yazıcısı İsmail Efendi ve esnâf-ı mezkûreden Halil Ağa ve diğer Halil Ağa ve İbrahim Ağa ve Yiğitbaşı el-Hâc Ebûbekir Ağa nâm kimesneler ile Harim ve Kiryako ve Todori nâm zimmîler hâzır oldukları hâlde İstanbul’da Bahçekapısı hâricinde Hidayet Câmi‘-i şerîfi karşısında kâin ma‘lûmü’l-hudûd bir bâb vakıf aşçı ve şerbetçi ve salatacı dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmeden her biri yüz yirmişer <<guruş>> sehm i‘tibârıyla kırk beş sehm hisse-i şâyi‘aları benim ve altmış sehm hisse-i şayi‘aları ammim ve müvekkilim mezbûr İdris Ağa’nın ve on beş sehm hisse-i şâyi‘aları dahi eniştem ve diğer müvekkilim mezbûr es-Seyyid Mehmed Tâhir Ağa’nın bâ-temessükât-ı mütevellî bi’l-icâreteyn taht-ı tasarrufumuzda olup hâzır-ı mersûm Yorgi zimmî dükkân ve âlât-ı gedik-i merkūmlarda müsâneheten müstecirimiz iken işbu sene-i mübârekede duhûl eden Ağustos’un on dördüncü günü müddet-i icâre tamam ve munkaziye oldukda ben bi’l-asâle ve bi’l-vekâle zikr olunan Ağustos’un on altıncı gününden i‘tibâr ile iki sene tamamına değin mecmû‘ dükkân ve gedik-i merkūmları yine hâzır-ı mesfûr Yorgi zimmîye iki bin altı yüz guruşa îcâr ol dahi ber-vech-i muharrer istîcâr ve kabûl ve icâre-i mezkûresi olan iki bin altı yüz guruşu dahi ber-vech-i peşîn yedinden tamamen ahz u kabz etmiş isem de el-hâletü hâzihî bi’t-terâzî fesh-i icâre birle dükkân-ı mezkûru tahliye ve gedik-i merkūm ile mâ‘an bana teslîm ben dahi kabz eylediğimden sonra makbûzum olan meblağ-ı merkūm iki bin altı yüz guruşu tamamen hâzır-ı mersûma redd ü teslîme ve dükkân-ı mezkûra bilâ-emr kendi mâlından masrûfu olan iki yüz elli guruşu dahi mâlımdan teberru‘an kendine vermeye ta‘ahhüd eylediğimden mâ‘adâ ben dükkân ve gedik-i mezkûrları işbu târih-i i‘lâm şehri Şa‘bâni’l-mu‘azzamı gurresinden i‘tibâr ile iki seneliği üç bin üç yüz seksen guruşu hâlâ bana vermek üzere mezbûr Ali Ağa’ya bi’l-asâle ve bi’l-vekâle îcâr ve teslîm eylediğimde ol dahi minvâl-i muharrer üzere istîcâr ve kabûl ve icâre-i mezkûresi olan üç bin üç yüz seksen guruşu dahi ber-vech-i muharrer bana teslîme ta‘ahhüd edip bu vechile kat‘-ı münâza‘a eyledik deyü ikrâr ve tasâdıkları tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî-gurreti Ş sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35065"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35067"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b478"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o569"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>