﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 235<br>Hüküm no: 193<br>Orijinal metin no: [28a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bele bt. Mesanel’in vakıf bakkal dükkanının tasarrufu hususunda amcası İsak v. Mordehay ile olan anlaşmazlığında dört bin akçe üzerine sulh olduğu</b><br><br>Mahmiye-i İstanbul’da Spinoza cemâ‘atinden olan Bele bt. Mesanel nâm Yahudiyye meclis-i şer‘-i hatîr-i lâzimü’t-tevkīrde li-ebeveyn ammisi olup hâlâ Kudüs-i şerîf’de tavattun eden sâhibü hâze’l-kitâb İsak v. Mordehay nâm Yahudi mahzarında tav‘an [ikrâr] ve i‘tirâf edip mahmiye-i mezbûrede Sarıdemirci mahallesinde vâki‘ olup merhûm Çaşnigir Vakfı’na beher mâh doksan akçe icâre-i müeccelesi olan bir bâb bakkal dükkânı bundan akdem ma‘rifet-i mütevellî-i vakf-ı mezbûr ile icâre-i mu‘accele-i ma‘lûme ve icâre-i müeccele-i mezkûre ile mezbûr İsak’ın babası ve benim ceddim olan mezkûr Mordehay’ın taht-ı yedinde ve tasarrufunda olup hâlik oldukda dükkân-ı mezbûrun tasarrufu intikāl-i âdî ile oğulları mezbûr İsak mezbûr Mesanel ile kızları Kalomira ve Yasefet’e intikāl edip ba‘dehû babam merkūm Mesanel dahi hâlik olup dükkân-ı mezbûrdan rub‘-ı şâyi‘ hissesi bana intikāl etmişiken merkūm İsak cemî‘ dükkân-ı mezbûru zabt edip baban merkūm Mesanel ceddin olup benim babam olan merkūm Mordehay’dan mukaddem hâlik olmuşdur deyu dükkân-ı mezbûrun rub‘-ı şâyi‘ini tasarrufuma mâni‘ olmağla beynimizde münâza‘ât-ı kesîre ve muhâsamât-ı ekîde vâkı‘a olmuşidi el-hâletü hâzihî beynimizde muslihûn tavassut edip ammi-i merkūm İsak ile beni mârrü’z-zikr vakıf bakkal dükkânının rub‘-ı şâyi‘i da‘vâsından dört bin râyic fi’l-vakt üzerine sulh eylediklerinde ben dahi sulh-ı mezbûru kabûl ve bedel-i sulh olan dört bin akçeyi meclis-i sulhda ammim merkūm İsak yedinden ahz u kabz edip zikrolunan vakıf bakkal dükkânının rub‘-ı şâyi‘i da‘vâsından berî olup ammim mezbûrun zimmetini dahi da‘vâ-yı mezkûreden ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d merkūm İsak üzerine zikrolunan vakıf bakkal dükkânının rub‘-ı şâyi‘ine müte‘allika ve târih-i kitâba gelince beynimizde vukū‘ bulan hukūk-ı ma‘lûmeye müte‘allika bi-vechin mine’l-vücûh ve sebebin mine’l-esbâb da‘vâ ve hakkım yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-Şevvâli’l-mükerrem li-sene 1067.<br><br>Şühûdü’l-hâl: Salih Efendi b. Salih el-kādî, Mehmed Efendi b. Veli Efendi, Mehmed Beşe b. Abdüllatif, Kenan b. Abdullah, İbrahim Beşe b. Hasan ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40471"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40473"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o885"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>