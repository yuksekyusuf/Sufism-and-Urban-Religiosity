﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 156<br>Hüküm no: 117<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman b. Ali’nin Emetullah Hatun’a olan borcunu ödemesi</b><br><br>Mahmiye-i İstanbul’da Muhtesib İskender Mahallesi’nde sâkin iken bundan akdem vefât eden Bogāsıcı el-Hâc Hüseyin nâm müteveffânın sulbiye kebîre kızı ve vârisesi işbu râfi‘atü’l-kitâb Emetullah nâm hatun meclis-i şer‘-i hatîrde Osman b. Ali nâm kimesne mahzarında üzerine da‘vâ ve takrîr-i kelâm edip babam müteveffâ-yı mezbûrun merkūm Osman zimmetinde cihet-i şer‘îden üç yüz esedî guruş hakkı olup kable’l-istifâ vefât etmeğin bundan akdem zevcim ve vekîlim hazır bi’l-meclis Ömer Çelebi nâm kimesne vekâleten meblağ-ı mezbûru mezbûr Osman’dan taleb ve da‘vâ eylediğinde beynlerinde nizâ‘-ı küllî vukū‘undan sonra muslihûn tavassut edip meblağ-ı mezbûr da‘vâsından mezbûr Osman ile on beş bin akçeye sulh olup bedel-i sulh-i mezbûru bin seksen yedi senesi Cumâdelâhire gurresinden üç sene tamamına dek tecîl eyleyip hatta mezbûr Osman ber-vech-i muharrer müeccel ve mev‘ûd on beş bin akçe bana deyni olduğunu alâ-ruûsi’l-işhâd ikrâr ve hat [ve] hatmini hâvî deyn temessükü dahi verdiğinden sonra hâlâ ecel-i mezbûr hulûl ve mürûr etmeğin bedel-i sulh-i merkūm on beş bin akçeyi mezbûr Osman’dan taleb ederim suâl olunsun dedikde gıbbe’s-suâl mezbûr Osman cevâbında ber-vech-i muharrer deyn temessükü verdiğini ikrâr lâkin vech-i muharrer üzre on beş bin akçe deynim vardır deyü ikrârında kâzibim deyücek mezbûr Osman minvâl-i meşrûh üzre bedel-i sulh-i mezbûr on beş bin akçe deynim vardır deyü ikrârında kâzib olmayıp ve kendi dahi da‘vâ-yı meşrûhasında mubtıl olmadığına müdde‘iyye-i mezbûre Emetullah Hatun’a yemîn teklîf olundukda ol dahi hasbe’l-mesûl yemîn billâhi te‘âlâ etmeğin mûcebince meblağ-ı mezbûr on beş bin akçeyi müdde‘iyye-i mezbûreye def‘ ü teslîme mezbûr Osman’a tenbîh birle mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Muharremi’l-harâm li-sene ihdâ ve tis‘în ve elf.<br><br>Şuhûdü’l-hâl: Berber Ali Çelebi b. Receb, Mehmed Çelebi b. Mahmud el-müezzin, Ali Bey b. Ahmed, Bakkāl Mehmed b. Yusuf, Mehmed Çelebi b. Haydar.</p>          <br><a title="Önceki sayfa" style="text-decoration:none" href="./ayrmetin.php?idno=41265"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41267"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>