﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 219<br>Hüküm no: 273<br>Orijinal metin no: [81b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Paşa Zaviyesi’nin harap olan kısımlarının mütevellisinin izniyle Mehmed Ağa b. Abdullah tarafından tamiri</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘den Mevlânâ Abdullah? irsâl olunup ol dahi hâssa mi‘mârlarından Üstâd Ahmed b. Abdullah ve Üstâd Mustafa b. Abdullah nâm kimesneler ve zeyl-i sahifede mastûru’l-esâmî olan Müslimîn ile mahrûse-i Galata’ya tâbi‘ kasaba-i Beşiktaş’da vâki‘ merhûm Hüseyin Paşa Zâviyesi’ne varup akd-i meclis-i şer‘-i şerîf eyledikde bi’l-fi‘il zâviye-i mezbûre mütevellîsi olan Mustafa Dede b. ( ) meclis-i mezbûrda zâviye-i merkūma mülâsık lede’l-ahâlî ve’l-cîrân ma‘lûmü’l-hudûd menzile mutasarrıfe olan hâlâ (…) ağası umdetü’l-emâcid ve’l-ekârim Mehmed Ağa b. Abdullah mahzarında bi’t-tevliye ikrâr ve takrîr-i kelâm edüp zâviye-i mersûme ile menzil-i merkūm beyninde olan tahta duvar ve zâviye-i mersûmenin matbahı bi’l-külliyye harâba müşrif olup taraf-ı vakfın ta‘mîr ve meremmete müsâ‘ade olmadığına binâen mûmâ-ileyh kethüdâ kendi mâlınan ta‘mîr ve meremmet etmeğe bana mürâcaat etmekle ben dahi tevliyetim hasebiyle vech-i muharrer üzere müşârun ileyh Mehmed Ağa’ya izin verdiğim ecilden zikr olunan duvar ile matbaha harc u sarf olunacak meblağ ba‘de’t-tahmîn ve’t-takvîm tahrîr olunmasını taleb ederim dedikde mi‘mârân-ı mezbûrân zikr olunan duvarı ve matbahı mesâha ve tahmîn eylediklerinde ancak yirmi bin akçe ile hâsıl olur deyü icmâ‘ ve ittifâk etdiklerinden sonra mûmâ-ileyh Mehmed Ağa dahi mârrü’l-beyân olan duvarı ve matbahı vech-i muharrer üzere kendi malından ta‘mîr ve meremmet etmeğe ta‘ahhüd etmeğin vâki‘ hâl mevlânâ-yı mezbûr mahallinde tahrîr edüp ba‘dehû meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Tahrîren fî evâsıtı Şevvâli’l-mükerrem li-sene isneteyn ve sittîn ve elf.<br><br>Şühûdü’l-hâl: Mehmed Efendi el-kâtib, Osman Ağa b. ( ), Mehmed Ağa b. ( ), Mehmed Çelebi b. ( ), Ahmed Çelebi b. Cüce ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10434"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10436"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o299"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>