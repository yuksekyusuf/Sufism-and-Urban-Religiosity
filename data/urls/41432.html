﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 316<br>Hüküm no: 283<br>Orijinal metin no: [88a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Bey b. Hasan’ın Ali b. Kasım’dan zorla aldığı at ve parayı ona geri vermesi</b><br><br>Vilâyet-i Anadolu’da Diyarbekir Eyâleti’nde Çüngüş kazâsına tâbi‘ Çönke nâm karye ahâlîsinden Ali b. Kasım Dîvân-ı Hümâyûn-ı sa‘âdet-makrûnda ma‘kūd meclis-i şer‘-i şerîfde mahmiye-i İstanbul’da Akbıyık Mahallesi’nde sâkin olup hâlâ kapudan olan vezîr-i mükerrem ve muhterem Kaplan Mustafa Paşa hazretlerinin ağalarından Ahmed Bey b. Hasan mahzarında üzerine da‘vâ ve takrîr-i kelâm edip <<hâlâ kapudan olan devletlü ve rif‘atlü Kaplan Mustafa Paşa hazretleri>> târih-i kitâbdan beş sene mukaddem paşa-yı müşârün-ileyh Diyarbekir vâlîsi iken mezbûr Ahmed Bey karye-i mezkûre ile civârında (...) (...) kazâ-i mezbûra tâbi‘ <<karîb>> Âb-ı tâhir ve Aylos ve Karfeti ve Akseki ve Bikerme ve Uslu ve Elyosa nâm karyeler beyninde İbrahim nâm kimesne maktûl bulunmağla (...) paşa-yı müşârün-ileyh tarafından buyruldu ile kātili teftîşe me’mûrum deyü (...) (...) (...) zikrolunan kurâ ahâlîsinden ma‘lûmü’l-esâmî ve mahsûrü’l-eşhâs kimesnelerin cem‘ ve tahsîl ve bi-tarîkı’l-vedî‘a bana teslîm ben-dahi ahz ü kabz eylediğim <<bulunmuşdur deyü mezbûr Ahmed Bey paşa-yı müşârün-ileyh tarafından karye-i mezbûreye mübâşir gelip bi-gayr-ı hakkın benden bir re’s doru at ile>> altı yüz elli esedî guruş kıymetli bir re’s doru atı benden bi-gayr-ı hakkın cebren ahz ü kabz etmekle suâl olunup mârrü’z-zikr at mevcûd ise aynını müstehlek ise ba‘de’s-sübût kıymet-i şer‘iyesi ile meblağ-ı mezbûr 650 guruşun alıverilmesi matlûbumdur <<dedikde suâl olunsun>> dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyine beyyine taleb olundukda medîne-i Diyarbekir’e tâbi‘ Çermik ahâlîsinden olup mahmiye-i İstanbul’da Sultân Mehmed Han Câmi‘-i Şerîfi kurbünde sâkin Mehmed b. Ali ve Mehmed Ağa Câmi‘-i Şerîfi kurbünde sâkin Çermikî Arslan Molla Murad nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ mezbûr Ahmed târih-i kitâbdan beş sene mukaddem paşa-yı müşârün-ileyh hazretleri Diyarbekir vâlîsi iken karye-i mezbûreye gelip karye-i mezbûreye karîb Çöke Âb-ı tâhir ve Aylos ve Karfeti ve Akseki ve Bikerme ve Uslu ve Elyos nâm karyeler beyninde İbrahim nâm kimesne maktûl <<bulunmuşdur deyü mezbûr Ali’yi ahz ü bi-gayr-ı hakkın>> bulunmağla ben paşa-yı müşârün-ileyh tarafından buyruldu ile kātili teftîşe me’mûrum deyü zikrolunan kurâya ahâlîsinden ma‘lûmü’l-esâmî ve mahsûrü’l-eşhâs kimesnelerin cem‘ ve tahsîl ve bi-tarîkı’l-vedî‘a müdde‘î-i mezbûra teslîm eyledikleri mârrü’z-zikr bir re’s at ile 650 guruşu bizim huzûrumuzda mezbûr Ali’den ahz ü kabz eyledi biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle mârrü’z-zikr at mevcûd ise aynını müstehlek ise ba‘de’s-sübût kıymet-i şer‘iyesi ile meblağ-ı mezbûr 650 guruşu müdde‘î-i mezbûra red ve teslîme mezbûr Ahmed Bey’e tenbîh birle olunup mâ-vaka‘a bi’t-taleb ketb olundu.<br><br>Fî-evâhiri Saferü’l-hayr sene 1091.<br><br>Şuhûdü’l-hâl: Osman Ağa Ser-muhzırân, el-Hâc Kemâleddin Ağa b. Müyesser, Ahmed Çelebi b. Abdurrahman, Mehmed Çelebi b. Haydar.<br><br>Mühür</p>          <br><a title="Önceki sayfa" style="text-decoration:none" href="./ayrmetin.php?idno=41431"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41433"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b316"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>