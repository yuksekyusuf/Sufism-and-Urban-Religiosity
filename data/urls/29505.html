﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 224<br>Hüküm no: 214<br>Orijinal metin no: [97-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’da kereste ve sair yük taşıyan öküz arabacıları için iskele ve semtleri beyan edilerek fiyat tesbit edilmesi</b><br><br>Arka ve at ve öküz arabaları için emir<br><br>Bâ-sah<br><br>İstanbul kādısı fazîletlü efendi.<br><br>Âsitâne-i aliyye’de vâki‘ arka ve at hamallarının nizâmları bundan akdem bâ-fermân-ı âlî rü’yet olunup her iskele ve mahâllerin ve semtlerin tasrîhiyle sâbıkına kıyâsen fîleri vaz‘ ve defter bâlâsına fermân-ı âlî ısdâr ve zâbıta-i kaviyeye rabt olunup ancak yine Âsitâne-i sa‘âdetde kereste ve ahmâl-i sâire nakil eden öküz arabacılarının fiâtı müddet-i medîdden beri rü’yet olunmadığından bu def‘a ecr-i misillerinin [98] is‘âf ve musâ‘afı ücrete râzılar olmadıkları ve ibâdullaha gadr ve ızrâr ve ümenâ-yı ebniye ve evkāf-ı şerîfeye zahmet verdikleri âşikâr olduğu hasebiyle bunların dahi zâbıta-i müstahseneye ifrâğları mühim ve muktezî olmağla imdi Karagümrük’de mevcûd öküz arabalarını ihzâr ve kadîmden mukāyese olduğu vech üzere arabalarının mikdâr-ı hamallarını kendülerden suâl ile tahkīk eyledikden sonra her iskele ve her bir mahâl, semt için at hamallarına vaz‘ olunan fiâta kıyâs ve tatbîk ile ecr-i misil takdîr ve bu vechile nizâm ve tescîl ve müceddeden tahrîr ve defter edip bundan ziyâde mutâlebe ile ibâdullaha ızrâr kasdıyla huşûnet ederi olur ise haklarından gelineceğini dahi alâ-vechi’t-tehdîd tenbîh ve vakit vakit ahvâllerini tefahhus ve ziyâde ücret taleb ve ahz eder olur ise hakkından gelinmek için isim ve [r]esimleriyle i‘lâm eyleyesin deyü [buyruldu].<br><br>Fî 5 M sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29504"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29506"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>