﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 108<br>Hüküm no: 87<br>Orijinal metin no: [19b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sabuncu Yusuf b. Abdullah’ın vakıf evi feragat karşılığında üvey babası İbrahim Bey b. Abdullah’a verdiği eşyaları evi teslim etmediğinden geri almak istemesi</b><br><br>Mahmiye-i İstanbul’da Sultan Bayezid -aleyhi’r-rahmetü ve’l-gufrân- Câmi‘-i şerîfi kurbünde sâkin Sabuncu Yusuf b. Abdullah meclis-i şer‘-i şerîf-i enverde üveyi babası İbrahim Bey b. Abdullah mahzarında üzerine da‘vâ ve takrîr-i kelâm edip bundan akdem mezbûr İbrahim mahmiye-i mezbûre Beyceğiz mahallesinde vâki‘ meşrûtiyet üzere olduğu vakf menzilin mikdâr-ı ma‘lûmunu bana ferâgat etmek için elli dirhem ipek ve bin sekiz yüz akçelik kereste ve on iki keyl pirinç ve yirmi iki çeki odun ve on sekiz vukıyye revgan-ı sâde ve iki bogası kapama ve iki sarık ve bir hilâlî kuşak ve iki çift mest ve papuç ve iki terlik ve bi’d-defe‘ât nukūd üç yüz kırk akçemi def‘ ve teslîm ol dahi ber-vech-i mübeyyen ahz u kabz edip hâlâ mezbûr İbrahim Bey ferâgat-ı mezbûreden imtinâ‘ etmekle suâl olunup nukūd-ı mezbûre ve eşyâ-i mezkûrenin mevcûde ise a‘yânını müstehleke ise kıymet-i şer‘iyyeleri bana redd ü teslîme tenbîh olunmak matlûbumdur dedikde gıbbe’s-suâl mezbûr İbrahim Bey cevâbında müdde‘î-i mezbûrdan ancak iki kapama ve bir sarık ve bir kuşak ber-vech-i muharrer ahz u kabzını ikrâr, mâ‘adâsını inkâr edicek, müdde‘î-i mezbûrdan sıdk-ı makāline mutâbık beyyine taleb olundukda ityân-ı beyyineden izhâr-ı acz edip istihlâf etmeğin fi’l-hakīka mârru’z-zikr iki kapama ve bir sarık ve bir kuşakdan mâ‘adâ olan eşyâ-i mezkûre ve nukūd-ı mezbûreyi ahz u kabz etmeyip ber-vech-i mübeyyen üzerinde mâ‘adâ için red ve zımândan bir nesne lâzım gelmediğine merkūm İbrahim Bey’e yemîn teklîf olundukda ol dahi [alâ] vefki’l-mes’ûl yemîn billâhi’l-azîm etmeğin mûcebince merkūm İbrahim Bey ikrârı üzere mârru’z-zikr iki kapama ve bir sarık ve bir kuşak müdde‘î-i mezbûr Yusuf’a redd ü teslîm ol dahi ahz u kabz etdiğinden sonra ziyâde da‘vâsıyla bilâ-beyyine müdde‘î-i mezbûr Yusuf mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sânî mine’l-Muharremi’l-harâm li-sene mi’e ve elf.<br><br>Şuhûdü’l-hâl: Hüseyin Efendi b. Musa, Süleyman Efendi b. Mahmud, İbrahim b. Hüseyin, Mustafa b. İbrahim, İbrahim Çelebi [b.] Ahmed, Siyavuş.</p>          <br><a title="Önceki sayfa" style="text-decoration:none" href="./ayrmetin.php?idno=28111"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28113"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>