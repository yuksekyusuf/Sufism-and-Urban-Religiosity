﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 279<br>Hüküm no: 243<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Muhtesib İskender mahallesi sâkinlerinden Ebûbekir Efendi’nin vakıf arsasına yaptığı mülk evinin oğluna verildiği</b><br><br>Mahmiye-i İslambol’da Muhtesib İskender mahallesinde vâki‘ etrâf-ı erba‘ası Hattât Efendi ve suyolcu Abdullah Çelebi ve tarîk-ı hâs ve âm ile mahdûd ve ma‘lûmü’l-hudûd ve’l-müştemilât süknâsı ulemâdan bir recüle meşrûta vakıf menzile tevcîh-i hâkimü’ş-şer‘le mutasarrıf olan mevâlî-i izâmdan el-Hâc Ebûbekir Efendi b. Süleyman fevt olup süknâ-yı menzil-i mezkûr mahlûl olmağla müteveffâ-yı mûmâ-ileyhin mukaddemâ menzil-i mezkûr arsasında mülkü olmak üzere bi’l-izni’ş-şer‘î ve bâ-hüccet-i keşf kendi nefsi’çün ihdâs eylediği binâsının kıymeti veresesi beyninde ba‘de’t-taksîm mâ‘adâ arsa-i mevkūfe ile ebniye-i kadîme-i mevkūfesini süknâya eşedd-i ihtiyâcı mütehakkık olan işbu bâ‘isü’l-kitâb müteveffâ-yı mûmâ-ileyhin sulbî oğlu Süleyman süknâ-yı menzil-i mezbûru hâkim-i muvakkı‘-ı sadr-ı kitâb tûbâ lehû ve hüsnü-meâb efendi hazretlerinin ber-mûceb-i şart-ı vâkıf tevcîh buyurmalarıyla tasarrufi’çün işbu vesîka-i enîka kıbel-i şerî‘at-i garrâdan ketb ü tahrîr ve yedine i‘tâ olundu.<br><br>Fî 12 Şa‘bânü’l-mu‘azzam sene 1185.<br><br>Şuhûdü’l-hâl: Merhabazâde Mahmud, Başkâtib Mehmed Emin Efendi, Feyzullah Âbid Efendi b. Ahmed, Hâfız Hüseyin Efendi b. Mustafa, Muhzırân Kethudâsı Mehmed Ağa b. Ahmed, Seyyid Osman b. Seyyid Hüseyin, el-Hâc Mustafa b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=30177"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30179"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o317"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>