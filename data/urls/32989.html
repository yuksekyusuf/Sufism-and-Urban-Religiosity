﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 129<br>Hüküm no: 91<br>Orijinal metin no: [20b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun bt. Halil’in mâlik olduğu manav dükkânını Seyyid Osman Beşe b. İbrahim ve Seyyid Süleyman Beşe b. İsmail’e sattığı</b><br><br>Manav<br><br>Mahmiye-i İstanbul’da Cebb-i Ali kapısı dâhilinde Küçük Mustafa Paşa kurbünde Molla Hüsrev Mahallesi sâkinelerinden olup zâtı ta‘rîf-i şer‘î ile mu‘arrefe olan Âişe nâm-ı diğer Emine Hatun bt. Halil meclis-i şer‘-i hatîr-i lâzımü’t-tevkīrde mahmiye-i mezbûrede kâin manav tâifesinden işbu bâ‘isü’l-kitâb es-Seyyid Osman Beşe b. İbrahim ve es-Seyyid Süleyman Beşe b. İsmail nâm kimesneler mahzarlarında ikrâr-ı tam ve takrîr-i kelâm edip mahmiye-i mezbûrede Irgad Pazarı nâm mahâlde kâin tarafeyni yemenici ve yazıcı dükkânları ve bir tarafı Tevekkül Hanı ve bir tarafı tarîk-i âm ile mahdûd bir bâb manav dükkânı derûnunda mevcûde şurût-ı nizâmda dâhil beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle altmış sehm-i şâyi‘ı dükkân-ı mezkûrun bi’l-icâreteyn islâsen mutasarrıfları olan Mustafa Ağa ve Âişe Hatun ve karındaşları sagīr Mehmed Kâmil ile vâlideleri Habibe Hatun’un mülk-i mevrûsları ve mâ‘adâ altmış sehm-i şâyi‘ı akd-i âti’z-zikrin sudûruna değin bâ-hüccet-i şer‘iye ve bâ-i‘lâm mülk-i müşterâm olmağın ben âlât-ı lâzıme-i mezkûreden ber-minvâl-i muharrer yedimde mâlım ve mülküm olan altmış sehm hisse-i şâyi‘a-i mezkûremi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şürekâ-i mezbûrûn izin ve icâzetleriyle ba‘de’l-müzâyede ve inkıtâ‘ü’r-rağbe semen-i misli idüğü zâhir ve mütehakkık olan iki bin iki yüz guruşa mezbûrân es-Seyyid Osman Beşe ve es-Seyyid Süleyman Beşe’ye ale’l-iştirâki’s-seviyy bey‘ ve temlik ve vech-i lâyıkı üzere teslîm eylediğimde onlar dahi yedimden iştirâken [iştirâ] ve temellük ve tesellüm ve kabz ü kabûl ve semeni olan meblağ-ı merkūm iki bin iki yüz guruşu bana def‘ ü teslîm ben dahi yedlerinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d zikr olunan manav dükkânı derûnunda mevcûde gedik ta‘bîr olunur âlât-ı lâzıme-i merkūmenin i‘tibâr-ı mezkûr üzere altmış sehm-i şâyi‘ı mezbûrân es-Seyyid Osman Beşe ve es-Seyyid Süleyman Beşe’nin iştirâk-i seviyy üzere mâl-ı müşterâları ve hakk-ı sırfları olup benim kat‘a alâka ve medhalim kalmamışdır dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 6 S sene [1]238.<br><br>Şühûdü’l-hâl: Başyemiş Pazarbaşısı es-Seyyid İbrahim Sârım Bey b. Ahmed Bey, Bölükbaşı Musa Yazıcı, Muhzır Molla Hüseyin, Muhzır Molla Halil, Muhzır Molla Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=32988"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32990"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o455"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>