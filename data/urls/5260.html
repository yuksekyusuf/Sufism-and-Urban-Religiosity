﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 338<br>Hüküm no: 336<br>Orijinal metin no: [75b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Londari v. Nikola’nın evini Yakub Beşe b. Mustafa’ya istiğlal yoluyla sattığı</b><br><br>Mahmiye-i İstanbul’da Alipaşa-yı atîk Mahallesi’nde mütemekkin Ondari [Londari] v. Nikola nâm zimmî meclis-i şer‘-i hatîr-i lâzımü’t-tevkīrde Dergâh-ı âlî yeniçeri odalarından seksen yedi cemâ‘ati odası neferâtının nukūd-ı mevkūfelerine bi’l-fi‘il mütevellî olan işbu bâ‘isetü’l-vesîka Ya‘kub Beşe b. Mustafa muvâcehesinde ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezkûrede vâki‘ bir tarafdan Papa Karalı mülkü ve bir tarafdan Görücü? Nikola mülkü ve bir tarafdan Bakkāl Mihail mülkü ve bir tarafdan tarîk-i âm ile mahdûd tabaka-i ulyâda bir bâb oda ve vustâda bir bâb oda ve tahtında bir bâb mahzen ve havluyu müştemil mülk menzilimi cemî‘ tevâbi‘ ve levâhıkı ile mütevellî-i mezbûr Ya‘kub Beşe’ye iki yüz guruşa bi-tarîkı’l-istiğlâl bey‘ ve teslîm ol dahi ber-vech-i muharrer iştirâ ve tesellüm ve kabz ve kabûl eylediğinden sonra semeni olan meblağ-ı mezkûr iki yüz guruşu mütevellî-i mezbûr yedinden tamamen ahz u kabz edip menzil-i mahdûd-ı mezkûru ba‘de’t-tahliyyeti’ş-şer‘iyye ve’t-takābuzi’l-mer‘î târih-i vesîkadan her sene otuz guruşdan iki sene tamamına değin altmış guruşa bana îcâr ve teslîm ben dahi meclis-i şer‘de ber-vech-i muharrer istîcâr ve kabûl eyledim dedikde gıbbe’t-tasdîkı’ş-şer‘î mesfûr Londari zimmî meclis-i şer‘de Abdullah Odabaşı mahzarında ikrâr ve takrîr-i kelâm edip ve bey‘-i mezbûr hakīkatda rehin ve meblağ-ı mezbûr zimmetinde deyn olmağla müddet-i mezkûre tamamında deyn-i mezkûr iki yüz guruş ile ücret-i mezkûre altmış guruşu edâ edemezsem menzil-i mahdûd-ı mezkûr semen-i misli ile âhara bey‘ ve kabz-ı semen ve semeninden deyn-i merkūm ile ücret-i mezkûreyi mütevellî-i mezbûr Ya‘kub Beşe’ye edâya ve fazla kalırsa bana îsâle azl ve in‘izâlden masûne akd-i rehinde meşrûta vekâlet-i [de]vriyye ile tarafımdan mezbûr Abdullah Odabaşı vekîl ve nâib-i menâb nasb ve ta‘yîn eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: Osman Odabaşı b. Abdullah, el-Hâcı Mehmed b. Mustafa, Ali Çelebi b. İbrahim, Mustafa Çelebi b. ( ), Âşık Halil b. ( ), Osman Çelebi b. ( ), İbrahim b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=5259"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5261"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o689"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>