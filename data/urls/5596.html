﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 530<br>Hüküm no: 672<br>Orijinal metin no: [126b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Süleyman’a ehl-i zimmetin işlerine karışmaması tenbihi</b><br><br>Ma‘rûz.<br><br>Bürüncek bükücü hırfetinden cem‘-i kesîr ma‘lûmü’l-esâmî ehl-i zimmet re‘âyâ meclis-i şer‘de biz şâkirdlerimizden san‘atını kemâ-hüve hakkuhû tahsîl edenleri kethüdâmız işbu hâzır bi’l-meclis Mustafa Çelebi ve yiğitbaşımız diğer Mustafa Çelebi ve sâir ba‘zı ihtiyârlarımız ile yedimizde olan hüccet ve emr-i âlîşân mûcebince başka teferrüc etmek murâd eylediğimizde hırfet-i mezkûre erbâbından işbu el-Hâc Süleyman ve karındaşı Mahmud nâm kimesneler bizde ve muhtârımız olan kethüdâ-yı mezbûrda kat‘â bir akçe ve bir habbe hakkı yoğiken mücerred tam‘-ı hâmlarından nâşî hüccet-i mezbûre ve emr-i âlîye muhâlif umûrumuza müdâhale eylemeleriyle mezbûr el-Hâc Süleyman ba‘de’l-istintak umûrumuza müdâhale etmemek üzere tenbîh olunması murâdım[ız]dır dediklerinde mezbûr el-Hâc Süleyman fi’l-hakīka kethüdâ-yı mezbûr ve re‘âyâ-yı mezkûre yedlerinde ve zimmetlerinde bir akçe ve bir habbe hakkı olmadığını ikrâr u i‘tirâf etmeğin ber-mûceb-i hüccet ve emr-i âlî mezbûr kethüdâ ve mezbûrûn re‘âyâ umûruna müdâhale etmemek üzere mezbûr el-Hâc Süleyman’a tenbîh olunduğu huzûr-ı âlîlerine i‘lâm olundu. Bâkī fermân men-lehü’l-emrindir.<br><br>Fî 8 min-Recebi’l-ferd sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5595"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5597"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b530"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>