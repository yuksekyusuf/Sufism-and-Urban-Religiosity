﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 222<br>Hüküm no: 234<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. İsmail’in, Hasan Çavuş b. Ali aleyhine açtığı tütüncü dükkânı davasında, iddiasını ispat edemediğinden muarazan men edildiği</b><br><br>Tütüncü dükkânından mu‘ârazadan men‘<br><br>Ma‘rûz<br><br>Es-Seyyid Mehmed b. el-Hâc İsmail meclis-i şer‘-i münîrde Tersâne-i âmire çavuşlarından Hasan b. Ali muvâcehesinde İslâmbol’da Koska kurbünde boyacı ittisâlinde vâki‘ bir bâb tütüncü dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin nısfı mezbûr Hasan Çavuş’un ve nısf-ı âharı dahi benim mülküm olmağla âlât-ı mezkûrede olan nısf hisse-i şâyi‘amı mezbûr Hasan Çavuş fuzûlî zabt etmekle suâl olunup benim hissemden keff-i yedine tenbîh olunması murâdımdır deyü da‘vâ ettikde ol dahi cevâbında mecmû‘-ı âlât-ı mezkûreye vaz‘-ı yedini ikrâr lâkin müdde‘î-i mezbûr nısf hissesini işbu sene-i mezkûre Şevvâlinin on altıncı günü bin iki yüz guruşa rızâsıyla bana bey‘ ve teslîm ben dahi iştirâ ve kabz ve semen-i mezkûrun yüz guruşunu kendiye edâ ve bâkī bin yüz guruşu hala zimmetimdedir deyü eylediği def‘ini müdde‘î-i mezbûr es-Seyyid Mehmed ikrâr u i‘tirâf edip lâkin esnâf kethüdâsı işbu hâzır bi’l-meclis İbrahim Ağa âlât-ı mezkûreyi bey‘ eyle deyü bana kerih etmekle ben dahi mükrihen bey‘ etmişdim deyip kethüdâ-yı merkūm tehdidini îkâ‘a kādir makūleden olmayıp müdde‘î-i merkūm es-Seyyid Mehmed’in ber-vech-i muharrer müdde‘âsı şer‘an mesmû‘a olmamağla da‘vâ-yı mezkûresine iltifât olunmayıp mezbûr Hasan Çavuş’a bî-vech-i şer‘î mu‘ârazadan men‘ olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30987"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30989"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>