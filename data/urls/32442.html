﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 64<br>Hüküm no: 16<br>Orijinal metin no: [3b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa b. Veys’in, yağcı dükkânı gediğini Karakaş Hasan Ağa b. Abdülhamid’e sattığı</b><br><br>Galata’da yağcı gediği mübâya‘ası i‘lâmı<br><br>Ma‘rûz[-ı dâ‘î-i devlet-i aliyyeleridir ki]<br><br>Mahrûse-i Galata yağkapanı tüccârından Tophâneli Hüseyin Ağa b. Veys b. Abdullah husûs-ı âtîde vekîli olduğu es-Seyyid Zekeriya Ağa b. es-Seyyid el-Hâc Ahmed ve Molla Hasan b. Ahmed şehâdetleriyle sâbit olan es-Seyyid el-Hâc Ahmed Ağa b. Halil meclis-i şer‘-i münîrde bâ‘isü’l-aklâm Karakaş Hasan Ağa b. Abdülhamid mahzarında bi’l-vekâle takrîr-i kelâm edüp akd-i âti’z-zikrin sudûruna değin müvekkil-i mezbûrun başmuhâsebe kaleminde mukayyed bâ-sûret yedinde mâlı ve mülkü olan mahrûse-i mezbûrede kapan-ı merkūmda vâki‘ bir tarafdan Âişe Hatun dükkânı ve bir tarafdan Çarhacıoğlu dükkânı ve bir tarafdan leb-i deryâ ve bir tarafdan tarîk-i âm ile mahdûd bir bâb yağcı dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmeyi ben bi’l-vekâle tarafeynden bi’l-îcâb ve’l-kabûl bâtten ve sahîhan bi-safkatin vâhidetin mezbûr Karakaş Hasan Ağa’ya üç bin guruş semen-i medfû‘ ve makbûza bi’l-vekâle bey‘ ve temlîk ve teslîm eylediğimde ol dahi ber vech-i muharrer iştirâ ve temellük ve tesellüm ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan ben bi’l-vekâle mezbûr Karakaş Hasan Ağa’nın ibrâ-i âm ile kabûlü hâvî ibrâ ve iskāt eyledim fîmâ ba‘d âlât-ı gedik-i merkūmda müvekkilim mezbûrun aslâ ve kat‘â alâka ve medhali kalmayup mezbûr Karakaş Hasan Ağa’nın mâl-ı müşterâsı olmuşdur deyü ba‘de’l-ikrâr ve’t-tasdîk ânifen iştirâ olunan âlât-ı gedik-i merkūmun mahâll-i evveli kaydı ref‘ ve terkīn ve müşteri-i mezbûr Karakaş Hasan Ağa ismine tasrîhan kayd birle şürût-ı nizâmlarına tatbîkan kaleminden yedine bir kıt‘a sûret i‘tâsı iktizâ eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 22 L sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32441"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32443"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>