﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 244<br>Hüküm no: 151<br>Orijinal metin no: [32a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Hüseyin’den miras kalan berber dükkânının kendi mülkleri olduğuna dair mirasçılarının hüccet talebi</b><br><br>Berber dükkânı ihbârı<br><br>Kezâlik mahrûse-i Galata’da Yolcuzâde mahallesinde sâkin iken bundan mukaddem vefât eden Salcı es-Seyyid el-Hâc Hüseyin Ağa b. el-Hâc Ahmed Ağa b. Abdullah’ın verâseti zevce-i menkûha-i metrûkesi Emine Hanım bt. el-Hâc İbrahim ile sulbî kebîr oğulları es-Seyyid el-Hâc Ahmed Ağa ve es-Seyyid el-Hâc Hasan Ağa ve sulbiye kebîre kızı Şerife Hadice Refi‘a Hanım’a münhasıra ve tashîh-i mesele-i mirâsları kırk sehimden olup sihâm-ı mezkûreden beş sehmi mezbûre Emine Hanım’a ve on dörder sehimden yirmi sekiz sehmi mezbûrâta ve yedi sehmi dahi bint-i mezbûre Şerife Hadice Refi‘a Hanım’a isâbeti lede’ş-şer‘i’l-enver zâhir ve mütehakkık oldukdan sonra zâtı ta‘rîf-i şer‘î ile mu‘arrefe olan mezbûre Emine Hanım mezbûrân es-Seyyid el-Hâc Ahmed Ağa ve es-Seyyid el-Hâc Hasan Ağa ve kezâlik zâtı ta‘rîf-i şer‘î ile mu‘arrefe olan mezbûre Şerife Hadice Refi‘a Hanım hâzır oldukları hâlde meclis-i şer‘-i şerîf-i enverde mahrûse-i mezkûre ve tevâbi‘inde vâki‘ berber esnâfının kethüdâsı es-Seyyid Ahmed Zemcî Ağa b. el-Hâc Mustafa tarafından mürsel esnâf-ı merkūme çavuşu Mehmed Hurşid Ağa b. Abdullah ve esnâfından Hasan Ragıb b. Mustafa hâzır oldukları hâlde ikrâr-ı tâm ve takrîr-i kelâm edip mahrûse-i mezkûre hâricinde Yelkencileriçi nâm mahalde kâin bir taraftan halatcı dükkânı ve bir tarafdan kale cidârı ve bir tarafdan mukaddemâ arsa ve hâlâ Aleksi’nin demirci dükkânı ve taraf-ı râbi‘i tarîk-i âm ile mahdûd Ayasofya-i Kebîr Câmi‘-i şerîfi evkāfı müsakkafâtından müteveffâ-yı mezbûrdan müntakil evlâdı hâzırûn-ı merkūmûnun taht-ı tasarruflarında olan şehriye beş guruş kirâlı bir bâb berber dükkânı derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûme bin iki yüz kırk altı senesi Muharremü’l-haramının on dokuzuncu günü târihiyle müverrah bir kıt‘a sûret ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca müteveffâ-yı mezbûr es-Seyyid el-Hâc Hüseyin Ağa hayâtında ile’l-vefât yedinde mülkü ve ba‘de vefâtihî benimle hâzırûn-ı mezbûrûn es-Seyyid el-Hâc Ahmed Ağa ve es-Seyyid el-Hâc Hasan Ağa ve Şerife Hadice Refi‘a Hanım’a ber tashîh-i mezkûr mevrûs olup lâkin intikāli hâvî yedimizde sened-i şer‘î olmamağla hakīkat-i hâl husûs-ı mezkûre vukūf-ı tâmları olan kimesnelerden istihbâr ve suâl olunup haberleri tahrîr ve imlâ ile âlât-ı gedik-i mezkûr ber-minvâl-i muharrer benimle hâzırûn-ı mezbûrûn es-Seyyid el-Hâc Ahmed Ağa ve es-Seyyid el-Hâc Hasan Ağa ve Şerife Hadice Refi‘a Hanım’ın mülkümüz olduğunu nâtıka kıbel-i şer‘den bir kıt‘a hüccet-i şer‘iyye yedimize i‘tâ buyurulmak murâdımızdır deyu hâzırûn-ı mezbûrûn ile ma‘an istid‘â etdiklerinde hâl mezbûrûnun bâlâda bast ve beyân eyledikleri minvâl üzere olduğunu husûs-ı mezkûre vukūf-ı tâmları olan hâzırân ile sâir cerîdede mazbûtü’l-esâmî müslimînden her biri alâ tarîki’ş-şehâde haber vermeleriyle vâki‘-i hâl hıfzan li’l-makāl işbu vesîka-i enîka ketb ü imlâ olundu.<br><br>Fî 29 Safer sene 1279<br><br>Şuhûdü’l-hâl: Muhzır Mehmed Ağa b. ( ), Muhzır Osman Ağa b. ( ), Muhzır el-Hâc Yusuf Ağa b. ( ), Muhzır İsmail Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35825"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35827"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o392"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>