﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 516<br>Hüküm no: 451<br>Orijinal metin no: [176-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasilaki zimmînin kürkçü esnafından Yorgi, Apostol ve Zaharya’ya açtığı alacak davasını ispat için mühlet verildiği ancak kendisinin itiraf ettiği borcunu ödemesinin gerektiği</b><br><br>1480 [guru]ş hüküm<br><br>[Ma‘rûz]<br><br>Arzuhâl eden Vasilaki v. Todori zimmî meclis-i şer‘-i hatîrde kürkçü esnâfından derûn-ı arzuhâlde isimleri mastûr Yorgi v. Bucan ve şerîkleri Apostol v. Yanko ve Zaharya v. Kostandi zimmîler muvâcehelerinde şehr-i sâbıkın on beşinci günü mahrûse-i Galata’ya muzâfe kasaba-i Tophâne’de Dörtyolağzı nâm mahâlde vâki‘ kahve dükkânında mâlımdan mersûmûn Yorgi ve Apostol ve Zaharya zimmîlere beş bin guruş def‘ ve teslîm ve meblağ-ı merkūm ile benim için keçi derileri iştirâ ediniz deyü mersûmûnu tevkîl eylediğimde onlar dahi bi’l-ma‘iyye kabz ve kabûl ettiklerinden sonra meblağ-ı mezkûr ile nesne iştirâ etmeyip yedlerinde kalıp lâkin mesfûrûn Yorgi ve Apostol ve Zaharya zimmîlere zimmetimde bundan mukaddemce mâl-ı müştereklerinden bi-safkatin vâhidetin iştirâ ve kabz eylediğim iki tulum Rumeli nâfesi ve dört tulum Bükreş nâfesi kürk semeninden bin dört yüz seksen guruş deynim olup meblağ-ı mezkûr beş bin guruşun bin dört yüz seksen guruşunu deyn-i mezkûruma takas etmemle bâkīsi olan üç bin beş yüz yirmi guruşu şürekâ-i mesfûrûndan hâlâ istirdâd ederim deyü da‘vâ ettikde onlar dahi cevâblarında müdde‘î-i mesfûrdan ber-minvâl-i muharrer ol-mikdâr guruş kabzlarını inkârlarından mâ‘adâ müdde‘î-i mersûm zimmetinde mukırr u mu‘terif olduğu üzere cihet-i mezkûreden alacak hakkımız olan meblağ-ı merkūm bin dört yüz seksen guruşu hâlâ taleb ederiz deyü da‘vâ etmeleriyle mûcebince müdde‘î-i mersûm Vasilaki zimmî da‘vâ-yı mezkûresini beyâna havâle olunup ve mukırr u mu‘terif olduğu meblağ-ı mezkûr bin dört yüz seksen guruşun dahi müdde‘ûn-ı mersûmûn Yorgi ve Apostol ve Zaharya zimmîlere edâsıyla mersûm Vasilaki zimmî ilzâm olunduğu İstanbul Mahkemesi’nden huzûr[-ı âlîlerine i‘lâm olundu]<br><br>Fî 7 L sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35103"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35105"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b516"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>