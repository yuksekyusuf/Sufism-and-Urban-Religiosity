﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 329<br>Hüküm no: 397<br>Orijinal metin no: [79b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kigork’un Kirkor aleyhindeki alacak davasında anlaşma sağlanması</b><br><br>Ma‘rûz,<br><br>Sâhib-i arzuhâl Kigork zimmî mahfil-i şer‘iyyâtda derûn-ı arzuhâlde mezkûrü’l-ism Kirkor zimmî muvâcehesinde bundan akdem mersûm Kirkor zimmî yedinden iktirâz ve kabz ve istihlâk eylediğim yetmiş bir guruş deynim mukābelesinde eşyâ-i memlûkemden bir küçük kürk ve bir tırnak tilki kürk ve bir çift elmas küpe ve bir çift altın küpe ve bir sîm sâ‘at ve üç başlı inci kuşak ve beş vakiyye penbe ve üç sahan ve iki lenger ve bir el leğeni ve bir tencere ve bir pirinç tasımı yedine rehin vaz‘ ve teslîm eylediğimde ol dahi ahz u kabz eylediğinden sonra mesfûr Kirkor zimmîye meblağ-ı mezbûr yetmiş bir guruşu bundan akdem kendüye tamâmen def‘ ü teslîm eylediğimden mâ‘adâ mezbûr Kirkor zimmî yedinden bilâ-devr-i şer‘î ribâ nâmıyla bi’d-defa‘ât bi-gayr-ı hakkın iki yüz otuz altı guruşumu ahz u kabz etmekle rihân-ı mezkûre ile meblağ-ı mezbûr yüz otuz altı guruşu mesfûr Kirkor zimmîden taleb ederim deyü [80a] da‘vâ etdiğimde ol dahi cevâbında ribâ-yı mezkûru inkârından mâ‘adâ sâlifü’z-zikr eşyâyı işbu târîh-i i‘lâm senesi Zilka‘desi’nin on yedinci günü Mahmudpaşa mahkemesinde benden ahz ve âhara bey‘ için işbu hâzır bi’l-meclis Ohannes zimmîye def‘ ü teslîm etmiş idi deyü def‘a tasaddî eylediğinde beynlerinde ba‘de vukū‘i’l-münâza‘a bâ-vesâtet-i muslihîn mersûm Kirkor zimmî ile yirmi sekiz guruş bedel-i makbûza sulh olup bedel-i sulh-ı mezkûra ve eşyâ-i muharrere-i mezkûreye ve meblağ-ı mezbûr iki yüz otuz altı guruşa ve târîh-i i‘lâma gelince bi’l-cümle sâir hukūk-ı şer‘iyyeye müte‘allika âmme-i da‘vâdan her biri âharın zimmetini ibrâ-i âm ile ibrâ ve iskāt edip ve her biri âharın ibrâsını kabûlle kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 15 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42502"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42504"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b329"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>