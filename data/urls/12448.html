﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 54<br>Hüküm no: 9<br>Orijinal metin no: [3b-3, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Todori v. Dimitri’nin evini İstati v. Dimitri’ye sattığı</b><br><br>Kayd fî 18 Cumâdelûlâ sene 994. Bu bir hüccet-i sahîhadır ki mazmûnu beyân olunur? Todori v. ( ) i‘tirâf etti ki ( ) Şer‘an sübûtu hâlinde mazmûnu ile amel olunur. Ketebehü’l-fakīr Hâmid b. Mehmed ufiye anhümâ. İş anda zikredildiği gibidir. Nemekahü’l-fakīr Mehmed b. Ahmed el-müvellâ bi-Kostantıniyye el-mahmiyye ufiye anhümâ hilâfeten. Bu bir hüccet-i sahîha-i şer‘iyyedir ki mazmûnu beyân olunur.? Todori v. Dimitri ikrâr-ı sahîh-i şer‘î ile ikrâr edip Fener kasabası müzâfâtından Korbeleş karyesinde vâki‘ harâba müşrif olan bir beyt-i süflîyi ve meyve ağaçları bulunan bir cüneyneyi ve muhavvatayı muhtevî olup bir tarafdan İstati v. Dimitri mülkü ve bir tarafdan Apostol v. Kosta mülkü ve tarafeynden tarîk-i âm ile mahdûd olan cemî‘ menzilini bi-cümleti’l-hudûd ve kâffeti’l-hukūk fıddî râyic fi’l-vakt bin sekiz yüz elli akçe semen-i mu‘ayyen-i makbûza tarafeynden îcâb ve kabûlü hâvî bey‘ ve şirâ-i sahîhayn-i şer‘iyyeyn ile râfi‘ü hâze’l-kitâb Nikola v. Yani’ye bey‘ ettikde ol dahi andan kendi malıyla ve kendi nefsi için satın alıp ikrâr-ı sahîh-i şer‘îyi vicâhen tasdîk etmeğin [kayd olundu]. Cerâ ve hurrire fî sâlisi Şa‘bâni’l-mu‘azzam li sene selâse [ve] semânîn ve tis‘a mi’e.<br><br><br>Şuhûdü’l-hâl: Apostol v. ..?, Nikola v. Yani, Marenko v. Toleno, Fahradi v. Manol, Yani v. Nikola, Mankarati v. Todori, Yani v. Andri, Yorgi v. Haron ve gayr. [4a] Beyaz sahîh. </p>          <br><a title="Önceki sayfa" style="text-decoration:none" href="./ayrmetin.php?idno=12447"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12449"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b054"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o255"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>