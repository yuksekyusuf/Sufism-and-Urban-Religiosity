﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 801<br>Hüküm no: 646<br>Orijinal metin no: [149a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime Hatun’un vasiyet edip vasiliğe Süleyman Ağa’yı tayin ettiği</b><br><br>Husûs-ı âti’l-beyânın mahallinde ketb ü tahrîri iltimâs olunmağın savb-ı şer‘den me’zûnen irsâl olunan Mevlânâ es-Seyyid İsmail Efendi b. Ahmed Efendi mahmiye-i İstanbul’da Dülgerzâde mahallesinde sâkin Süleyman Ağa b. Mustafa’nın menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf eyledikde menzil-i mezbûrda sâkine olup zâtı mahalle-i mezbûre ahâlîsinden Salih Efendi b. Mustafa ve mahmiye-i mezbûrede Mustafa Bey’in mahallesinden Ahmed Efendi b. Mehmed ta‘rîfleriyle mu‘arrefe olan Rahime Hatun bt. Resul meclis-i ma‘kūd-ı mezbûrda işbu râfi‘ü’l-kitâb mezbûr Süleyman Ağa mahzarında ikrâr ve takrîr-i kelâm edip ben mezbûr Süleyman Ağa’nın menzilinde âriyeten sâkine olmağla menzil-i mezbûrun dâhilinde ve hâricinde ismi mal ıtlâk olunur eşyâmı âhara seksen guruşa bey‘ ve kabz-ı semen edip meblağ-ı mezbûr seksen guruşdan mâ‘adâ <<ismi mal ıtlâk olunur>> mezbûr Süleyman Ağa’ma yetmiş guruş dahi ikrâz ve kabz ve meblağ-ı mezbûra zam edip min-haysü’l-mecmû‘ yüz elli guruşu işbu hâzır bi’l-meclis Rusiyyetü’l-asl açık kaşlı elâ gözlü orta boylu Müslimetü’l-millet Muammer nâm câriyesini gāib ani’l-meclis Ahmed esîrciden iştirâ ve kabz ve def‘-i semen etmekle mülk-i müşterâm olmuşdur mezbûre Muammer ben vefât edinceye değin bana ba‘de’l-hizme fevtimden sonra mezbûre Muammer’i mezbûr Süleyman sâlimen ba‘de’l-müzâyede semen-i misliyle âhara bey‘ ve gayrıdan cihet-i mezbûreden kendüye ….? yetmiş guruşa ahz ve kabûl edip bâkī ne kalırsa vech-i mesnûn üzere levâzım-ı techîz ve tekfînime sarf ve fazlası iskāt-ı salât ve eyyâm-ı mübârekelerde tabh-ı ta‘âm ve it‘âm-ı fukarâ oluna deyü vasiyet ve tenfîzine mezbûr Süleyman’ı vasiyy-i muhtâr nasb eyledim ba‘de’l-yevm dâhil-i beytde ve hâric-i beytde olan cemî‘ eşyâda benim alâka ve medhalim yokdur dedikde mezbûr Süleyman Ağa dahi vasiyet-i mezbûreyi muvâcehesinde kabûl etdiğini mevlânâ-yı mezbûr mahallinde ketb ü tahrîr ba‘dehû ma‘an irsâl [olunan] Hasan Çelebi b. Mehmed ve Abdi b. Mustafa ile meclis-i şer‘de vukū‘u üzere inhâ etmeğin mâ-vaka‘a kayd-şüd.<br><br>Fî 16 min-Cumâdelâhire sene 1110<br><br>Şuhûdü’l-hâl: Mahmud Efendi b. Mehmed, Abdullah Çelebi el-Müezzin, Mehmed Çelebi b. Receb, İshak Çelebi b. Mehmed, Mustafa b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=37589"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37591"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0801"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1096"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>