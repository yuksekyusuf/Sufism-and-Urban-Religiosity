﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 230<br>Hüküm no: 288<br>Orijinal metin no: [84b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Andon v. Miho’nun bahçe kirasından Fatma bt. Murad’a 2.611 akçe borcu olduğunu ikrar ettiği</b><br><br>Mahrûse-i Galata muzâfâtından kasaba-i Beşiktaş’da Sinanpaşa mahallesi sâkinelerinden zahrü’l-muhadderât Fâtıma Hatun bt. Murad tarafından da‘vâ-yı âtiyetü’l-beyâna vekîl olup mezbûrenin sadrî kebîr oğulları Mustafa Çelebi ve Ahmed Çelebi ibney Şaban şehâdetleri ile şer‘an vekâleti sâbite olan Mehmed Efendi b. Yahya mahfil-i kazâda müvekkile-i merkūmenin mahalle-i mezbûrede vâki‘ ma‘lûmü’l-hudûd mülk bahçesinin müste’ciri olan Andon v. Miho nâm zimmî muvâcehesinde bi’l-vekâle üzerine da‘vâ ve takrîr-i kelâm edüp müvekkile-i mezbûre târih-i kitâb senesi Muharremi gurresinden bir sene tamâmına değin zikr olunan bahçesini mezbûr Andon’a üç [bin] beş yüz akçeye îcâr edüp mezbûr Andon dahi vech-i muharrer üzere istîcâr eyledikden sonra meblağ-ı mezbûrun bin akçesini müvekkile-i mezbûre mersûm Andon yedinden alıp kabz eyleyüp hâlâ akd-i icâre-i mezkûreyi beynlerinde fesh eyledikleri ecilden târih-i kitâba gelince uhdesinde müctemi‘ olan icâre bakiyyesinden iki bin yüz on bir akçe ücret ile sene-i sâbıkada istîcâr eylediği bahçe-i mezkûre ücretinden bâkī beş yüz akçe ki cem‘an iki bin altı yüz on bir akçeyi hâlâ vekâletim hasebi ile taleb ederim suâl olunup meblağeyn-i mezbûreyni alıverilmesi matlûbumdur dedikde gıbbe’s-suâl mezbûr Andon cevâbında fi’l-vâki‘ ber-vech-i muharrer müvekkile-i mezbûre zikr olunan bahçesini târih-i kitâb senesi Muharremi gurresinden bir sene tamâmına değin üç bin beş yüz akçeye bana îcâr eyleyüp ben dahi istîcâr eylediğimden sonra ücret-i mezkûrenin bin akçesini müvekkile-i mezbûreye teslîm edüp hâlâ beynimizde icâre-i mezkûreyi fesh etmekle târih-i kitâba gelince uhdemde müctemi‘ olan icâre bakiyyesinden [85a] iki bin yüz on bir akçe ücret ile sene-i sabıkadan bâkī kalan beş yüz akçe ki cem‘an iki bin altı yüz on bir akçe müvekkile-i mersûmeye zimmetimde lâzımü’l-edâ ve vâcibü’l-kazâ deynimdir deyü bi-tav‘ihî ikrâr ve i‘tirâf etmeğin mûcibi ile ba‘de’t-tenbîh mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Zilka‘deti’ş-şerîfe li-sene isneteyn ve sittîn ve elf.<br><br>Şühûdü’l-hâl: Abdülhalîm Efendi [b.] Mehmed, Hızır Efendi el-müderris, huddâm ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10449"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10451"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o296"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>