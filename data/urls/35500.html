﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 312<br>Hüküm no: 362<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çavuş b. Abdülmennan’ın Rabia bt. Ali’den satın aldığı ev</b><br><br>Bu sahîfe-i sahîha-i şer‘iyetü’l-imâdî (…) enîka-i mer‘iyeti’l-matâvî tahrîr ve (…) dâ‘î budur ki; Dergâh-ı felek-iştibâh ve sa‘âdet-i destgâh çavuşlarından aynü’l-a‘yân makbûlü’s-sıdk ve’l-ekârim Ahmed Çavuş b. Abdülmennan meclis-i şer‘-i şerîfe hâzır olup sâbıkā üveyi kızı olan işbu bâ‘isetü’l-kitâb fahrü’l-muhadderât Rabia Hatun bt. Ali kıbelinden ikrâr-ı âti’l-beyânı tasdîka vekîl olup vekâleti Mustafa b. Abdullah ve Cafer b. Abdullah şehâdetleriyle nehc-i şer‘î üzere sâbite olan dergâh-ı felek-iştibâh sipâhîlerinden fahrü’l-akrân Ali Bey b. Abdullah muvâcehesinde ikrâr ve takrîr-i kelâm edip mahrûse-i Galata mahallâtından Alaca mahallesinde cev[â]nib-i erba‘ası Hamza Reis ve Mehmed Reis ve Ali Reis mülkleriyle ve tarîk-i âmla mahdûd olup bir bâb ulvî ve bir bâb süflî evleri ve muhavvata ve kenîf[i] müştemil olan mülk menzilimi ki sâbıkā mezbûre Rabia’nın vâlidesi olup benim hatunum olan (…) hibe etmiş idi. Merkūme Rabia Hatun on iki bin fıddî râyic fi’l-vakt bey‘-i bâtt-ı sahîh ile bey‘ eyleyip kabz-ı semen ve ikbâz-ı müsemmen kıldım dedikde bâyi‘-i merkūmun ikrâr-ı meşrûhunda vekîl-i mezbûr bi’l-muvâcehe tasdîk [ve] kabûl eyledikde mâ-hüve’l-vâki‘ bi’t-taleb kayd olundu.<br><br>Tahrîren fi’t-târihi’l-mezbûr.<br><br>Şühûdü’l-hâl: Mevlana Ahmed Efendi b. Mehmed, Mevlana Mehmed Çelebi el-imâm ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=35499"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35501"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o453"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>