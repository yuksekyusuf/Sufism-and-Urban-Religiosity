﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 314<br>Hüküm no: 484<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haseki Hacı Mehmed Ârif’in kiracısı olduğu mahzeni tahliye edip mutasarrıfları Berberler Kethüdası Seyyid Hacı Mustafa Ağa ve ortağı Abdüllatif Efendi’ye teslimine karar verildiği</b><br><br>Mahrûse-i Galata ahâlîsinden olup husûs-ı âtîde kendi nefsinden asîl ve zikri câ’î mahzende müşteriki müderrisîn-i kirâmdan Abdüllatif Efendi b. Abdurrahman tarafından vekîl-i müsecceli Berberler Kethüdâsı es-Seyyid el-Hâc Mustafa Ağa b. es-Seyyid el-Hâc Ahmed mahrûse-i mezbûrede mahfil-i kazâda hâssa hasekilerinden el-Hâc Mehmed Ârif b. Ahmed muvâcehesinde mezbûr el-Hâc Mehmed Ârif Ağa mahrûse-i mezbûrede Bezzâzistân kurbünde vâki‘ müvekkilim mûmâ-ileyh ile ber-vech-i iştirâk mutasarrıf olduğumuz bir kıt‘a kârgir mahzeninde aded-i şühûr beyân olunmaksızın beher şehr yüz para icâre ile müşâhereten müstecirimiz olmağla bu esnâda mahzen-i mezkûrun bize lüzûmu olup işbu târih-i i‘lâm şehri gāyetine izâfetle fesh-i îcâr etmemizle gāyet-i şehr-i merkūmda mahzen-i mezkûru tahliye ve hâliyeten bize teslîme mezbûr el-Hâc Mehmed Ârif Ağa’ya tenbîh olunmak matlûbumuzdur deyü bi’l-asâle ve’l-vekâle da‘vâ eylediğimde mezbûr el-Hâc Mehmed Ârif Ağa dahi cevâbında ber-vech-i muharrer ikrâr u i‘tirâf etmeğin mûcebince gāyet-i şehr-i merkūmda mahzen-i mezkûru tahliye ve müdde‘î-i mezbûr es-Seyyid el-Hâc Mustafa Ağa’ya hâliyeten teslîme mezbûr el-Hâc Mehmed Ârif Ağa’ya tenbîh olunduğu bi’[l]-iltimâs huzûr-ı âlîlerine i‘lâm olundu.<br><br>Fî 5 N sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22679"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22681"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o458"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>