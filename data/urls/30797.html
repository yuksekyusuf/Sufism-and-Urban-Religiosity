﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 95<br>Hüküm no: 43<br>Orijinal metin no: [6a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâre bt. Sekyas’ın, Arotin ve Begos aleyhine açtığı davada iddiasını ispat edemediğinden muarazadan men edildiği</b><br><br>Mu‘ârazadan men‘<br><br>Ma‘rûz<br><br>Derûn-ı arzuhâlde mastûratü’l-ism Sâre bt. Sekyas nâm Nasrâniyenin oğlu ve tarafından husûs-ı âtî’l-beyânda vekîl olduğu şahsını ârifân İbrahim b. el-Hâc Mustafa ve Ahmed b. Mustafa şehâdetleriyle sâbit olan Sahak v. Abraham nâm zimmî bi’t-terâzi dâ‘îhânemizde ma‘kūd meclis-i şer‘-i hatîrde zikri âtî vakfının mütevellîleri Avanis ve Serkiz nâm zimmîler hâzır oldukları hâlde arzuhâl eden Arotin ve karındaşı Begos v. Arakil nâm zimmîler muvâcehelerinde gallesi Mar Yakob ve diyâr-ı acemde vâki‘ üç aded kilise fukarâlarına mevkūfe vakfından İslâmbol’da Şeyh Ferhad Mahallesi’nde vâki‘ ma‘lûmü’l-hudûd ve’l-müştemilât bir bâb menzile mukaddemâ mutasarrıf olan müvekkilem mezbûrenin karındaşı Avanis v. Sekyas zimmî menzil-i mezkûrun rub‘ hissesini bâ-re’y-i mütevellî müvekkilem mesfûre Sâre Nasrâniyye’ye ferağ ve tefvîz etmişken rub‘-ı menzil-i mezkûru mesfûrân Arotin ve Begos zimmîler bi-gayr-ı hakkın vaz‘-ı yed ederler suâl olunup rub‘-ı menzil-i mezkûrdan kasr-ı yedlerine tenbîh olunmak bi’l-vekâle matlûbumdur deyü da‘vâ ettikde mesfûrân Arotin ve Begos zimmîler cevâblarında arzuhâl hâmişinde mastûr derkenâr nâtık olduğu üzere menzil-i mezkûra mutasarrıf olan mesfûr Avanis zimmî hayatında menzil-i mezkûru âhar kız karındaşları Talta ve Magdisi Karyana Nasrâniyeler ile kız karındaşları kızları Sofya ve Takohi Nasrâniyelere bâ-re’y-i mütevellî ferağ ve tefvîz ettikden sonra mesfûrât dahi mecmû‘-ı menzil-i mezkûru bize ale’l-iştirâki’s-seviyy bâ-re’y-i mütevellî ferağ ve tefvîz etmeleriyle bu vechile vaz‘-ı yed ederiz deyip müdde‘î vekîl-i mezbûrun ber-vech-i muharrer müdde‘âsını her biri inkâr etmeleriyle beyâna ba‘de’l-havâle müddet-i mehl-i şer‘î mürûr edip müdde‘î-i vekîl-i mesfûr ber-vech-i muharrer müdde‘âsına ikāmet-i beyyineye kādir olmayıp bi’t-talep mesfûrân Arotin ve Begos zimmîlere vech-i şer‘î üzere yemîn verilmeğin mûcebince müdde‘î-i vekîl-i mesfûr bi’l-vekâle da‘vâ-yı mezkûresiyle mesfûrân Arotin ve Begos zimmîlere bilâ-beyyine-i âdile bî-vech-i şer‘î mu‘ârazadan men‘ olunduğunu İslâmbol Mahkemesi’nden huzûr-ı âlîlerine i‘lâm olundu.<br><br>Fî-7 min-Ramazani’l-mübârek sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30796"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30798"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o657"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>