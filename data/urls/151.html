﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 130<br>Hüküm no: 150<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Miftahağasızade Mehmed Ağa’nın uhdesindeki mukataayı Manav Süleyman’a iltizam etmeyip önceden olduğu gibi Hüseyin Ağa’ya iltizam etmesi</b><br><br><<vech-i tahrîr-i hurûf>><br><br>Ma‘rûz-ı dâ‘î-i Devlet-i aliyyeleridir ki<br><br>Cânib-i şerî‘at-i garrâdan mürsel müderrisîn-i kirâmdan Mîrî Kâtibi Feyzullah Efendi dâ‘îleri saray-ı defterîde Başbâkīkulu ağalara mahsûs odaya varup akd-i meclis-i şer‘-i şerîf etdikde Kumluca-i sagīr mukāta‘ası mülhakātından Kartal ve Gekbûze kazâlarına tâbi‘ Soğanlık ve Yakacık ve Yayalar ve Aydınlı ve Orhanlı karyeleri ahâlîlerinden ashâb-ı arzuhâl Mehmed Ağa ve el-Hâc Mehmed Ağa ve Mustafa Beşe ve Salih Beşe ve İbrahim Çelebi ve es-Seyyid Mehmed ve es-Seyyid Süleyman Beşe ve Hüseyin Usta ve İmam Salih Efendi nâm kimesneler meclis-i ma‘kūd-ı mezkûrda mukāta‘a-i mezkûrenin südüs hissesine bâ-berat-ı âlîşân mutasarrıf olan Miftâhağasızâde el-Hâc Mehmed Ağa mahzarında hâlâ rikâb-ı kâm-yâb Başbakıkulu izzetlü İbrahim Ağa hâzır olduğu hâlde mukāta‘a-i mezbûrenin mecmû‘u on sekiz seneden beri kazâmız sükkânından işbu hâzır bi’l-meclis Hüseyin Ağa iltizâm edüp müddet-i mezbûrede teftîş ve resmiyetde bir kimesneye ta‘addî ve cevr eylemediğinden biz ve sâir ahâlî kendüden râzı ve hoşnûd olup mukāta‘a-i mezbûrenin mutasarrıfları dahi hisselerini ke’l-evvel seksen iki senesinde mezbûr Hüseyin Ağa’ya iltizâm etmiş iken mezbûr el-Hâc Mehmed Ağa sene-i mezbûreyi manav tâifesinden el-Hâc Süleyman nâm kimesneye iltizâm etmekle mezbûr el-Hâc Süleyman müddet-i vâfireden beri karyelerimize sülûku sebebiyle evzâ‘ u etvârı ma‘lûmumuz ve bizleri ızrâr kasdında olacağı yakīnen meczûmumuz olup ve henüz kendüsü hisse-i merkūmeye vaz‘-ı yedi dahi olmamağla azledüp hisse-i mezbûresini ke’l-evvel merkūm Hüseyin Ağa’ya iltizâm etmesi matlûbumuzdur dediklerinde merkūm el-Hâc Mehmed Ağa dahi hakīkat ilzâma tevkîl olmağla mezbûr Manav el-Hâc Süleyman azl ve mukāta‘a-i mezbûreden ber-minvâl-i muharrer südüs hissesini seksen iki senesi Martı ibtidâsından bir sene tamâmına değin mezbûr Hüseyin Ağa’ya beş yüz elli guruş bedel-i makbûza ilzâm ol dahi ber-minvâl-i muharrer iltizâm etmekle mültezim-i mezbûr Hüseyin Ağa mukāta‘a-i mezbûreyi zabt ve ta‘şîr etmek içün emr-i âlî istid‘â ve istirhâm eylediğini mevlânâ-yı mûmâ-ileyh mahâllinden tahrîr ve meclis-i şer‘a gelüp alâ-vukū‘ıhî inhâ eylediği ma‘lûm-ı devletleri buyruldukda ol bâbda emr ü fermân re’y-i rezîn-i âsafânelerine menûtdur.<br><br>Fî 8 min-Muharremü’l-haram sene 1183</p>          <br><a title="Önceki sayfa" style="text-decoration:none" href="./ayrmetin.php?idno=150"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=152"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o153"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>