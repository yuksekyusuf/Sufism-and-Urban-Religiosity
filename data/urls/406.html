﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 179<br>Hüküm no: 223<br>Orijinal metin no: [33b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Hızır Bey’in vârislerinden Bayezid b. Said’in terekeden hakkını aldığı</b><br><br>Mahmiye-i İstanbul’da Elvanzâde Mahallesi’nde sâkin iken bundan akdem vefât eden merhûm Mehmed b. Hızır Bey nâm sagīrin verâseti vâlidesi Fâtıma bt. Mesud nâm hatun ile li-ebin ammi Bayezid b. Said nâm kimesneye münhasıra olduğu şer‘an sâbit ve zâhir oldukdan sonra merkūm Bayezid meclis-i şer‘-i hatîr-i lâzımü’t-tevkīrde sagīr-i mezbûrun muhallefâtına vâzı‘u’l-yed olan merkūme Fâtıma’nın zevci ve tarafeynden husûs-ı âti’z-zikre vekîl-i şer‘îsi olduğu hasm-ı münkir mahzarında nehc-i şer‘î üzere sâbite olan el-Hâc Ramazan b. Mehmed ve sagīr-i mezbûrun hâl-i sıhhatinde tesviye-i umûruna cânib-i şer‘îden mansûb vasîsi olan el-Hâc Ali b. Süleyman mahzarlarında ikrâr-ı tâm ve takrîr-i kelâm edip mûrisimiz sagīr-i mezbûrun muhallefâtından irs-i şer‘le bana isâbet eden on üç bin altı yüz yirmi dokuz akçe hisse-i irsiyemi mezbûr el-Hâc Ramazan yedinden bi’t-tamam ve’l-kemâl ahz u kabz eyledim, zikr olunan on üç bin altı yüz yirmi dokuz akçe hisse-i şer‘iyyemden bir akçe ve bi [bir] habbe kalmayıp sagīr-i mezbûrun kalîl ü kesîr ve celîl ü hakīr ism-i mâl ıtlâk olunur muhallefâtına müte‘allik da‘vâ ve mutâlebâtdan vekîl-i mezbûr el-Hâc Ramazan’ın ve müvekkilesi mezbûre Fâtıma’nın ve vasîsi merkūm el-Hâc Ali’nin zimmetlerini ibrâ-i âmm-ı kātı‘u’n-nizâ‘ ile ibrâ ve ıskāt eyledim, vechen mine’l-vücûh mezbûrân ile da‘vâ ve nizâ‘ım yokdur, ba‘de’l-yevm mazmûn-ı kitâba muhâlif benden bi’z-zât veya bi’l-vâsıta da‘vâ sudûr ederse lede’l-hükkâmi’l-kirâm istimâ‘ olunmaya dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîren fî- <<l-yevmi>> evâhiri Saferi’l-hayr li-sene erba‘a ve sittin ve elf.<br><br>Şuhûdü’l-hâl: el-Hâc Ali Efendi b. Salih Trablusî, el-Hâc Ali b. Cum‘a, el-Hâc Yusuf b. Said, el-Hâc Ahmed b. Said, el-Hâc Ebûbekir b. Bayezid, el-Hâc Ali b. İbrahim, el-Hâc Selim b. Haydar ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=405"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=407"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>