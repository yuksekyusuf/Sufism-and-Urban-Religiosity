﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 392<br>Hüküm no: 450<br>Orijinal metin no: [73b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dülger Kalfası Yuvan’ın Yorgaki v. Pandeli’de inşaat bedelinden olan alacağını tahsil etmesi</b><br><br>Ahz [ü] kabz, ibrâ, 600 guruş<br><br>Mahmiye-i İstanbul’da Bahçekapısı hâricinde keresteci dükkânında mütemekkin Dülger kalfası Yuvan v. Vasil zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm Yorgaki v. Pandeli zimmî muvâcehesinde ikrâr-ı tam ve takrîr-i kelâm edip mersûm Yorgaki zimmînin malı olup İstanbul’da Cebehâne kurbünde vâki‘ bir bâb dükkânını mersûmun bi-şarti’r-rücû‘ emriyle iktizâ eden kereste ve enser ve levâzım-ı sâireyi kendi malımla ahardan iştirâ ve amele yevmiyelerini dahi kendi malımdan vererek dört bin guruş sarfla binâ ve kendüye teslîm etmemle masrûfum olan dört bin guruşun üç bin dört yüz guruşunu bundan akdem mersûm Yorgaki zimmîden [ahz] etmemle bâkīsi olan altı yüz guruşunu dahi mersûm Yorgaki zimmî bana def‘ ü teslîm, ben dahi yedinden [tamamen] ve kâmilen ahz ü kabz edip min-ba‘d meblağ-ı mezbûrdan mersûm Yorgaki zimmî zimmetinde bir akçe ve bir habbe bâkī kalmamağla husûs-ı mezkûra müte‘allika âmme-i da‘vâdan mersûm Yorgaki zimmînin zimmetini ibrâ ve iskāt eylediğimde ol dahi ber-vech-i muharrer ibrâ-yı mezkûrumu kabûl eyledi dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 29 Ş sene [1]242.<br><br>Şühûdü’l-hâl: Cebehâne’den Onbaşı Hafız Ali, Muhzır Ebûbekir Çelebi, Muhzır İbrahim, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38829"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38831"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>