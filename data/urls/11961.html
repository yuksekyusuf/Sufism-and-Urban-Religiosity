﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 81<br>Hüküm no: 43<br>Orijinal metin no: [26-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın vefatıyla küçük oğlu İsmail Hakkı’ya intikal eden ev hissesinin satışına izin verilmesi</b><br><br>Hocazâde Ali Rıza, izin: 1 kıt‘a<br><br>Numara: 220, 240 guruş<br><br>Galata’ya muzâfe kasaba-i Beşiktaş’a tâbi‘ Bebek nâm-ı diğer Hümâyûnâbad karyesinde bir bâb menzilde eşyâsı olup tebdîl-i hava zımnında İzmir cânibinde sâkin iken bundan akdem vefât eden Suriye kapıkethudâsı merhûm Tevfik Bey’in müdîr-i umûru Mehmed Ağa b. Ali’nin sulbî sagīr oğlu İsmail Hakkı’nın vâlidesi ve tesviye-i umûruna bâ-hüccet-i şer‘iye vasîyy-i mansûbesi <<olup>> zâtı ta‘rîf-i şer‘î ile mu‘arrefe işbu bâ‘isetü’l-kitâb Fatıma Melek Hanım bt. Mustafa m. bi’l-vesâye takrîr-i kelâm edüp Haremeyn-i Muhteremeyn Hazînesi’nden mazbût cennet-mekân Sultan Mahmud Hân-ı sânî -tâbe serâhû- Hazretleri Vakfı mülhakātından adn-âşiyân Sultan Ahmed Hân-ı sâlis Hazretleri Vakfı müsakkafâtından zikr olunan Bey karyesinde vâki‘ altmış altı numara ile murakkam ma‘lûmü’l-hudûd ve’l-müştemilât şehriye iki yüz altmış beş akçe icâre-i müeccelelü terbî‘an sekiz yüz kırk dokuz zirâ‘ arsada mebnî büyût-ı adîde ve terbî‘an bin beş yüz doksan dört buçuk zirâ‘ arsayı müştemil bir bâb menzilin nısf hisse-i şâyi‘ası müteveffâ-yı mezbûrun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīr-i mezbûra hasbe’l-âde intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīr-i mezbûr hakkında muzır ve gayr-ı müfîd olduğundan mâ‘adâ sagīr-i mezbûrun nafaka ve kisveye dahi eşedd-i ihtiyâcı olmağla sagīr-i mezbûrun menzil-i mezkûrda olan nısf hisse-i şâyi‘ası bedel-i misliyle bâ-re’y-i mütevellî âhara ferâğ ve bedeli ahz ü kabz ve müteveffâ-yı mezbûrun Teftîş-i Evkāf Mahkemesi’nde tahrîr olunan terekesi defter-i kassâmına idhâl birle i‘mâl ve istirbâh olunup hâsıl olan ribhiyle infâk ve iksâ olunmak sagīr-i mezbûr hakkında her vechile enfa‘ ve evlâ olduğuna binâen işbu yedimde olup Dördüncü Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun menzil-i mezkûrda olan nısf hisse-i şâyi‘ası bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla on beş bin beş yüz elli guruş ve nef‘an li’l-yetîm zam olunan dört yüz elli guruş ki cem‘an on altı bin guruş bedel mukābelesinde bâ-re’y-i mütevellî âhara ferâğa izin taleb şüd.<br><br>Fî 6 Zilka‘de sene 1300<br><br>Şühûdü’l-hâl: Muhzır Mehmed Ağa b. Mustafa, Münâdî Ahmed Ağa b. Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11960"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11962"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o357"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>