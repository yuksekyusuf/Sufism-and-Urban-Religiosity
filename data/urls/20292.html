﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 124<br>Hüküm no: 88<br>Orijinal metin no: [27b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kadri Çelebi b. İhsan’ın varislerinden kardeşi Ayşe bt. Mehmed’in diğer varis hanımı Âbide Hâtun bt. Âbidin’e karşı açtığı ev davasının reddedilği</b><br><br>Mahrûse-i Galata hâricinde kasaba-i Tophâne’de Cihangir mahallesinde bundan akdem vefât eden Kadri Çelebi b. İhsan’ın li üm kız karındaşı Âişe bt. Mehmed nâm hâtun meclis-i şer‘de müteveffâ-yı mezbûrun zevce-i metrûkesi Âbide Hâtun bt. Âbidin mahzarında üzerine da‘vâ ve takrîr-i kelâm edip mahalle-i merkūmede vâki‘ etrâf-ı selâsesi Hoca Maksud mülküne ve taraf-ı râbi‘i Mehmed Reis mülküne müntehî iki beyt-i süflîyi ve cüneyneyi ve bi’r-i mâî muhtevî olan menzil ecdâdımdan Turgud nâm kimesnenin mülkü olup mezbûr Turgud hâl-i kemâl-i sıhhatinde vakf ve haps edip tevliyyet ve süknâsını evvelâ kendiye ba‘dehû zevcesi Emine bt. Nasuh’a ba‘de vefâtihâ kendi evlâdına ve evlâd-ı evlâdına ba‘de’l-inkırâz Cihangir câmi‘i’nin müezzin ve kayyımına ba‘dehû fukarâ-i sâlihîne şart ve ta‘yîn edip hâlâ ben mezbûr Turgud’un evlâdından olup me’ûnet-i süknâ bana intikāl etmiş iken mezbûre Âbide zevci müteveffâ-yı mesfûr Kadri Çelebi’nin terekesinden olmak üzere vaz‘-ı yed eder, suâl olunup kasr-ı yedine tenbîh olunmak matlûbumdur dedikde gıbbe’s-suâl mezbûre Âbide müdde‘iye-i mezbûre Âişe vâkıf-ı müşârün-ileyhin evlâdından olduğunu ikrâr ve menzil-i mezbûrun minvâl-i muharrer üzere vakıf olduğunu inkâr edicek, müdde‘iye-i merkūme Âişe’den da‘vâsına mutâbıka beyyine taleb olundukda udûl-i ricâlden olup mahalle-i merkūme sükkânından Derviş Bey b. Mehmed nâm râcil ve Murad b. Abdullah nâm kimesne li ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ menzil-i mesfûrun minvâl-i muharrer üzere vakıf olduğu bizim ma‘lûmumuzdur, biz bu husûsa bu vech üzere şâhidleriz, şehâdet dahi ederiz deyû her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiyye şehâdetleri makbûle oldukdan sonra merkūme Âbide Hâtun mu‘ârazadan men‘ olunup mâ vaka‘a bi’t-taleb ketb olundu. Fi’l-yevmi’r-râbi‘ min Zilhicceti’ş-şerîfe li sene ihdâ ve hamsîn ve elf.<br><br><br>Şuhûdü’l-hâl: Mehmed Çavuş b. Ali, Ali b. Abdullah, Yusuf b. Abdullah, Hasan Bey b. Hamza, Hüseyin Bey b. el-Hâc Mehmed, es-Seyyid Halil Çelebi b. es-Seyyid İbrahim, Seyfullah b. Ahmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20291"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20293"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>