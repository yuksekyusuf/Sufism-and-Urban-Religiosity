﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 333<br>Hüküm no: 223<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçıvan tâifesinden Yani v. Hıristo’nun ekmekçi fırını hisselerinin kendisine ait olduğuna dair hüccet talebi</b><br><br>Ekmekçi fırını ihbârı<br><br>Kezâlik mahrûse-i Galata’ya muzâfe Ortaköy’de sâkin teba‘a-i Devlet-i aliyye’nin Rum milletinden ve bahçıvan tâifesinden Yani v. Hıristo meclis-i şer‘-i hatîrde ekmekçi esnâfının kethüdâsı İbrahim Ağa b. Ahmed ve sâir mazbûtü’l-esâmî nizâm ustaları taraflarından mürsel Yiğitbaşı es-Seyyid İsmail Efendi b. es-Seyyid Mehmed Emin ve esnâf-ı merkūme salıcılarından Mehmed Arif Ağa b. Mustafa ve Süleyman Ağa b. Mehmed hâzır oldukları hâlde takrîr-i kelâm ve ta‘bîr ani’l-merâm edip zikr olunan Ortaköy’de vâki‘ bir tarafdan benimle babam merkūm Hıristo’nun mutasarrıf olduğumuz şerbethâne ve bir tarafdan mukaddema Yako ve el-yevm Avram Yahudhânesi ve tarafeyni tarîk-i âm ile mahdûd ser-çavuşân-ı esbak merhûm Süleyman Ağa Vakfı müsakkafâtından kezâlik benimle babam merkūm Hıristo’nun bâ-temessük-i mütevelli bi’l-icâreteyn taht-ı tasarrufumuzda olan şehriye otuz guruş kirâlı terbî‘an yetmiş zirâ‘ on bir parmak arsa üzerinde mebnâ bir bâb ekmekçi fırını derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûme işbu sene-i mübâreke Cumâdelâhiresi’nin yirmi üçüncü günü târihiyle müverrah işbu bir kıt‘a sûret ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca yedimde müstakillen mülk ve hakkım olmağla ben ber-minvâl-i muharrer mâlik olduğum âlât-ı gedik-i mezkûru yüz yirmi sehm i‘tibârıyla kırk sehm hisse-i şâyi‘asını yedimde bi’l-ibkā mâ‘adâ seksen sehm hisse-i şâyi‘asını âhara bâ-hüccet-i şer‘iyye bey‘ ve teslîm etmemle mâ‘adâ yedimde ibkā eylediğim kırk sehm hisse-i şâyi‘a-i âlât-ı gedik-i mezkûr ber-minvâl-i muharrer mâlik olduğunu nâtık yedimde sened-i şer‘î olmamağla hakīkat-ı hâl husûs-ı mezkûre vukūf-ı tâmları olan kimesnelerden istihbâr ve suâl olunup haberleri tahrîr ve imlâ ile kırk sehm hisse-i şâyi‘a-i âlât-ı gedik-i mezkûr ber-vech-i meşrûh mülküm olduğunu nâtıka kıbel-i şer‘den yedime bir kıt‘a hüccet-i şer‘iyye i‘tâ buyurulmak murâdımdır deyu istid‘â etdiklerinde hâl merkūm Yani’nin bâlâda bast ve beyân eylediği minvâl üzere olduğunu husûs-ı mezkûre vukūf-ı tâmları olan esnâf-ı hâzirûn-ı mezbûrûn ile cerîdede mazbûtü’l-esâmî kimesnelerden her biri alâ tarîki’ş-şehâde haber vermeleriyle vâki‘-i hâl hıfzan li’l-makāl işbu vesîka-i enîka ketb olundu.<br><br>Fî 10 Receb sene 1279<br><br>Şuhûdü’l-hâl: Muhzır Ahmed Ağa b. ( ), Muhzır Feyzullah Ağa b. ( ), Tahtacı el-Hâc Salih Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35897"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35899"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o378"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>