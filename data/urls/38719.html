﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 305<br>Hüküm no: 339<br>Orijinal metin no: [59a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İpekçi Mehmed Ağa’nın aldığı borç karşılığında ipekçi odası gediğini rehin vermesi</b><br><br>İdâne hücceti, 1450<br><br>Mahmiye-i İstanbul’da Edirnekapısı kurbünde sarmaşık mahallesinde sâkine İpekçi Mehmed Ağa b. Mustafa meclis-i şer‘-i şerîf-i enverde işbu bâ‘isetü’l-vesîka Şerife Tayyibe bt. es-Seyyid Mehmed Ârif b. Abdullah nâm hatun tarafından husûs-ı âti’l-beyânda vekîl olduğu zâtını ârifân es-Seyyid Osman b. es-Seyyid el-Hâc Mehmed ve Mustafa b. Abdurrahman şehâdetleriyle sâbit olan Ahmed b. Ebâbekir mahzarında ikrâr-ı tam ve takrîr-i kelâm edip müvekkile-i mezbûre Şerife Tayyibe Hatun bana malından vekîl-i merkūm yediyle bin guruş idâne ve teslîm ben dahi yedinden istidâne ve kabz edip meblağ-ı mezbûr bin guruş ile semeni târih-i kitâbdan üç sene tamamına değin müeccel ve mev‘ûd olmak üzere kezâlik müvekkile-i mezbûrenin malından vekîl-i merkūm yedinden iştirâ ve kabz eylediğim bir hilâlî sâ‘at semeninden dört yüz elli guruş ki ciheteyn-i mezkûreteynden cem‘an bin dört yüz elli guruş müvekkile-i mezbûreye zimmetimde vâcibü’l-edâ ve lâzımü’l-kazâ sahîhan deynim olmağla ben deynim olan meblağ-ı mecmû‘-ı mezbûr mukābelesinde mahmiye-i mezbûrede vâlide Hanı kurbünde Külhan Sokağı’nda vâki‘ Şakir Usta ve Ebûbekir Usta odaları beynlerinde kâin bir bâb ipekçi odası derûnunda mevcûde beyne’l-esnâf gedik ta‘bîr olunur hüccet-i şer‘iye yedimde müstakıllen emvâlim olan iki destgâh ve üç çıkrık ve bir çift mancınık ve sâir âlât-ı lâzıme-i ma‘lûmemi müvekkile-i [59b] mezbûre Şerife Tayyibe Hatun’a rehin vaz‘ ü teslîm, ol dahi yedimden irtihân ve kabz eyledikden sonra müvekkile-i mezbûre Şerife Tayyibe Hatun âlât-ı muharrere-i mezkûreyi li-ecli’l-isti‘mâl bana i‘âre ve teslîm, ben dahi yedinden isti‘âre ve kabz edip âlât-ı muharrere-i mezkûre hâlen yedimde âriyettir dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 9 B sene [1]242.<br><br>Şühûdü’l-hâl: Muhzır Ebûbekir Çelebi, Muhzır İsmail Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38718"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38720"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o513"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>