﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 190<br>Hüküm no: 265<br>Orijinal metin no: [49b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Satılan kılıç bedelinin istenmesi ve sulh olunması</b><br><br>Bundan akdem fevt olan Yakub b. Abdullah’ın zevcesi ve vârisesi olan Ruşen bt. Abdullah nâm Hâtun’u, Süleyman b. Mehmed nâm kimesne meclis-i şer‘a ihzâr ve mahzarında takrîr-i da‘vâ edip mezbûr mûrisin Yakub’a hâl-i hayâtında dört bin üç yüz kırk akçeye bir gümüşlü Dımeşkî kılıç verdim semenin vermeden fevt olup zimmetinde kaldı el-ân lâzimü’l-edâ deyndir taleb ederim dedikde gıbbe’s-suâl ba‘de’l-inkâr müdde‘î-i mezbûrdan beyyine taleb olundukda udûlden Hacı Ferhad b. Abdullah ve Hacı Sinan b. Abdullah ve Üstâd Ömer b. Veli nâm kimesneler mezbûr Süleyman mezbûr Yakub’a semen-i mezbûr ile evsâf-ı mezbûre ile mevsûf bir kılıç bey‘ eyledi deyû gıbbe’l-istişhâdi’ş-şer‘î münkire-i mezbûre mahzarında edâ-yı şehâdet-i şer‘iyye ettiklerinde şehâdetleri ba‘de’t-ta‘dîli’ş-şer‘î ve’t-tezkiyeti’ş-şer‘iyye hayyiz-i kabûlde vâki‘ olup mezbûr müdde‘î zikr olunan meblağın küllîsini veya ba‘zısını merkūm Süleyman’dan almayıp veya bağışlamayıp veya kimesneye havâle etmediğine yemîn verildikden sonra meblağ-ı mezbûr merkūm Yakub’un terekesinden edâ olunmağa hükm olundu. Ba‘dehû mezbûr müdde‘î meclis-i şer‘a hâzır olup ikrâr ve itirâf eyleyip mezbûre Ruşen’in yedinden ibrâ-i âti’z-zikr mukābelesinde bin yüz akçe alıp mezbûre Ruşen’in zimmetini cemî‘ da‘vâdan ve eymân ve muhâsamâtdan umûmen husûsen zikr olunan kılıç bahâsına müte‘allik da‘vâdan ibrâ-i âmla ibrâ ve iskāt eyledim dedikde mukırr-ı mezbûru mezbûre Ruşen bi’l-muvâcehe tasdîk etti. Hurrire fî evâili Şevvâl sene 970.<br><br><br>Şuhûdü’l-hâl: Ahmed b. Süleyman, Cafer b. Abdullah, el-Hâc Abdullah b. Abdullah, İbrahim b. Mustafa, Ahmed b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=9237"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9239"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>