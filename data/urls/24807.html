﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 456<br>Hüküm no: 702<br>Orijinal metin no: [83a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Merdüm bt. Hacı Hasan’ın elindeki câriyenin Kerime bt. Keyvan’ın olduğu</b><br><br>Mahmiye-i İstanbul mahallâtından Suhte Sinan mahallesi sâkinlerinden hâmiletü hâze’l-kitâb Kerime bt. Keyvan nâm hâtun mahfil-i kazâda, Bilecik’de Cuma mahallesi sâkinlerinden Merdüm bt. el-Hâc Hasan mahzarında üzerine takrîr-i da‘vâ edip, işbu hâzıra bi’l-meclis olan gök elâ gözlü açık kaşlı sarışın sin ve bâliğin yedi yaşı tahammülü olan Rûsiyyetü’l-asl Vildan nâm sagīre câriye mülküm olup, taht-ı tasarrufumda iken zâyi‘ olmuş idi. Hâlâ mezbûre Merdüm Hâtun’un yedinde buldum, bî-vech-i şer‘î tasarruf eder, suâl olunup câriyemden mezbûrenin yed-i âdiyesi def‘ ve bana teslîme emr olunmak matlûbumdur dedikde, gıbbe’l-istintâk mezbûre Merdüm Hâtun cevâbında, ben mezbûr Vildan’ı Bilecik nâhiyesinde esirci tâ’ifesinden Abdurrahman nâm kimesneden iştirâ eyledim, mülk-i müşterâmdır müdde‘iyye-i merkūmenin mülkü olduğu ma‘lûmum değildir deyicek, merkūme Kerime’den da‘vâsına muvâfık beyyine taleb olundukda, dergâh-ı âlî çavuşlarından Hasan Çavuş b. Mustafa ve Hüseyin b. Hüsam nâm kimesneler meclis-i şer‘-i şerîfe li ecli’ş-şehâde hâzırân olup, gıbbe’l-istişhâd fi’l-vaki‘, evsâf-ı mezbûre ile mevsûfe olan câriye-i merkūme müdde‘iyye-i mezbûrenin mülkü olup, târih-i kitâbdan bir sene mukaddem mülkünde ibâk etmiş idi. müdde‘iyye-i mezbûre Kerime’nin câriye-i mesfûreyi hakk-ı taleb ve ahz vardır. Bu husûsa şâhidleriz, şehâdet dahi ederiz deyû edâ-i şehâdet-i şer‘iyye ettiklerinde, şehâdetleri ba‘de’t-ta‘dîl ve’t-tezkiye hayyiz-i kabûlde vâkı‘a oldukdan sonra, müdde‘iyye-i mezbûre mârrü’z-zikr câriyeyi bey‘ ve hibe ve tasadduk eylemeyip, vechen mine’l-vücûh ve sebeben mine’l-esbâb mülkünden ihrâc eylemediğine ba‘de’l-istihlâf salavâti’llâhi’l-aliyyi’l-a‘lâ etmeğin, câriye-i mezbûre müdde‘iyye-i mezbûre Kerime’ye hükm olunup, ketb olundu. Tahrîren fi’l-yevmi’s-sâdis min şehri Ramazâni’l-mübârek sene seb‘a ve ışrîn ve elf.<br><br><br>Şuhûdü’l-hâl: Safer b. Subaşı? Mehmed, Ebûbekir b. Osman, Mehmed Bölükbaşı b. Hacı Ahmed, Bâli b. Mustafa el-müezzin ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24806"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24808"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b456"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o514"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>