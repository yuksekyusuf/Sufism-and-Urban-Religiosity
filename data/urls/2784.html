﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 383<br>Hüküm no: 466<br>Orijinal metin no: [86b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed’in varislerinden Ayşe’nin diğer varisler Mülayim, Ahmed ve Mahmud’dan hissesini tahsil etmesi</b><br><br>Mahmiye-i İstanbul’da Şahhuban mahallesinde sâkin iken bundan akdem vefât eden el-Hâc Mehmed b. Mahmud’un verâseti zevce-i metrûkeleri Âişe bt. İdris ve Mülayim bt. Abdullah nâm hatunlar ile mezbûre Mülayim’den olan sulbî kebîr oğulları Ahmed ve Mahmud’a münhasıra olduğu şer‘an sâbit oldukdan sonra mezbûre Âişe meclis-i şer‘-i şerîf-i lâzımü’t-teşrîfde müteveffâ-yı mezbûrun terekesine vâzı‘u’l-yed olan işbu ashâbü’l-kitâb mezbûrûn Ahmed ve Mülayim ve Mahmud mahzarlarında ikrâr ve takrîr-i kelâm edip müteveffâ-yı mezbûr zimmetinde mütekarrir ve ma‘kūdün-aleyh olan yüz on kıt‘a esedî guruş mehr-i müeccel hakkımı mezbûrûn tamâmen bana edâ ve teslîm ben dahi ahz u kabz etdiğimden sonra müteveffâ-yı mezbûrun bâkī akār ve menkūl ve esâs-ı beyt ve evânî-i nühâsiye ve gayr-ı nühâsiye cemî‘ terekesinden on altı sehmden bir sehm hisse-i irsiye-i şer‘iyyem mukābelesinde mezbûrûn Ahmed ve Mülayim ve Mahmud ile şerâit-i sıhhat-i sulhü hâvî ve mevâni‘den ârî bi-tarîkı’t-tehârüci’ş-şer‘î nukūd ve tereke-i müteveffâ-yı mezbûrdan hissemden ezyed olan yüz doksan sekiz esedî guruşu yedlerinden tamâmen ahz u kabz etdiğimden sonra tereke-i müteveffâ-yı mezbûra müte‘allıka âmme-i de‘âvîden mezbûrûn Ahmed ve Mülayim ve Mahmud’un zimmetlerini ibrâ-i âmm-ı katı‘u’n-nizâ‘ ile ibrâ ve iskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 21 min-Şa‘bâni’l-mu‘azzam li-sene 1081.<br><br>Şuhûdü’l-hâl: Fazlullah Efendi b. Receb el-imâm, Ali Çelebi b. Ramazan, el-Hâc Ali b. Ahmed, el-Hâc Hasan b. Abdülhalim, el-Hâc Mustafa b. Müstecab</p>          <br><a title="Önceki sayfa" style="text-decoration:none" href="./ayrmetin.php?idno=2783"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2785"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b383"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>