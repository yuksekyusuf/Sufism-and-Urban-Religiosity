﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 650<br>Hüküm no: 688<br>Orijinal metin no: [106a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Raziye bt. Bayram’ın terekesi hususunda varislerinden Kaya b. Ali’nin merhumun torunu Kadri b. Musa ile iki bin akçe üzerine sulh olduğu</b><br><br>Mahmiye-i Edirne muzâfâtından Kuruçeşme mahallesi sâkinlerinden Kaya b. Ali nâm kimesne meclis-i şer‘-i şerîf-i vâcibü’t-tekrîmde yine mahmiye-i mezbûreye tâbi‘ Bezirci Hâtun mahallesinde sâkin işbu sâhibü’l-kitâb Kadri b. Musa mahzarında bi’t-tav‘i’s-sâf ikrâr ve i‘tirâf edip bundan esbak fevt olan Râziye bt. Bayram nâm hâtunun mezbûr Kadri sadrî kızı Fâtıma’nın oğlu olup hasrân vârisi olmak zu‘muyla muhallefât-ı müteveffât-i mezbûreye vaz‘-ı yed etmiş idi ben dahi mezbûre Râziye’nin zî-rahm cihetinden mezbûr Kadri ile derecede müsâvî vârisi olduğum ecilden muhallefât-ı mezbûreden mahalle-i mezkûrede vâki‘ üç bin akçe kıymetli beyne’l-ahâlî ma‘lûmü’l-hudûd bir mülk menzilden hisse-i şâyi‘amı ve sâir terekeden bana isâbet eden hakkımı da‘vâ ve taleb edip isbât sadedinde iken beynimize Müslimûn-ı muslihûn tavassut edip beni menzil-i mezbûr ve sâir tereke da‘vâsından iki bin akçe üzerine sulh ettiklerinde ben dahi sulh-ı mezbûru kabûl ve bedel-i sulh olan iki bin akçeyi meclis-i sulhda alıp kabz edip mezbûr Kadri’nin muhallefât-ı mezkûreden zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>25 min [Rece]b sene 1068.<br><br>Şühûdü’l-hâl: El-hâc Mustafa b. Ali, Mustafa Ağa kethüdâ-yı bâb, Ahmed Çavuş b. Ali, el-Hâc Ahmed, el-Hâc Süleyman, el-Hâc Kurd, Abdi Efendi b. İbrahim, Osman Çelebi, Ahmed Ağa b. el-Hâc Ali, Osman Beşe b. el-Hâc Veli, Mustafa b. Halil, Veli b. Mehmed Çelebi el-yesârî.</p>          <br><a title="Önceki sayfa" style="text-decoration:none" href="./ayrmetin.php?idno=40966"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40968"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b650"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o807"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>