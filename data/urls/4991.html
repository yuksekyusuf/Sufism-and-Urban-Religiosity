﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 116<br>Hüküm no: 67<br>Orijinal metin no: [13a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafız Ali Efendi b. Ali’nin vakıf olan arsa çevresindeki taş duvarını Ahmed Efendi’ye sattığı</b><br><br>Bâ-imzâ-i hazret-i efendi, mübâya‘a ( ) ve arsası tevcîh.<br><br>Mahmiye-i İstanbul’da Demirhâne Mahallesi’nde vâki‘ iki tarafdan Sarı Ahmed Paşa veresesi mülkleri ve iki tarafdan tarîk-i âm ile mahdûd menzil arsasının etrâf-ı erba‘asında olan taş duvarı Hâfız Ali Efendi b. Ali nâm kimesnenin yedinde olan hüccet-i şer‘iyye mantûkunca mülkü ve arsa-yı sırfası merhûm el-Hâc Mehmed Efendi nâm sâhibü’l-hayrın ulemâya meşrûta vakfı olmağla tevcîh-i hâkimü’ş-şer‘le yine merkūm Hâfız Ali Efendi’nin tasarrufunda olduğu bâ-hüccet-i şer‘iyye müte‘ayyin oldukdan sonra merkūm Hâfız Ali Efendi meclis-i şer‘-i şerîf-i lâzımü’t-teşrîfde işbu râfi‘u’l-kitâb Ahmed Efendi b. ( ) tarafından tasdîka vekîl-i şer‘îsi olan Ahmed Efendi b. Mustafa mahzarında ikrâr ve takrîr-i kelâm edip arsa-yı mezbûrenin etrâf-ı erba‘asında olup mülküm olan taş duvarı tarafeynden îcâb ve kabûlü hâvî bey‘-i bâtt-ı sahîh-i şer‘î ile müvekkil-i mezbûr Ahmed Efendi’ye dört yüz guruşa bey‘ ve temlîk ve teslîm eylediğimde onlar dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezbûr dört yüz guruşu yedlerinden ahz u kabz ve tesellüm eyleyip ve arsasını dahi merkūm Ahmed Efendi’ye kasr-ı yed eyledim dedikde gıbbe’t-tasdîkı’ş-şer‘î arsa-yı mahdûde-i mezbûreyi dahi ber-mûceb-i şart-ı vâkıf hâkim-i muvakki‘-ı sadr-ı kitâb -tûbâ-lehû ve hüsnü meâb- efendi hazretleri mezbûr Ahmed Efendi’ye kıbel-i şer‘den tevcîh etmeğin mâ-vaka‘a bi’t-taleb ketb olundu.<br><br>Fî 5 Rebî‘ülevvel sene [1]143.<br><br>Şuhûdü’l-hâl: Mehmed Ağa b. Yusuf, Mehmed Efendi b. Mustafa, el-Hâc Süleyman b. Abdullah, Osman Bey b. Ömer, Ebûbekir Efendi tâbi‘-i Dâmâdzâde, Salih Çelebi muhzır, Mustafa Çelebi kethüdâ-yı muhzırân.</p>          <br><a title="Önceki sayfa" style="text-decoration:none" href="./ayrmetin.php?idno=4990"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4992"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o751"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>