﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 79<br>Hüküm no: 8<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi b. Ali’nin Molla Şeref Vakfı’dan boşandığı hanımı Emetullah bt. Hacı Mustafa’ya sattığı dükkan bedelinden alacak iddiasının satışın usûlsüz olduğundan reddedildiği</b><br><br>Mahmiye-i İstanbul’da Öksüzce Mahallesi’nde sâkin Ahmed Çelebi b. Ali nâm kimesne mahfil-i kazâda zevce-i sâbıkāsı işbu râfi‘atü’l-vesîka Emetullah bt. el-Hâc Mustafa nâm hatun muvâcehesinde üzerine da‘vâ ve takrîr-i kelâm edip Molla Şeref Vakfı’ndan icâreteyn-i ma‘lûmeteyn ile taht-ı tasarrufumda olup mahmiye-i mezbûrede Kaliçeciler Köşkü sûkunda vâki‘ ma‘lûmü’l-hudûd ve’l-cîrân iki kepenk berber dükkânımı târih-i kitâbdan bir buçuk sene mukaddem bâ-ma‘rifet-i mütevellî elli guruş bedel mukābelesinde mezbûre Emetullah Hatun’a ferağ ve tefvîz ol dahi tefevvüz ve kabûl ettiğinden sonra bedel-i merkūmun yirmi beş guruşunu hîn-i ferağda bana def‘ u teslîm ben dahi yedinden ahz u kabz edip bedel-i merkūmdan yirmi beş guruşu dahi zimmetinde bâkī kalmağın hâlâ suâl olunup bedel-i bâkī-i merkūm yirmi beş guruşu bana teslîme tenbîh olunmak matlûbumdur dedikde müdde‘î-i mezbûrun takrîr-i meşrûhu üzere husûs-ı vakfda izn-i mütevellî ile baʻde’l-ferağ bedel-i mezkûr da‘vâsı meşrû‘a olmayıp mezbûr Emetullah Hatun’a şer‘an suâl dahi tevcîh etmemeğin müdde‘î-i mezbûr bî-vech mu‘ârazadan men‘-birle mâ-vaka‘a bi’t-taleb ketb olundu.<br><br>Fî 3 min-şehri Rebîʻülâhir sene 1121<br><br>Şuhûdü’l-hâl: Mustafa b. Şa‘ban, Ali b. İvaz, Ali b. Abdullah, Hasan b. Mustafa, Ali b. Bâli.</p>          <br><a title="Önceki sayfa" style="text-decoration:none" href="./ayrmetin.php?idno=4286"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4288"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o663"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>