﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 278<br>Hüküm no: 318<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’daki Yağlıkçılar esnafı ile Bezzazlar esnafının taahhütleri</b><br><br>Fazîletlü efendinindir<br><br>Mahmiye-i İstanbul’da olan yağlıkçı tâifesinin kethüdâları Bayram Beşe b. Şa‘bân ve ihtiyârlarından Ali Bey b. Mehmed ve el-Hâc İsmail b. Mahmud ve Mustafa Çelebi b. Rasûl ve diğer Mustafa Çelebi b. Ramazan ve Mehmed Beşe b. el-Hâc Ali nâm kimesneler meclis-i şer‘-i şerîf-i Ahmedî ve mahfil-i dîn-i münîf-i Muhammedî’de Bezzâzlar kethüdâsı olan el-Hâc Ahmed b. Abdüllatif ve Yiğitbaşıları Eyüb Çelebi b. Abdülkerim ve ihtiyârlarından Mehmed Beşe b. Mahmud ve el-Hâc Ali b. Ali ve el-Hâc Musli b. Mahmud nâm kimesneler mahzarlarında her biri takrîr-i kelâm ve ta‘bîr ani’l-merâm edip bundan akdem yağlıkçı ve bezzâz metâ‘ı mezâd eden dellâllar husûsunda beynimizde nice kīl ü kāl olmuş idi, el-hâletü hâzihi bey‘ ü şirâsı yağlıkçılara mahsûs olan metâ‘ı küfelâsı yağlıkçı tâifesinden olan otuz nefer dellâllar yağlıkçılar sûkunda mezâd edip ve kezâlik bey‘ ü şirâsı bezzâzlara mahsûs olan metâ‘ı küfelâsı bezzâz tâifesinden dülbendçi tâifesinden olan yirmi nefer dellâllar yağlıkçılar ve bezzâzlar sûkunda murâd edip bezzâzlar istedikleri metâ‘ı yağlıkçılar iştirâ ve bey‘ edip ba‘zı metâ‘ın bey‘ ü şirâsı bize mahsûsdur deyü herbirimiz ile nizâ‘ etmeyip ve sûklarımızdan elli nefer dellâldan ziyâde dellâliye metâ‘ı murâd etdirmemek üzere bezzâzlar ile kavl ü ittifâk ve ahd ü mîsâk eyledik, bezzâzlardan ba‘de’s-suâl vech-i mübeyyen üzere amel olunmak için taraf-ı şer‘den yedimize hüccet verilmek matlûbumuzdur dediklerinde gıbbe’s-suâl bezzâzlar dahi kaziyye minvâl-i muharrer üzere olduğunu ikrâr etdiklerinden sonra vech-i muharrer üzere taraf-ı şer‘den tenbîh birle bu vesîka-i enîka ketb olundu.<br><br>Fi’l-yevmi’s-sâdis ve’l-ışrîn min-şehri Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Zahrü’l-akrân Hüseyin Ağa kethüdâ-yı hazret efendi, fahrü’l-eşbâh Mehmed Ağa ser-muhzırân, Mehmed Çelebi b. Abdullah kethüdâ-yı muhzırân, Mehmed Beşe b. Yusuf el-mübâşir.</p>          <br><a title="Önceki sayfa" style="text-decoration:none" href="./ayrmetin.php?idno=2635"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2637"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o563"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>