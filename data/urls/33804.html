﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 431<br>Hüküm no: 377<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aleko v. Kostandi’nin yanan tönbekici dükkânında kalpakçı gediği olduğu iddiasının geçersizliği</b><br><br>Rubu‘ kalpakçı dükkânı ferâğı<br><br>Ma‘rûz<br><br>Sâdır olan fermân-ı âlîlerine imtisâlen zikri âtî husûsu mahâllinde lede’l-mu‘âyene keşf ve tahkīk için cânib-i şerî‘at-i garrâdan me’zûnen irsâl olunan Kâtib Mehmed Hidâyetullah Efendi dâ‘îleri ve bi’l-ma‘iyye rü’yete me’mûr Haremeyn-i şerîfeyn müfettişi olup İstanbul pâyesiyle tekrîm buyrulan Emin Beyefendi-zâde fazîletlü mîr Abdülkadir Efendi tarafından meb‘ûs Kâtib Mehmed Ârif Efendi ile İstanbul’da Dârü’s-sa‘âdeti’ş-şerîfe ağası hazretleri nezâretlerinde olan evkāfdan ashâb-ı hayrâtdan merhûm Mahmud Paşa-yı Velî Câmi‘-i Şerîfi Vakfı müsakkafâtından merhûm-ı müşârün-ileyhin hamamı sırasında vâki‘ etrâf-ı selâsesi vakf-ı müşârün-ileyhden olarak bir tarafdan kürkçü dükkânı ve bir tarafdan çubukçu dükkânı ve bir tarafdan arsa ve taraf-ı râbi‘i tarîk-ı âm ile mahdûd şehriye on dört akçe icâre-i müecceleli vaz‘-ı kadîmi terzi ve ba‘dehû kalpakçı ve ba‘dehû tönbakücü [tönbekici] dükkânı olup bundan akdem vukū‘ bulan harîkde muhterik olan dükkân arsasına varıp cerîdede mazbûtü’l-esâmî Müslimîn huzûrlarında akd-i meclis-i şer‘-i âlî ettiklerinde sahib-i arzuhâl Kalpakçı Aleko v. Kostandi nâm zimmî meclis-i ma‘kūd-ı mezkûrda derûn-ı arzuhâlde mezkûru’l-ism Tönbakücü [Tönbekici] Kigork v. Kerih nâm zimmî muvâcehesinde vakf-ı müşârün-ileyhin mütevellîsi Mustafa Ağa b. İbrahim hazır olduğu hâlde işbu derûnunda akd-i meclis-i şer‘-i âlî olunan dükkân arsasının rub‘u bi’l-münâsafa Manavî Ahmed Ağa ve Halil Ağa ibney Mehmed nâm karındaşların ve nısfı mersûm Kigork zimmînin ve rub‘u hâzır[a] bi’l-meclis mu‘arrefetü’ş-şahs hâletem Limoniye bt. Mihal Nasrâniyenin bâ-temessükât-ı mütevellî bi’l-icâreteyn iştirâken ve şâyi‘an taht-ı tasarruflarında olup lâkin dükkân-ı mezkûrun derûnunda mevcûde bundan akdemce mâlikesi olan anâm Domini bt. Kostandi nâm Nasrâniyeden bi’l-inhisâr bana mevrûs ve kalpakçı esnâfı yedinde olan emr-i âlî-şânda münderic beyne’l-esnâf kalpakçı gediği ta‘bîr olunur âlât-ı lâzıme-i ma‘lûmem olmağla zikrolunan gediği nakl için mahâll-i mezkûru bu esnâda mâlımla binâ etmek murâd eylediğimde mersûm Kigork zimmî mahâll-i mezkûrda kadîm kalpakçı gediği yokdur deyü beni binâdan men‘ etmekle mümâna‘atı men‘ ve def‘ olunmak murâdımdır deyü eylediği da‘vâsını kâtibân-ı mezbûrân mahâllinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî ba‘de’l-inhâ mersûm Aleko zimmî huzûr-ı şer‘de ber-vech-i muharrer tesâddî eylediği kalpakçı nizâ‘ından meccânen fâriğ ve mahâll-i mezkûrda dahi kalpakçı gediği olmadığını ba‘de’l-ikrâr ve’l-i‘tirâf hâzıra-i mersûme Limoniye Nasrâniye meclis-i şer‘de mersûm Kigork zimmî muvâcehesinde ber-vech-i muharrer mutasarrıfe olduğum rubu‘ hisse-i şâyi‘amı hüsn-i rızâ ve tayyib-i hâtırım ve ferâğ-ı mu‘teber-i kat‘î ile sekiz yüz guruş bedel-i makbûz ve müstehlek mukābelesinde nısf hisse-i şâyi‘asına mutasarrıf olan mersûm Kigork zimmîye ferâğ ve tefvîz eylediğimde ol dahi ber-vech-i muharrer tefevvüz ve kabûl ve mütevellî-i mezbûr Mustafa Ağa dahi tasarrufuna ba‘de’l-izn husûs-ı mezkûra ve ferâğ-ı mezkûrda şurût-ı müfside müdde‘âsına ve bedel-i müstehlek-i merkūmun istirdâdına müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve ıskāt eyledik ol vechile nısfı mukaddemâ rub‘u hâlâ ki selâse-i erba‘ hissesi mersûm Kigork zimmînin dâhil-i havza-i tasarrufu olup benim rub‘-ı şâyi‘inde kat‘a alâka ve medhalim kalmamışdır deyü ikrâr ve tasdîkleri İstanbul Mahkemesi’nden huzûr.<br><br>Fî 12 min-L sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33803"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33805"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b431"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>