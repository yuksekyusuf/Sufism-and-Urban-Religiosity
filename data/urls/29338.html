﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 100<br>Hüküm no: 47<br>Orijinal metin no: [23-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasab Halil Camii’nin yanına yapılan binanın camiye zararı olduğundan yıkılması</b><br><br>Ma‘rûz,<br><br>Sâdır olan fermân-ı âlîlerine imtisâlen cânib-i şerî‘at-ı garrâdan keşif nâibimiz müderrisîn-i kirâmdan es-Seyyid Halil Efendi dâ‘îleri irsâl, ol dahi Davudpaşa kurbünde Toptaş mahâllesinde vâki‘ Kasab Halil Câmi‘-i şerîfine varıp huzûr-ı Müslimînde akdeylediği meclis-i şer‘-i şerîf-i enverde vakf-ı şerîf-i mezbûr mütevellîsi Halil Efendi b. Ramazan tarafından vekîl-i şer‘îsi Mehmed Ağa b. Abdullah, câmi‘-i şerîf-i mezbûrun Kıble tarafında olan arsaya muttasıl bir bâb menzile mutasarrıf olan mu‘arrefetü’z-zât Fâtıma Hatun bt. Abdülkadir muvâcehesinde mezbûre Fâtıma’nın zevci İbrahim nâm kimesne işbu câmi‘-i şerîf-i mezkûrun mihrâbına muttasıl ve ziyâ ahzı için mu‘ad ve terk olunan arsa üzerine bundan akdem hilâf-ı şart-ı vâkıf bir matbâh binâ ve ihdâs eyleyip câmi‘-i şerîf-i mezbûrun ziyâsını kat‘ ve zarâr-ı beyyini var iken menzil-i mezkûru zevcesi mezbûre Fâtıma’ya mezkûr matbâh ile verip hâlâ mezbûre Fâtıma’nın tasarrufunda olmağla ve mezkûr matbâhın hedmi arsa-i mezkûra muzır olmamağla hedm eylesin deyü ba‘de’d-da‘vâ ve’l-mu‘âyene ve’l-ikrâr vekîl-i merkūm kendi malından masârıf-ı lâzımesini vermeğe ta‘ahhüd eyledikde mezbûre Fâtıma dahi hedme mübâşeret eylediğini mezbûr dâ‘îleri mahâllinde tahrîr ve gelip inhâ eylediği bi’l-iltimâs huzûr-ı âlîlerine i‘lâm olundu.<br><br>Fî 25 min-Cumâdelâhire sene 1180.<br><br>Temme bi’l-fevzi ve’l-felâh bi-avnillâhi’l-fettâh<br><br>Muhammeden sümme hamden sümme hamden<br><br>(Mühür)</p>          <br><a title="Önceki sayfa" style="text-decoration:none" href="./ayrmetin.php?idno=29337"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29339"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>