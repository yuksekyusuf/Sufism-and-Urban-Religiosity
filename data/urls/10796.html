﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 256<br>Hüküm no: 253<br>Orijinal metin no: [36b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mimaracem mahallesinden Ebubekir Ağa’nın kiracısı olduğu Osman Efendi’nin yanan dükkânını yeniden yaptırması</b><br><br>Dükkân îcâr ve istîcârı<br><br>Mahmiye-i İslâmbol’da Mi‘mâr Acem mahallesinde sâkin Ebûbekir Ağa b. Ali nâm kimesne meclis-i şer‘-i şerîf-i enverde fahrü’l-emâsil ve’l-akrân bâ‘isü hâze’l-kitâbi’l-müstetâb Mühürdâr el-Hâc Osman Efendi b. Ahmed mahzarında ikrâr ve takrîr-i kelâm edip mezbûr el-Hâc Osman Efendi’nin taht-ı tasarrufunda olup mahmiye-i mezbûrede Davudpaşa mahallesinde vâki‘ ma‘lûmü’l-hudûd üç kepenk bir bâb kahve dükkânında ben mukaddemâ beher şehr altmışar para ücret ile müsteciri olduğum hâlde dükkân-ı mezkûr bundan akdem vâki‘ olan harîk-i kebîr’de muhterik olup dükkân-ı mezkûrun müceddeden binâsı içün mezbûr Osman Efendi bana mâlından yüz guruş def‘ ve teslîm eylediğinden sonra ben dahi meblağ-ı mezbûr yüz guruşdan mâ‘adâ emriyle mâlımdan dükkân-ı mezkûrun binâsına yüz elli guruş dahi harc ü sarf etmemle meblağ-ı masrûf-ı mezkûr yüz elli guruşu ben bu esnâda mezbûr el-Hâc Osman Efendi’den taleb ve da‘vâya tesaddî etmişidim. El-hâletü hâzihî beynimize muslihûn tavassutuyla ber-vech-i muharrer tesaddî eylediğim da‘vâ-yı mezkûremden meccânen fâriğ olup meblağ-ı mezbûr yüz elli guruşa ve sâire müte‘allika âmme-i de‘âvî ve kâffe-i mütâlebâtdan mezbûr el-Hâc Osman Efendi’nin zimmetini ibrâ ve ıskāt eylediğimde ol dahi ibrâmı kabûl eyledikden sonra mezbûr el-Hâc Osman Efendi dükkân-ı mezkûru târih-i kitâbdan beher mâh altmışar para ücret tesmiyesiyle bana îcâr ve teslîm ve ben dahi ber-vech-i muharrer istîcâr ve tesellüm ve kabûl ve ücret-i müsemmâ-yı mezkûr altmışar parayı beher mâh tamamında kendüye edâ ve teslîme ta‘ahhüd eyledim dedikde gıbbe’t-tasdîki’ş-şer‘î mâ-vaka‘a.<br><br>Fî 29 S sene 1197<br><br>Şühûdü’l-hâl: Mehmed Salim Efendi b. Hüseyin Efendi, Hüseyin Efendi b. İbrahim Efendi, Numan Efendi b. Süleyman, Molla Ali b. Halil, Salih b. Halil, Tâhir b. Abdullah, el-Hâc Hasan b. Osman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10795"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10797"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>