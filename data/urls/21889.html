﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 171<br>Hüküm no: 150<br>Orijinal metin no: [21a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan Beşe b. İbrahim’in menzil, tarla ve ormanda olan dört sehm hisseden bir sehmini Hüseyin b. Osman ile İbrahim b. Osman’a sattığı</b><br><br>Fi’l-asl vilâyet-i Anadolu’da Karahisar-ı Şarki sancağında Ya‘kub Bey Derbendi kazâsına tâbi‘ Kızılhisar nâm karye ahâlîsinden olup hâlâ mahrûse-i Galata’da Bereketzâde mahallesinde mutavattın Ramazan Beşe b. İbrahim b. Muslihiddin nâm kimesnenin sulbî kebîr oğlu ve tarafından ikrâr-ı âti’z-zikre vekîl olduğu Mehmed Beşe b. Ali ve diğer Mehmed b. Mustafa nâm kimesneler şehâdetleriyle sâbit olan Ahmed Beşe nâm kimesne meclis-i şer‘de yine karye-i mezbûre sükkânından olup husûs-ı âti’z-zikre kendi tarafından asîl ve karındaşı İbrahim b. Osman b. Muslihiddin tarafından sâbitü’l-vekâle vekîli olan işbu sâhibü’l-kitâb Hüseyin b. Osman nâm kimesne mahzarında bi’l-vekâle ikrâr ve takrîr-i kelâm edip babam müvekkil-i mezbûr Ramazan Beşe babası müteveffâ-yı mezbûr İbrahim’den muntakıll olup karye-i mezbûrede vâki‘ mülk menzil ve bahçeden mâ‘adâ mevâzı‘-ı adîdede vâki‘ tarlalarda ve orman ve kesenekde olan dört sehimden bir sehm hisse-i şâyi‘asını ma‘rifet-i sâhib-i arz ile mezbûrân Hüseyin ve İbrahim’e on beş guruş bedel mukābelesinde ferâğ ve tefvîz ve mahallinde kabz ve tasarrufa taslît eyledikde mezbûr Hüseyin dahi bi’l-asâle ve bi’l-vekâle tefevvüz ve kabûl eyledikden sonra bedel-i mezbûr on beş guruşu mezbûr Hüseyin yedinden tamâmen ahz u kabz eyledi ba‘de’l-yevm babam müvekkil-i mezbûrun karye-i mezbûrede vâki‘ tarlalarda ve kesenekde olan dört sehimden bir sehm hisse-i şâyi‘ası mezbûrân Hüseyin ve İbrahim’in dâhil-i havza-i tasarrufları olmuşdur keyfe mâ yeşâ ve yahtâr mutasarrıf olsunlar dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis aşer min-şehri Ramazâni’l-mübârek sene 1137.<br><br>Şuhûdü’l-hâl: İbrahim Efendi b. Yusuf müftü, eş-Şeyh Süleyman Efendi b. Mustafa, Hatib Mustafa Efendi, Ali Efendi [b.] Ahmed müezzin-i Süleymaniye, el-Hâc İbrahim b. Abdullah, Musa b. Mehmed, Ali b. Osman, Mehmed b. Ahmed, Halil b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21888"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21890"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>