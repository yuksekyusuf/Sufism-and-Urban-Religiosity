﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 146<br>Hüküm no: 178<br>Orijinal metin no: [40b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal ve Yakacık’taki Abdurrahman Ağa tımarının Veli Ağa’ya iltizam olunduğu</b><br><br>Vech-i tahrîr-i hurûf budur ki<br><br>Kocaeli sancağında Yenicekalesi mustahfızlarından Adalar nâhiyesi Kartal ve Yakacık karyesinde Abdurrahman Ağa tımârı demekle ma‘rûf bâ-berat-ı âlîşân mutasarrıf olduğum tımârımızın bin yüz seksen dört senesi Martı ibtidâsından Şubat’ı gāyetine gelinceye değin der-uhde ve iltizâmına tâlib ve râgıb olan izzetlü Hacı Veli Ağa’ya bin yüz guruşa der-uhde ve iltizâm olunup mûmâ-ileyh dahi kabûl edüp ba‘de’l-kabûl ve bedel-i iltizâmı olan meblağ-ı mezkûr bin yüz guruşu ber-vech-i peşîn tamâmen yedinden ahz ü kabz olunmağla yedine işbu zabt temessükü verilmişdir bi-mennihî te‘âlâ gerekdir ki müşârünileyh varup karye-i mezbûre ve tevâbi‘i tımârım karyelerin bir sene tamâmına değin zabt u rabt edüp ve tımâr-ı mezbûra hâsıl kaydolan a‘şâr-ı şer‘iye ve tapu-yı zemîni ber-mu‘tâd-ı kadîm zabt oluna geldiği vech üzere ahz ü kabûl edüp tımârım derûnunda mezrû‘ât ve hâsıl-ı öşr ve ...? zer‘ edenler mûmâ-ileyhi üzerlerine zâbit bilüp ve vâki‘ olan umûrların dahi mûmâ-ileyhe mürâca‘at edüp zabt u tasarrufu husûsunda tarafımızdan ve taraf-ı âhardan ferd-i vâhid dahl ü ta‘arruz etmeyeler.<br><br>Fî ( ) ( ) sene 1184<br><br>El-hakīr Seyyid Ali<br><br>Sâhib-i tımâr-ı mezkûr</p>          <br><a title="Önceki sayfa" style="text-decoration:none" href="./ayrmetin.php?idno=178"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=180"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o148"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>