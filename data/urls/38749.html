﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 329<br>Hüküm no: 369<br>Orijinal metin no: [63a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aşçı Safer’in Hüseyin Çavuş’tan borç alması ve aşçı ve hoşafcı dükkânları gediğini rehin vermesi</b><br><br>İdâne Hücceti, 2900 guruş<br><br>Mahmiye-i İstanbul’da Langa Yenikapısı kurbünde Orta sokak kurbünde mütemekkin Aşçı Safer v. Asvador zimmî yine esnâf-ı merkūmeden Agob v. Lusir? ve Haçador v. Kirkor ve Bağdisar v. Kazer zimmîler hâzır oldukları hâlde meclis-i şer‘-i hatîr-i lâzımü’t-tevkīrde işbu bâ‘isü’l-vesîka Hüseyin Çavuş b. Mehmed mahzarında ikrâr-ı tam ve takrîr-i kelâm edip mahmiye-i mezbûrede Mercan Çarşısı’nda vâki‘ İsayel ve Bedros zimmîler dükkânları beynlerinde kâin bir bâb aşçı ve hoşâbcı dükkânı derûnunda mevcûde beyne’l-esnâf gedik ta‘bîr olunur âltı kazgan ve iki güğüm ve dört tencere ve altı karavana ve iki bâdiye ve sâir âlât-ı lâzıme-i ma‘lûmenin nısflarını merkūm Hüseyin Çavuş’un zikri âtî bana idâne edeceği iki bin guruş mukābelesinde rehin vaz‘ ü teslîm eylediğimde ol dahi ber-vech-i muharrer irtihân ve kabz ü kabûl eylediğinden sonra merkūm Hüseyin Çavuş bana malından iki bin guruş idâne ve teslîm ben dahi yedinden istidâne ve kabz etmemle meblağ-ı mezbûr ile semeni târih-i kitâbdan üç sene tamamına değin yine mezbûrun malından ve yedinden iştirâ ve kabz eylediğim bir hilâlî sâ‘at semeninden dokuz yüz guruş ki ciheteyn-i mezkûreteynden cem‘an iki bin dokuz yüz guruş merkūm Hüseyin Çavuş’a zimmetimde vâcibü’l-edâ ve lâzımü’l-kazâ sahîhan deynim olmağla merkūm Hüseyin Çavuş âlât-ı muharrere-i mezkûreyi li-ecli’l-isti‘mâl bana i‘âre ve teslîm, ben dahi yedinden isti‘âre ve kabz etmemle âlât-ı muharrere-i mezkûre yedimde âriyettir deyip ve hâzırûn-ı merkūmûn dahi mukırr-ı mezbûrun deyni olan meblağ-ı mecmû‘-ı mezbûr iki bin dokuz yüz guruşa mersûm Safer zimmînin emriyle biz dahi kefîl ve zâmin olduk dediklerinde mâ-vaka‘a [bi’t-taleb ketb olundu.]<br><br>Fî 24 B sene [1]242.<br><br>Şühûdü’l-hâl: Kethudâ Hüseyin b. Ahmed, Muhzır Ali Çelebi, Yazıcı Mehmed Efendi, Mütevellî Emin Ağa, Yiğitbaşı Ali Usta, es-Seyyid Ahmed Usta, Hüseyin Usta, Muhzır Ebûbekir Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38748"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38750"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b329"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o509"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>