﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 565<br>Hüküm no: 382<br>Orijinal metin no: [92a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Çelebi’nin, merhum Kaymak Kapudan’dan varislere intikal eden mülk bağı varislerin vekilinden satın aldığı</b><br><br>Mahmiye-i Galata hâricinde Şahkulu mahallesinden olup bundan akdem vefât eden Kaymak Mehmed Kapudan b. Rıdvanˈın verâseti zevce-i metrûkesi Âişe Hanım bt. Mehmedˈe ve anası Hadîce bt. Hasanˈa münhasıra olduğu şer‘an zâhir ve müte‘ayyin oldukdan sonra mezbûretânın vekîl-i müseccelleri olan Ramazan Çelebi b. Yusuf meclis-i şer‘-i şerîfde işbu râfi‘üˈl-vesîka Süleyman Çelebi b. Abdullah mahzarında biˈl-vekâle ikrâr ve takrîr-i kelâm edip müteveffâ-yı mezbûrun ileˈl-vefât mülkü olup ba‘de vefâtihî intikāl ve isâbet eden medîne-i Üsküdar kazâsına tâbi‘ Kadıköy nâm karyede Modaburnu nâm mevzi‘de vâki‘ bir tarafı Yazıcı zimmî mülkü ve bir tarafdan Aliko [92b] nâm zimmî bağı ve bir tarafı Hüseyin nâm kimesne bağı ve bir tarafı ba‘zan kenîse vakfı olan bağ ve ba‘zan sâhil-i bahr ile mahdûd tahmînen on sekiz dönüm bağı cemî‘ tevâbi‘iyle biˈl-vekâle merkūm Süleyman Çelebiˈye tarafeynden îcâb ve kabûlü hâvî bey‘-ı bâtt-ı sahîh-i şer‘î ile iki yüz esedî guruşa bey‘ edip ol dahi iştirâ ve kabûl eyledikden sonra semeni olan meblağ-ı mezbûr iki yüz esedî guruşu mezkûr Süleyman Çelebi yedinden biˈl-vekâle ahz u kabz edip mahâllinde zikrolunan bağı kabz ve tasarrufa mezbûr Süleyman Çelebiˈye taslît eyledim ba‘deˈl-yevm mülk-i müşterâsıdır hasbe mâ yeşâ’ mutasarrıf olsun dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈl-âşir min-Zilkaʻdetiˈş-şerîfe li-sene erba‘a ve semânîn ve elf.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21445"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21447"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b565"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o936"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>