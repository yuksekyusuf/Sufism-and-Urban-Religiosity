﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 321<br>Hüküm no: 339<br>Orijinal metin no: [48b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Amasya kazası İnepazarı köyünden Fatma bt. Ömer’in Ahmed b. Mehmed’deki alacağını tahsili ve Cafer Ağa mahallesindeki dükkân hissesini başkasına ferağ etmek üzere kardeşi Osman’a vekâlet vermesi</b><br><br>İsbât-ı vekâlet<br><br>Vilâyet-i Anadolu’da Amasya kazâsına tâbi‘ İnepazarı karyesinde sâkine Fatıma bt. Ömer nâm hatunun li-ebeveyn er karındaşı ve tarafından ber-vech-i âtî vekâlet iddi‘â eden işbu bâ‘isü’l-kitâb Osman nâm kimesne meclis-i şer‘-i şerîf-i enverde Ahmed b. Mehmed nâm kimesne mahzarında üzerine da‘vâ ve takrîr-i kelâm edip kız karındaşım müvekkilem mezbûrenin mezbûr Ahmed zimmetinde cihet-i karzdan beş guruş alacak hakkı olmağla meblağ-ı mezbûr beş guruşu mezbûr Ahmed’den taleb ve da‘vâ ve ahz ü kabza ve mahmiye-i İslâmbol’da Cafer Ağa mahallesinde kâin ma‘lûmü’l-hudûd iki kepenk bir bâb vakıf attâr dükkânının dört sehm i‘tibârıyla bir sehmi Hacı Mehmed b. Yusuf’un ve üç sehmi müvekkilem mezbûre Fatıma Hatun’un taht-ı tasarruflarında olmağla kız karındaşım müvekkile-i mezbûrenin dükkân-ı mezkûrda ber-vech-i muharrer mutasarrıfa olduğu üç sehmini âhara ferâğ ve kabz-ı bedele ve bedel-i mezkûr ile meblağ-ı mezbûru kendüye îsâl ve teslîme ve husûs-ı mezkûr mütevakkıf olduğu umûrun küllîsine tarafından beni vekîl ve nâib-i menâb nasb u ta‘yîn eyledikde ben dahi vekâlet-i mezbûreyi kabûl etmemle vekâlet-i mahkiyem hasebiyle meblağ-ı mezbûru mezbûr Ahmed’den taleb ederim, suâl olunup alıverilmesi matlûbumdur dedikde mezbûr Ahmed dahi [49a] cevâbında müvekkile-i mezbûreye cihet-i mezkûreden beş guruş deyni olduğunu ikrâr lâkin müdde‘î-i mezbûrun vekâletini inkâr edicek, müdde‘î-i mezbûrdan ber-minvâl-i muharrer müdde‘âsına mutâbıka beyyine taleb olundukda udûl-ı ahrâr-ı ricâl-i Müslimînden ve karye-i mezbûre ahâlisinden Receb b. Osman ve Mustafa b. Hüseyin nâm kimesneler zât-ı mezbûreyi ârifân oldukları hâlde li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka vilâyet-i Anadolu’da Amasya kazâsına tâbi‘ İnepazarı karyesinde sâkine Fatıma bt. Ömer nâm hatun işbu Ahmed b. Mehmed zimmetinde cihet-i karzdan alacak hakkı olan beş guruşu mezbûr Ahmed’den taleb ve da‘vâ ve ahz ü kabza ve mahmiye-i İslâmbol’da Cafer Ağa mahallesinde kâin ma‘lûmü’l-hudûd iki kepenk bir bâb vakıf attâr dükkânının dört sehm i‘tibârıyla bir sehmi Hacı Mehmed b. Yusuf’un ve üç sehmi müvekkilem mezbûrenin taht-ı tasarruflarında olmağla müvekkile-i mezbûre Fatıma Hatun dükkân-ı mezkûrda ber-vech-i muharrer mutasarrıfa olduğu üç sehmini âhara ferâğ ve kabz-ı bedele ve bedel-i mezkûr ile meblağ-ı mezbûru kendüye îsâl ve teslîme ve husûs-ı mezkûr mütevakkıf olduğu umûrun küllîsine karındaşı işbu müdde‘î-i mezbûr Osman’ı bizim huzûrumuzda tarafından vekîl ve nâib-i menâb nasb u ta‘yîn eylediğinde ol dahi ber-minvâl-i muharrer vekâlet-i mezbûreyi kabûl eyledi, biz bu husûsa bu vech üzere şâhidleriz, şehâdet ederiz deyü herbiri mezbûr Ahmed muvâcehesinde edâ-i şehâdet-i şer‘iye etdiklerinde gıbbe ri‘âyet-i şerâiti’l-kabûl şehâdetleri makbûle olmağın mûcebiyle ba‘de’l-hükm ve’t-tenbîh mâ-vaka‘a.<br><br>Fî 6 Rebî‘ülâhır sene 1197<br><br>Şühûdü’l-hâl: Mehmed Ağa b. Hüseyin, Molla Ali b. Halil, Hacı Hasan b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=10881"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10883"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b321"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>