﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 185<br>Hüküm no: 270<br>Orijinal metin no: [47b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ruznamçe-i evvel Yeğen Mustafa'ya ait Adalar nahiyesindeki değirmenin oluğunu harabeden Abdi'nin yakalanarak muhakeme edilmesi</b><br><br>Kıdvetü’n-nüvvâb ve’l-müteşerri‘în Adalar’da nâibü’ş-şer‘ olan Mevlânâ ( ) -zîde ilmuhû- tevkī‘-i refî‘-i hümâyûn vâsıl olıcak ma‘lûm ola ki, südde-i sa‘âdetime mektûb gönderip iftihârü’l-emâcid ve’l-ekârim Rûznâmçe-i evvel vekîli olan Yeğen Mustafa -dâme mecdühû-’nun nâhiye-i mezbûrede vâki‘ çiftliği kethüdâsı ve tarafından vekîli olan Ömer nâm kimesne meclis-i şer‘a varıp zikr olunan çiftlik değirmeninin oluğunu bin yüz yirmi üç senesinde yine nâhiye-i mezbûreye tâbi‘ Dolayobası nâm karye sâkinlerinden Abdi nâm kimesne fuzûlî taş ile doldurup harâb ve mu‘attal etmekle taraf-ı şer‘den mürâsele birle yeniçeri serdârı irsâl olunup mürâfa‘a-i şer‘ içün da‘vet-i şer‘ olundukda mezbûr Abdi firâr ve menzilinde ihtifâ eylediğini serdâr-ı merkūm ve ahâlî-i karye-i mezbûreden bî-garaz Müslimîn ihbâr etmeleriyle mezbûr menzilinde zâbiti ma‘rifetiyle meclis-i şer‘a ihzâr ve ahvâlleri şer‘le görülüp icrâ-yı hak olunmak bâbında emr-i şerîfim verilmek ricâsına ilhâhıyla arz etmeğin vech-i meşrûh üzere zâbiti ma‘rifetiyle ihzâr-ı şer‘ ve icrâ-yı hak olunmak emrim olmuşdur, buyurdum ki hükm-i şerîfimle vusûl buldukda bu bâbda sâdır olan emrim üzere amel dahi mezbûr zâbiti ma‘rifetiyle menzilinden meclis-i şer‘a ihzâr ve mukaddemâ bir def‘a şer‘le görülüp fasl olunmayan husûslarında tamâm hak ve adl üzere tefahhus edip göresiz, i‘lâm olunduğu üzere ise ol bâbda muktezâ-yı şer‘-i kavîmle amel edip dahi ba‘de’s-sübût icrâ-yı şer‘ ve ihkāk-ı hak eyleyip min-ba‘d şer‘-i şerîfe ve emr-i hümâyûnuma muhâlif kimesneye iş etdirmeyip husûs-ı mezbûr içün tekrâr emr-i şerîfim irsâline muhtâc eylemeyesin, şöyle bilesin, alâmet-i şerîfe i‘timâd kılasın.<br><br>Fî-evâili şehri Ramazan sene selâse ve ışrîn ve mi'e ve elf.<br><br>El-Kostantıniyyeti’l-mahrûse.<br><br>Kad vasale ileynâ fî 12 Ramazan sene [1]123</p>          <br><a title="Önceki sayfa" style="text-decoration:none" href="./ayrmetin.php?idno=36721"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36723"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>