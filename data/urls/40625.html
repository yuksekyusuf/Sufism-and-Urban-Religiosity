﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 360<br>Hüküm no: 346<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf b. Abdullah’ın velayeti altındaki küçük kızı Fâtıma’yı evlendirdiği Seyyid Haşim b. Seyyid Ahmed’den muhalaa yoluyla boşayıp damadının zimmetini ibra ettiği</b><br><br>Mahmiye-i İstanbul’da Çerâğî [Hamza] mahallesi sükkânından Yusuf b. Abdullah nâm kimesne meclis-i hatîrde damadı işbu bâ‘isü’l-vesîka Seyyid Hâşim b. es-Seyyid Ahmed mahzarında tav‘an ikrâr ve takrîr-i kelâm edip sulbiye sagīre kızım Fâtıma’yı bundan akdem altı bin akçe mehr-i müeccel ile velâyetim hasebiyle mezbûr Seyyid Hâşim’e tezvîc ve inkâh ol dahi tezevvüc ve kabûl edip mezbûr Seyyid Hâşim sagīre-i mezbûreye dâhil ve halvet-i sahîha olmamağın hâlâ kızım sagīre-i mezbûrenin nısf mehri olup zevci mezbûr Seyyid Hâşim zimmetinde mütekarrir ve ma‘kūdun-aleyh üç bin [akçe] mehr-i müecceli üzerine yine velâyetim hasebiyle zevci mezbûr Seyyid Hâşim ile muhâla‘a-i sahîha-i şer‘iyye muhâla‘a edip ol dahi vech-i muharrer üzere hul‘-ı mezbûru kabûl eyledikden sonra zevciyyete ve gayra müte‘allika cemî‘ de‘âvîden mezbûr Seyyid Hâşim’in zimmetini ibrâ-i âm ile ibrâ eyledim eğer kızım mezbûre Fâtıma bâliğa olup mehr-i müecceli olan meblağ-ı mezbûr da‘vâsına tasaddî ederse ben dâmin oldum dedikde gıbbe’t-tasdîkı’l-mu‘teber mezbûr Yusuf damadı merkūm Seyyid Hâşim mahzarında iâde-i kelâm edip mezbûr Seyyid Hâşim’in vazîfesi berâtlerine bundan akdem emri ile malımdan bin beş yüz yirmi akçe harc u sarf etmişidim hâlâ meblağ-ı mezbûrdan dahi mezbûr Seyyid Hâşim’in zimmetini ibrâ ve ıskāt eyledim min ba‘d kıbelinde bir akçe ve bir habbe hakkım kalmadı dedidke gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Zilka‘deti’ş-şerîfe li-sene 1067.<br><br>Şühûdü’l-hâl: Mustafa Efendi el-Kādî bi-medîneti Dimyat muvakkaten, Mehmed Efendi b. Ali, Mehmed Çelebi b. Ali, Ahmed b. Ali, es-Seyyid Lütfullah Çelebi b. es-Seyyid Mehmed el-müderris, Arslan Bey b. Hasan, Mahmud Bey b. Ahmed, Mehmed Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=40624"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40626"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b360"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o864"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>