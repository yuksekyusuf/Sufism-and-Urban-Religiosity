﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 109<br>Hüküm no: 53<br>Orijinal metin no: [8b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Mehmed ile onu yaralayan Ahmed ve Hasan arasındaki davaya sulh bedeli karşılığı son verildiği</b><br><br>Sulh<br><br>Havâss-ı refî‘a nevâhîsinden Terkos nâhiyesinde sâkin es-Seyyid Hasan b. Mehmed b. Oruc’un li-ebeveyn er karındaşı ve tarafından zikri âtî sulhü ikrâra vekîl olduğu nâhiye-i mezbûre imâmı Ali Efendi b. Veliyüddin Abdullah el-Hâc Ahmed nâm kimesneler şehâdetleriyle ber-nehc-i şer‘î sâbit olan es-Seyyid Bilal nâm kimesne meclis-i şer‘-i hatîr-ı lâzımü’t-tevkīrde işbu bâ‘iseyü’l-vesîka Ahmed b. Mehmed ve Hasan b. el-Hâc Hüseyin nâm kimesneler muvâcehelerinde bi’l-vekâle ikrâr-ı tâm ve takrîr-i kelâm edip mezbûrân Ahmed ve Hasan bundan akdem müvekkilim mezbûr es-Seyyid Hasan’ın sol kolunun dirseğinden ve sol memesinin altından beyâz kabzalı bıçak ile bi-gayr-ı hakkın amden darb ve cerh etmeleriyle mûceb-i şer‘îsini mezbûrândan taleb ve da‘vâ ettikde onlar dahi bi’l-külliye münkir olmalarıyla beynlerinde nizâ‘-ı küllî cereyân etmiş idi, el-hâletü hâzihi tavassut-ı muslihîn ile da‘vâ-yı mezkûresinden mezbûrân Ahmed ve Hasan ile an-inkâr otuz beş guruş bedel mukābelesinde sulh olup bedel-i sulh merkūm otuz beş guruşu mezbûrânın yedlerinden tamâmen ahz u kabz eylediğinden cerh-i mezkûra ve mâ-yahdüsü anhe müte‘allıka âmme-i da‘vâdan mezbûrân Ahmed ve Hasan’ın zimmetlerini ibrâ-i âmm-ı katı‘u’n-nizâ‘la ibrâ ve ıskāt ettikde onlar dahi ba‘de’l-kabûl bedel-i sulh-ı merkūm otuz beş guruşa müte‘allıka âmme-i da‘vâdan müvekkilim mezbûr es-Seyyid Hasan’ın zimmetini ibrâ-i âmm-ı katı‘u’n-nizâ‘la ibrâ ve ıskāt eylediler dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Zilhicceti’ş-şerîfe li-sene isneteyn ve hamsîn ve mi’e ve elf.<br><br>Şuhûdü’l-hâl: İmâm Ali Efendi b. Veliyüddin, Abdullah b. el-Hâc Ahmed, Mehmed Çelebi b. Abdullah, Mumcu Musa Beşe el-mübâşir</p>          <br><a title="Önceki sayfa" style="text-decoration:none" href="./ayrmetin.php?idno=6268"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6270"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o674"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>