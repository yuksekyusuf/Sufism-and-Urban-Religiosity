﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 415<br>Hüküm no: 400<br>Orijinal metin no: [83a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derohi bt. Anderyas ile Mircan v. Mircan’ın, Sarraf İstefan v. Hazer’e olan borçlarının tecil edildiği</b><br><br>Kefâlet te’cîli<br><br>Ma‘rûz[-ı dâ‘î-i devlet-i aliyyeleridir ki]<br><br>Derûn-ı arzuhâlde mastûrü’l-ism olup bundan akdem hâlik olan Habbâz Kirkor v. Mircan zimmînin dâyinlerinden kapan-ı dakīkde mütemekkin sâhib-i arzuhâl Sarraf İstefan v. Hazer nâm zimmî bi’t-terâzî ve hânemizde ma‘kūd meclis-i şer‘-i enverde hâlik-i mesfûr Habbâz Kirkor zimmînin verese-i münhasırasından ve terekesine bi’l-verâse vaz‘-ı yedleri mütehakkık olan derûn-ı arzuhâlde isimleri mastûr zevce-i metrûkesi şahsı mu‘arrefe Derohi bt. Anderyas nâm Nasrâniye ile hâlik-i mersûmun sulbî kebîr oğlu Mircan zimmî muvâcehelerinde hâlik-i mesfûr Habbâz Kirkor zimmî zimmetinde cihet-i karz-ı şer‘îden ba‘de külli’l-hesâb alacak hakkım olan dokuz bin altı yüz guruşa sağlığında zevcesi mersûme Derohi Nasrâniye ile oğlu mesfûr Mircan zimmî bi’l-emr ve’l-kabûl ma‘an kefîl bi’l-mâl ve dâminler olduklarından sonra mersûm Kirkor zimmî hâlik olup mersûman dahi terekesinden ol mikdâr hisseye vâzı‘u’l-yed olmalarıyla meblağ-ı mekfûlün-bih merkūm dokuz bin altı yüz guruşdan zevce-i mersûmenin kefâleten hissesine iktizâ eden dört bin sekiz yüz guruşun iki bin sekiz yüz guruşunu zevce-i mersûme Derohi Nasrâniye ve mesfûr Mircan zimmînin kezâlik kefâleten hissesine isâbet eden dört bin sekiz yüz guruşun dört bin guruşunu mesfûr Mircan zimmîden her birinin yedlerinden ahz ü kabz ve istîfâ etmemle meblağ-ı mezbûrdan mersûma Derohi Nasrâniye zimmetinde bâkī hakkım olan iki bin guruşu ve kezâlik meblağ-ı merkūmdan mesfûr Mircan zimmî kezâlik zimmetinde bâkī hakkım olan sekiz yüz guruşu her biri hâlâ edâya kudretleri olmamağla her birini işbu târih-i i‘lâmdan bir sene tamamına değin rızâmla imhâl ve tehîr edüp fîmâ ba‘d meblağayn-ı merkūmeynden mâ‘adâ cemî‘ hukūk-ı şer‘iyye müte‘allika âmme-i da‘vâdan her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi eyledik deyü mesfûr Sarraf İstefan zimmînin eylediği takdîrini mesfûrandan her biri tasdîk ve meblağ-ı bâkī-i mezbûr iki bin guruş ber-vech-i muharrer zimmetinde deyni olduğunu zevce-i mersûme Derohi Nasrâniye ve meblağ-ı bâkī-i merkūm sekiz yüz guruş kezâlik zimmetinde deyni olduğunu mersûm Mircan zimmî ikrâr u i‘tirâf ve her biri meblağayn-ı merkūmeyni târih-i i‘lâmdan bir sene tamamında edâya ta‘ahhüd eyledikleri İstanbul Mahkemesi’nden [huzûr-ı âlîlerine i‘lâm olundu.]<br><br>Fî 20 Za sene [1]237</p>          <br><a title="Önceki sayfa" style="text-decoration:none" href="./ayrmetin.php?idno=32825"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32827"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o507"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>