﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 499<br>Hüküm no: 383<br>Orijinal metin no: [121b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ali Ağa’nın hamile olan boşadığı karısı Fâtıma Hatun’a nafaka ödemesi</b><br><br>Husûs-ı âti’z-zikrin mahâllinde ketb ve tahrîri içün savb-ı şer‘-i enverden bi’t-ta‘yîn irsâl olunan Ebûbekir Efendi b. el-Hâc Abdülkerim tüccâr-ı zevi’l-iktidârdan el-Hâc Ali Ağa b. Receb’in mahmiye-i İstanbul’da Ayasofya-i Kebîr kurbünde Acem Ağa mahallesinde sâkin olduğu menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf eyledikde mezbûr el-Hâc Ali Ağa’nın zevce-i menkûhası olup zâtını ma‘rifet-i şer‘iyye ile ârifân mahmiye-i mezbûrede Bostancı Başı Ali Ağa mahallesi sükkânından Mehmed Efendi b. Mustafa ve kasap Mustafa Çelebi b. Hüseyin ta‘rîfleriyle mu‘arrefe olan Fâtıma Hatun bt. Çelenk Mehmed Ağa meclis-i ma‘kūd-ı mezbûrda zevc-i mutallakı işbu râfi‘u’l-kitâb mezbûr el-Hâc Ali Ağa mahzarında ikrâr-ı tâm ve takrîr-i kelâm edip zevcim mezbûr el-Hâc Ali Ağa târih-i kitâb günü beni bâyinen tatlîk etmekle mezbûrun firâşından hâlâ hâmil olup vaz‘-ı haml ve iddetim munkazıye oluncaya değin nafaka-i iddet ve meûnet-i süknâm içün bi’t-terâzî ta‘yîn olunan yevmî otuzar sağ akçeden mâ‘adâ zimmetinde mütekarrir ve ma‘kūdun aleyh olan beş yüz kuruş mehr-i müeccelimi ve kendi mülküm olan melbûsât ve mefrûşât ve celî ve gayr-ı celî ve evânî-i nühâsiye ve gayr-ı nühâsiye ve bi’l-cümle mezbûrun menzilinde mevcûd ism-i mâl ıtlâk olunur eşyâmı bi’t-tamam ahz u kabz ve teslîm edip hukūk-ı zevciyete ve târih-i kitâba gelince beynimizde cereyân eden sâir ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve muhâsamât ve eymân ve mütâlebâtdan ben mezbûr el-Hâc Ali Ağa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt edip mezbûr el-Hâc Ali Ağa dahi hukūk-ı zevciyete ve târih-i kitâba gelince beynimizde cereyân eden sâir ahz u i‘tâ ve hukūk-ı ma‘lûme ve mechûleye müte‘allik âmme-i da‘vâdan benim zimmetimi ibrâ-i âmm-ı kātı‘u’n-nizâ‘la ibrâ ve ıskāt eyledi min-ba‘d hukūk-ı zevciyete ve târih-i kitâba gelince birbirimiz ile vechen mine’l-vücûh da‘vâ ve nizâ‘ımız kalmadı dedikde gıbbe’t-tasdîkı’ş-şer‘î vâki‘ hâli Mevlânâ-yı mezbûr mahâllinde ketb ü tahrîr edip ba‘dehû ma‘an ba‘s olunan Ali Ağa b. Mehmed ve Mehmed Çelebi b. Receb ile meclis-i şer‘a gelip alâ vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Zilhicceti’ş-şerîfe li-sene seb‘a ve miete ve elf.<br><br>Şuhûdü’l-hâl: Şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=28798"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28800"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b499"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o794"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>