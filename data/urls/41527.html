﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 397<br>Hüküm no: 378<br>Orijinal metin no: [83a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf b. Murad’ın eski Ankara kadısı Hasan Efendi’ye açtığı alacak davasının reddedildiği</b><br><br>Vilâyet-i Anadolu’da medîne-i Ankara mahallâtından Öksüzce Mahallesi’nde sâkin el-Hâc Yusuf b. Mirza nâm kimesne meclis-i şer‘-i şerîf-i enverde sâbıkā medîne-i mezkûre kādısı olan bâ‘isü hâze’l-kitâb umdetü’l-mevâli’l-kirâm zübdetü’l-ulemâi’l-fihâm Hasan Efendi tarafından husûs-ı âti’z-zikre vekîl olup es-Seyyid Hüseyin Efendi b. es-Seyyid Abdülbaki ve Mehmed Efendi b. Sunullah şehâdetleriyle şer‘an vekâleti sâbite olan es-Seyyid Ahmed Efendi b. es-Seyyid Mustafa mahzarında üzerine da‘vâ ve takrîr-i kelâm edip müvekkil-i mûmâ-ileyh Hasan Efendi mukaddemâ medîne-i mezkûre kādısı iken mahalle-i mezkûre ahâlîsinden gāibûn ani’l-meclis el-Hâc Osman ve el-Hâc Ebûbekir nâm kimesneler senin kulun? mahalle-i mezbûre ahâlîsinden es-Seyyid Ahmed’in sagīr oğlu es-Seyyid Osman’ı urup katletmişdir deyü müvekkil-i mezbûrun emriyle bi-gayr-ı vechin şer‘î bir def‘a elli beş esedî guruş ve yine bir def‘a mûmâ-ileyhin etbâ‘ından Ko[ca] Çavuş Zülfikar b. Ahmed yediyle yirmi yedi buçuk guruş ki cem‘an seksen iki buçuk guruşumu ahz ü kabz etmişler idi hâlâ vekîl-i mezbûrdan suâl olunup meblağ-ı mezbûr müvekkil-i mûmâ-ileyhden alıverilmek matlûbumdur dedikde müdde‘î-i mezbûr meblağ-ı mezkûru mezkûrûn el-Hâc Osman ve el-Hâc Hasan ve el-Hâc Ebûbekir’in bâlâda tafsîl olunan minvâl üzre ahz ü kabz ve kabzlarını mu‘terif iken müvekkil-i müşârün-ileyhden talebi nâ-meşrû‘ olmağın müdde‘î-i mezbûr bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min- Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: es-Seyyid Hüseyin Efendi b. es-Seyyid Abdülbaki, Mehmed Efendi b. Sunullah, el-Hâc Kemâleddin Ağa b. Müyesser, Ahmed Çelebi b. Abdurrahman, Mehmed Çelebi b. Haydar, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41526"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41528"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b397"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>