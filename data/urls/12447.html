﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 53<br>Hüküm no: 8<br>Orijinal metin no: [3b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Orducu hizmeti veren Manol, İsterlot, Apostol ve Gabriyel’den muâf oldukları hâlde haksız yere vergi talep edildiği</b><br><br>Mefâhirü’l-ümerâ’i’l-kirâm merâci‘ü’l-küberâ’i’l-fihâm zü’l-kadri ve’l-ihtirâm el-muhtassûn bi-mezîdi inâyeti’l-meliki’l-allâm vilâyet-i Rumeli beylerbeyisi -dâme izzuhüm- ve mefâhirü’l-kuzât ve’l-hükkâm me‘âdinü’l-fezâil ve’l-kelâm müzâhirü’ş-şerâ’i‘ ve’l-ahkâm vilâyet-i mezbûre kadıları -zîde fazluhüm- tevkī‘-i refî‘-i hümâyûn vâsıl olıcak ma‘lûm ola ki hâliyâ Manol ve İsterlot ve Apostol ve Gabriyel nâm zimmîler kapıma gelip biz Rumeli’nde Fener kadılığında mütemekkin evli ve barklı olup ve cemî‘ vâki‘ olan cizye ve avârız ve sâir rüsûmumuz karyemiz ahâlîleriyle edâ edip gelip bundan kasaba-i Büyükçekmece’de rençberlik edip ve orducu ta‘yîn olunup sefer-i hümâyûn vâki‘ oldukça lâzım olan kereste ve zahîreyi etrâfında olan kadılıklardan cem‘ edip orduculuk hizmetini edâ edip kusûrumuz yoğiken ve bize şimdiye değin tekâlîf teklîf olunmuş değilken şimdi ba‘zı tekâlîf-i örfiyye ve mîrî çayır hizmetin ve hazîne beklemek teklîf ettiklerinden mâ‘adâ giydiğimiz yelken takye ve yakalı kaftan ve libâsımıza ve gönderdiğimiz âlât-ı harblerimize dahl ve rencîde ederler ve atlarımızı ulağa aldırırlar ve bizden ve âdemlerimizden yava harâcı taleb ederler hayfdır deyû bildirdiler imdi buyurdum ki hükm-i şerîfim vardıkda göresiz fi’l-vâki‘ mezkûrlar orducu ta‘yîn olunup ve vâki‘ olan cemî‘ rüsûmların sâkin oldukları karyeler ahâlîleriyle mîrî için edâ edip kusûrları yoğiken ve kadîmden şimdiye değin mezkûrlara ba‘zı tekâlîf teklîf olunagelmiş değil iken şimdi ba‘zı tekâlîf-i örfiyye çayır hizmetin ve hazîne beklemek teklîf ettiklerinden mâ‘adâ giydikleri esbâblarına ve sâir âlât-ı harblerine dahl edip ve atların ulağa aldırıp ve kendilerden ve âdemlerinden yava harâcı taleb edip rencîde ve remîde ettikleri vâki‘ ise men‘ ve def‘ edip emr-i şerîfime muhâlif ve kānûn-ı kadîme ve olagelmişe mugāyir kimesneye bu vechile min ba‘d nesne teklîf ettirmeyesiz emr-i şerîfim mûcebince amel edesiz ve bu husûs için tekrâr kapıma şikâyete gelmeli eylemeyesiz ve bu hükmü ellerinde ibkā edesiz şöyle bilesiz alâmet-i şerîfe i‘timâd kılasız. Tahrîren fi’s-sâmin aşer [min] şehri Cumâdelûlâ sene isney ve tis‘în ve tis‘a mi’e. Be makām-ı Kostantıniyye. </p>          <br><a title="Önceki sayfa" style="text-decoration:none" href="./ayrmetin.php?idno=12446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b053"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o255"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>