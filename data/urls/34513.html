﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 356<br>Hüküm no: 335<br>Orijinal metin no: [64b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafize Hatun’un dükkân gediği hissesini Ömer Ağa’ya sattığı</b><br><br>Kumkapı’da helvacı<br><br>Asıl hücceti kassâmdan<br><br>Fî 4 S sene 1244<br><br>Helvacı mübâya‘ası<br><br>İşbu sebt-i hâmiş olunan hüccetde ismi mezkûre ve zâtı ta‘rîf-i şer‘î ile mu‘arrefe olan Şerife Hafize Hatun bt. Mehmed meclis-i şer‘-i münîrde kezâlik derûn-ı hüccetde ismi mezkûr es-Seyyid Ömer Ağa mahzarında ikrâr-ı tâm ve takrîr-i kelâm edip hilâl-i sütûr-ı hüccetde muharrer bir bâb helvacı ve turşucu dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin nısf hisse-i şâyi‘ası benim ve nısf-ı şâyi‘i-i âharı merkūm es-Seyyid Ömer Ağa’nın akd-i âti’z-zikrin sudûruna değin [65a] yedimizde mülkümüz olmağla ben âlât-ı gedik-i mezkûrdan ber-mantûk-ı hüccet mâlike olduğum nısf hisse-i mezkûremi tarafeynden îcâb ve kabûlü [hâvî] şürût-ı müfsideden ârî bâtten ve sahîhan hissedârım mezbûr es-Seyyid Ömer Ağa’ya yedi bin beş yüz guruşa bi-safkatin vâhidetin bey‘ ü temlîk ve vech-i lâyıkı üzere teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr yedi bin beş yüz guruşu bana tamâmen def‘ ü teslîm ve ben dahi yedinden tamâmen ve kâmilen ahz u kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âm <<sahîh-i şer‘î>> ile ibrâ ve iskāt etmemizle fîmâ-ba‘d nısf âlât-ı gedik-i mezkûrda benim aslâ ve kat‘â alâka ve medhalim kalmayıp mecmû‘u merkūm es-Seyyid Ömer Ağa’nın mülk-i müşterâsı ve hakk-ı sırfı olmuşdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 9 Receb sene 1247<br><br>Şuhûdü’l-hâl: Kethüdâ Receb Ağa, Alacahamamlı Halil Ağa, Aksaraylı Yakub Ağa, Langalı es-Seyyid Mustafa Ağa, Kasımpaşalı es-Seyyid Mustafa Ağa.</p>          <br><a title="Önceki sayfa" style="text-decoration:none" href="./ayrmetin.php?idno=34512"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34514"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>