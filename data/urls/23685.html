﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 333<br>Hüküm no: 457<br>Orijinal metin no: [252-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ortak oldukları vakıf bostanı kardeşi Halil Efendi’nin Yahuda v. Avraham’a devrettiği ve Sefer Bey’in de kabul ettiği</b><br><br>Havâss-ı aliyye kazâsı muzâfâtından Pîrî Paşa mahallesinde sâkin Sefer Bey b. Zülfikar nâm bevvâb-ı sultânî meclis-i şer‘-i şerîf-i lâzımü’t-teşrîfde işbu bâ‘is-i hâze’s-sifr Yahuda v. Avraham [nâm] Yahudi mahzarında bi’t-tav‘i’s-sâf ikrâr ve takrîr-i kelâm eyleyip mahalle-i mezbûrede vâki‘ merhûm Pîr Mehmed Paşa Vakfı’ndan olup li ebeveyn karındaşım mefharü’l-kuzât Halil Efendi ile lede’l-ahâlî ve’l-cîrân ma‘lûmü’l-hudûd olup ale’l-iştirâki’s-seviy mutasarrıf olduğumuz bostandan vakf-ı merkūm odaları tarafından tûlen ( ) ve arzan ( ) bi-hesâb-ı şatrancî ( ) ve tarîk-i âm kapısı tarafından [253] tûlen ( ) zirâ‘ ve arzan ( ) zirâ‘ bi-hesâb-ı şatrancî zirâ‘ ki cem‘an ( ) bostan yerini ben âhar diyârda iken mûmâ-ileyh Halil Efendi kendi tarafından asâleten ve benim tarafımdan vekâleten bi’l-fi‘il vakf-ı mezbûra mütevellî olan Zuhûrî Efendi’nin izni ile merkūm Yahuda’ya iki yüz riyâlî guruş mukābelesinde ferâğ ve tefvîz edip hâlen vech-i merkūm üzre karındaşım mûmâ-ileyh Halil Efendi’nin mezbûr Yahuda’ya ferâğ ve tefvîzini ben dahi kabûl eyledim dedikde mukırr-ı merkūmun ikrâr-ı meşrûhun el-mukarru lehü’l-mezbûr Yahuda bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu. Tahrîren fî evâhiri Saferi’l-hayr li sene ihdâ ve hamsîn ve elf.<br><br><br>Şuhûdü’l-hâl: Ahmed Çelebi b. Muslu el-Hammâmî, Mehmed Beşe b. Bilal, Ali Halîfe b. Mehmed, Yusuf b. Rıdvan, Abdünnebi b. Musa, Ebûbekir b. Mustafa, Ali b. Abdullah ve gayruhüm mine’l-hâzırîn </p>          <br><a title="Önceki sayfa" style="text-decoration:none" href="./ayrmetin.php?idno=23684"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23686"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o443"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>