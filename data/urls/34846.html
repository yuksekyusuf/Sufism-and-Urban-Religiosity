﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 240<br>Hüküm no: 193<br>Orijinal metin no: [77-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Ağa’nın Mehmed Şakir Efendi’ye açtığı alacak davasında sulh olup zimmet ibrası yaptıkları</b><br><br>350 [guru]ş bedel-i medfû‘a sulh<br><br>[Ma‘rûz]<br><br>Etbâ‘dan sâhib-i arzuhâl <<el-Hâc>> Osman Ağa b. el-Hâc Musa İstanbul Mahkemesi’nde meclis-i şer‘-i münîrde hâlâ Evkāf Muhâsebesi mümeyyiz-i sânîsi derûn-ı arzuhâlde mezkûrü’l-ism es-Seyyid Mehmed Şakir Efendi b. es-Seyyid Lütfullah muvâcehesinde ben mezbûr es-Seyyid Mehmed Şakir Efendi’ye beher şehr yüzer guruş ücret ve senede yüz altmış guruş yıllık kavliyle bin iki yüz elli altı senesi Zilhiccetü’ş-şerîfesinin yirminci gününden sene-i sâbıkā Zilka‘detü’ş-şerîfesinin on beşinci gününe gelince on ay yirmi beş gün müddet hizmet ve ba‘dehû müfârakat etmemle müddet-i mezkûrede zimmetinde müctemi‘ olan bin iki yüz yirmi yedi buçuk guruş otuz bir akçe ecr-i müsemmâmın altı yüz kırk dört guruşunu bana edâ etmekle bâkīsi olan beş yüz seksen üç buçuk guruş otuz bir akçe ile esnâ-i hizmetimde bi-şarti’r-rücû‘ emriyle bâ-defter-i müfredât umûr-ı ma‘lûmesine mâlımdan masrûfum olan altı yüz altmış dört buçuk guruşu dahi bi’l-mürâca‘a mezbûr es-Seyyid Mehmed Şakir Efendi’den hâlâ taleb ederim deyü tasaddî eylediğim da‘vâlarımdan bâ-tavassut-ı muslihîn merkūm ile kat‘a li’n-nizâ‘ üç yüz elli guruş üzerine sulh olduğumda ol dahi sulh-ı mezkûru kabûl ve bedel-i sulh-ı mezkûr üç yüz elli guruşu bana edâya ba‘de’t-ta‘ahhüd bedel-i sulh-ı <<mezkûr>> merkūmdan mâ‘adâ ziyâde müdde‘âlarıma ve bi’l-cümle husûs-ı mezkûra ve işbu târih-i i‘lâma gelince sâir cemîi hukūk-ı şer‘iyeye müte‘allika âmme-i de‘âvîden tarafeynden herbirimiz âharın zimmetini kabûlümüzü hâvî ibrâ-i âmm-ı sahîh-i şer‘î ile ibrâ ve iskāt edip bu vechile kat‘-ı münâza‘a eyledik deyü ikrâr ve tasdîkleri tescîl ve huzûr-ı [âlîlerine i‘lâm olundu]<br><br>Fî 16 M sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34845"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34847"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>