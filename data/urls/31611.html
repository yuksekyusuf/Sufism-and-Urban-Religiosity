﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 235<br>Hüküm no: 203<br>Orijinal metin no: [26a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fesçi esnafından Hacı Mehmed Emin’in esnaflıktan çıkarılması</b><br><br>Fesci esnâfına dâir<br><br>Ma‘rûz<br><br>İstanbul ve Galata fesciyânı ta‘bîr olunur esnâfın İstanbul Fesciyânı Kethudâsı Süleyman Ağa ve Galata Fesciyânı Kethudâsı el-Hâc İsmail Ağa’nın vekîli Ömer Ağa ve Yiğitbaşıları es-Seyyid Mustafa ve Çavuşları Ramazan ve müsinn ü ihtiyârlarından el-Hâc Şa‘bân Tıraveli ve el-Hâc Ömer Hoca ve Yahya Irakî? ve es-Seyyid Mehmed Bozyed ve Süleyman b. Asâkir ve el-Hâc Mehmed Cibâli ve Kasım Cezar ve İçli Mehmed İzmîrî ve İsmail Ferhad ve el-Hâc Ramazan Traveli ve İsmail b. Abdullah ve Salih b. Molla İsa? ve Yahya Kafkut ve sâir bi’l-cümle fesciyân esnâfı meclis-i şer‘-i münîrde biz esnâf-ı merkūmeden el-Hâc Mehmed Emin b. İsmail nâm kimesne mahzarında merkūm el-Hâc Mehmed Emin esnâfımızdan olup lâkin kendi hâlinde ırzıyla mukayyed ve kâr ü kisbiyle meşgūl olmayıp dâimâ esnâfımız beyninde fesâd ilkāsıyla ihtilâl-i nizâm-ı kadîmimizi mûcib hâlâta ictisâr ve beynimizde düstûrü’l-amel olan şurût-ı mer‘iyemizin izmihlâline bâ‘is ü bâdî olup bi’d-defa‘ât kendüye tenbîh olundukda kat‘a mütenebbih olmayıp ızrâr-ı ısrâr üzere olup hattâ işbu yedimizde olan bir kıt‘a i‘lâm mantûkunca mezbûr el-Hâc Mehmed Emin’e kıbel-i şer‘den bir def‘a dahi dükkânında kâr ü kisbiyle meşgūl olup umûr-ı esnâfa müdâhale ve ta‘arruz etmemek üzere tenbîh olunmuş iken yine mütenebbih olmayıp mezbûrun dâimâ bu makūle ihtilâl-i nizâmı mûcib harekât-ı [26b] nâ-marzıyesinden cümlemizin bi’l-külliye emn ve rahatımız meslûb olmağla kendüden bir vechile hoşnûd ve râzı değilleriz deyü muvâcehesinde teşekkî ve mezbûrun sû-i hâlini ihbâr ve fîmâ-ba‘d içimizden tard ve teb‘îd ve kâr-ı âhara sülûke tenbîh olunmak matlûbumuzdur deyü istid‘â eylediklerinde mezbûr el-Hâc Mehmed Emin dahi rızâsıyla esnâf-ı merkūmeden hurûc ve kâr-ı âhara sülûk etmek üzere müte‘ahhid olup bu vechile kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 21 Muharrem sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31610"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31612"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>