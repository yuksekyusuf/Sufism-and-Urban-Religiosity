﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 240<br>Hüküm no: 197<br>Orijinal metin no: [29a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lütfullah Beşe b. Mahmud’un kitap ve parasını çaldığı iddiasıyla Mehmed Beşe b. Haydar aleyhine açtığı davada iddiasını ispat edemediği</b><br><br>Mahmiye-i İstanbul’da Dergâh-ı âlî dâme mahfûfen bi’l-me‘âlî yeniçerilerinin on sekizinci ağa bölüğüne mahsûs odanın hâlâ odabaşısı olan Lütfullah Beşe b. Mahmud meclis-i şer‘-i hatîr-i lâzimü’t-tevkīrde oda-i mezkûre ahâlîsinden işbu sâhibü’l-kitâb Mehmed Beşe b. Haydar mahzarında üzerine takrîr-i da‘vâ edip mezbûr Mehmed Beşe târih-i kitâbdan beş gün mukaddem sâkin olduğum odanın kilidini fethe edip bir beyâz kîse içinde mahfûz yedi bin akçem ile üç yüz akçe kıymetli bir en‘âm-ı şerîfim ahz eylemişdir suâl olunup meblağ-ı [mezbûr] yedi bin akçemi ve en‘âm-ı şerîfimin aynı mevcûd ise aynını ve illâ yevm-i ahzında kıymetini mezbûrdan alıverilmesin taleb ederim suâl olunsun dedikde gıbbe’s-suâl mezbûr Mehmed Beşe cevâbında husûs-ı mezbûru bi’l-külliyye inkâr edicek müdde‘î-i mezbûr Lütfullah Çelebi’den da‘vâsına mutabıka beyyine taleb olundukda ityân-ı beyyineden izhâr-ı acz ile istihlâf etmeğin merkūm Mehmed Beşe’ye müdde‘î-i merkūm Lütfullah Beşe’nin vech-i meşrûh üzere odasının kilidini feth edip meblağ-ı mezbûr yedi bin akçesini ve en‘âm-ı şerîfini ahz etmediğine ve müdde‘î-i mezkûr Lütfullah Beşe’nin bu vechile üzerinde hakkı olmadığına yemîn teklîf olundukda ol dahi alâ vefki’l-mes’ûl yemîn billâhi’l-aliyyi’l-a‘lâ etmeğin müdde‘î-i merkūm Lütfullah Beşe mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-hâdî aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Ali Bey b. Mehmed el-cündi, Abdullah Beşe b. Hüseyin er-râcil, Mustafa Çelebi b. Abdurrahman, Salih Mehmed Çelebi el-mukayyid, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40475"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40477"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o884"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>