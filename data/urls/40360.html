﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 147<br>Hüküm no: 81<br>Orijinal metin no: [13b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefine Reisi Mehmed b. Veli’nin miri tarafından zaptedilen gemisini kurtarmak için Ahmed Çelebi b. Dilaver’e verdiği rüşveti geri istemekte haksız olduğu</b><br><br>Fazîletlü efendi hazretlerinin imzâsıyladır.<br><br>Sefîne reîslerinden Mehmed b. Veli nâm kimesne dîvân-i ma‘delet-unvânda ma‘kūd mahfil-i kazâda mahrûse-i Galata a‘mâlinden kasaba-i Tophane’de Cihangir mahallesinde sâkin işbu râfi‘ü’l-kitâb Ahmed Çelebi b. Dilaver mahzarında üzerine takrîr-i da‘vâ edip bundan akdem mülküm olan sefînem mîrî tarafından girift olunmağla tahlîsi için alâ tarîkı’r-rüşve mezbûr Ahmed Çelebi’ye kırk beş kıt‘a riyâlî guruş def‘ ve teslîm ol dahi ahz u kabz etmişidi hâlâ meblağ-ı mezbûru mezkûr Ahmed Çelebi’den istirdâd ederin suâl olunsun dedikde gıbbe’s-suâl mezbûr Ahmed Çelebi cevâbında müdde‘î-i mezbûrun vech-i muharrer üzere sefînesi mîrî [tarafından] girift olunup mezbûr Mehmed sefînemi tahlîs etmek için gāib ani’l-meclis Hazîne Kâtibi Sinan Çelebi benden kırk beş riyâlî guruş taleb ediyor tarafımdan meblağ-ı mezbûru mezkûr Sinan Çelebi’ye ver sefînemi tahlîs eyle deyu emr ve bana kırk beş riyâlî guruş verip ben dahi ba‘de’l-ahz meblağ-ı mezbûr kırk guruşu mezbûr Sinan Çelebi’ye tamâmen teslîm edip ol dahi ahz ve müdde‘î-i mezbûrun sefînesini tahlîs eyledi ol vechile yedimde bir şey kalmamışdır deyu kırk guruşu def‘le mukābile ve beş guruş ziyâde kabzını münkir oluncak gıbbe’l-istintâk ve’l-inkâr mezbûr Ahmed Çelebi’den def‘-i mezbûrun mübeyyine beyyine taleb olundukda udûl-i Müslimînden olup kasaba-i mezbûre[de] Mehmed Ağa mahallesi sükkânından Ahmed b. Mehmed ve Mustafa b. Hüseyin nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müdde‘î-i mezbûr Mehmed sefînesi mîrîye girift olundukda gāib-i mezbûr Sinan Çelebi sefînemi tahlîs için benden kırk beş riyâlî guruş taleb ediyor tarafımdan meblağ-ı mezbûru mezkûr Sinan Çelebi’ye ver ve sefînemi tahlîs eyle deyu mezbûr Ahmed Çelebi huzûrumuzda emir ve meblağ-ı mezbûr kırk beş riyâlî guruşu mezkûr Sinan Çelebi’ye vermek için mezbûr Ahmed Çelebi’ye def‘ ve teslîm eyledi biz bu husûsa şâhidleriz şehâdet dahi ederiz deyu edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olmağın mûcebince meblağ-ı mezbûr kırk beş guruş mu‘ârazasından men‘ ve ziyâde beş guruşu müdde-i mezbûra teslîme mezbûr Ahmed Çelebi’ye tenbîh olunup mâ-vaka‘a bi’t-taleb ketb olundu cerâ zâlike ve hurrire.<br><br>Fi’l-yevmi’s-sâbi‘ aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Ahmed Çelebi b. Mehmed el-yesârî, Mehmed b. Ahmed el-bevvâbü’s-sultânî, İvaz Ağa ser-muhzırân, Mehmed Çelebi b. Eyüb, Ebûbekir b. Ömer, Mehmed Efendi el-kâtib, Süleyman Çelebi el-kâtib, Ali Efendi ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40359"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40361"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o899"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>