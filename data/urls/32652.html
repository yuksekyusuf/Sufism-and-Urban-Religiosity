﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 250<br>Hüküm no: 226<br>Orijinal metin no: [44a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abraham v. Dimitri’nin kapatılan sabun dükkanının tekrar açılmasına müsaade edildiği</b><br><br>Mukābele şüd<br><br>Ma‘rûz[-ı dâ‘î-i devlet-i aliyyeleridir ki]<br><br>Âsitâne-i aliyyede kâin sabuncu esnâfından sâhib-i arzuhâl Abraham v. Dimitri nâm zimmînin tevzî‘den aldığı sabunu mahalle-i âhara bey‘ine binâen li-ecli’t-tedîb mahmiye-i mezbûrede Zindânkapısı dâhilinde ipçiler içinde vâki‘ ahz ü i‘tâ eylediği bir bâb sabuncu dükkânı bundan akdem sedd ü bend ve esnâf-ı merkūma tevzî‘ olunan sabundan hisse tevzî‘i kat‘ olunup bir müddetden berü dükkân-ı mezkûru mesdûd idüğünü beyân ile dükkân-ı mezkûru feth ve küşâd olunup hisse tevzî‘i i‘tâ buyrulmak bâbında bâ-arzuhâl istid‘â-yı inâyet ettikden sonra mesfûr Abraham zimmî fîmâ ba‘d tevzî‘den aldığı sabunu hâricden memnû‘ olan mahallere bey‘ etmeyüp zikr olunan dükkânında tamamen Dârü’s-saltanâti’s-seniyyede sâkin ibâdullâha bey‘ [44b] etmek üzere ta‘ahhüd ve eğer hilâf-ı ta‘ahhüd hareketi zuhûr ederse küreğe vaz‘ olunmağla tedîb olunmağla râzı olduğunu meclis-i şer‘de esnâf-ı merkūme kethüdâsı el-Hâc Ahmed Ağa ve esnâfından es-Seyyid el-Hâc İbrahim Ağa ve es-Seyyid el-Hâc Emrullah Ağa ve el-Hâc Hasan Ağa ve es-Seyyid Mehmed Ârif Ağa ve es-Seyyid Ali Ağa ve diğer es-Seyyid Ali Ağa ve es-Seyyid Süleyman Ağa ve sâirleri hâzır oldukları hâlde takrîr ve ol bâbda istid‘â-yı inâyet ettikte esnâf-ı hâzirûn-ı merkūmûn dahi zimmî-i mersûmun ta‘ahhüdünü kabûl ve dükkân-ı mezkûrînin küşâdıyla hisse tevzî‘inin i‘tâ buyrulmasını iltimâs etmeleriyle ol bâbda fermân-ı âlîleri sudûru iktizâ eylediği imtisâlen li’l-emri’l-âlî İstanbul Mahkemesi’nden huzûr [-ı âlîlerine i‘lâm olundu.]<br><br>Fî 8 Ca sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32651"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32653"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>