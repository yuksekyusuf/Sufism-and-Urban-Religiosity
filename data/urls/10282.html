﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 124<br>Hüküm no: 120<br>Orijinal metin no: [36a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Abdullah’ın evini çocukları Mehmed Çelebi ile Fâtıma Hatun’a hibe ettiği</b><br><br>Mahmiye-i Galata muzâfâtından kasaba-i Beşiktaş’da vâki‘ Sinanpaşa mahallesinde sâkine Âişe Hatun bt. Abdullah meclis-i şer‘de işbu sâhibü’l-kitâb sadrî kebîr oğlu Mehmed Çelebi ve kebîre kızı Fâtıma Hatun muvâcehelerinde bi’t-tav‘ ve’r-rızâ ikrâr ve i‘tirâf edüp silk-i milk-i sahîhimde münselik olup mahalle-i mezbûrede vâki‘ bir tarafı merhûm Kapudan Hasan Paşa binâ eylediği zindân ve bir tarafı Fâtıma Hanım mülkü ve bir tarafı Hadice Hatun mülkü ve bir tarafı tarîk-i âm ile mahdûd fevkānî iki bâb beyti ve tahta-pûşu ve bir sofayı ve yine tahtânî iki bâb beyti ve sofayı ve bi’r-i mâyı ve kenîfi ve yine tarîk-i âm cânibine müşrif fevkānî iki bâb beyti ve altında kârgîr bir bâb mahzeni ve arsa ve kenîfi müştemil mülk menzilimi cümle tevâbi‘ ve levâhıkı ve âmme-i menâfi‘ ve merâfıkı ile ba‘de’t-tahliyeti’ş-şer‘iyye oğlum mezbûr Mehmed Çelebi ile kızım ve kerîmem merkūme Fâtıma Hatun’a şerâitini câmi‘ hibe-i sahîha-i şer‘iyye ile hibe ve teslîm ve temlîk edüp onlar dahi meclis-i hibede ittihâb ve temellük ve kabz eylediklerinden sonra mukābele-i hibede herbirleri birer Mushaf-ı şerîf ta‘vîz edüp ol dahi ta‘avvuz ve kabûl ve kabz eyledikden sonra zikr olunan tarîk-i âm cânibinde vâki‘ olan fevkānî iki beyt ile tahtânî bir mahzen ve nişân vaz‘ olunan hacer cânibine dek arsa-i mersûme Fâtıma Hatun hissesine ta‘yîn ve tahsîs olunup mâ‘adâsı Mehmed Çelebi’nin olmak üzere bu hurûf ber-sebîl-i temessük ketb olundu.<br><br>Fi’l-yevmi’l-âşir min-Cumâdelûlâ li-sene isneteyn ve sittîn ve elf.<br><br>Şühûdü’l-hâl: Musa Bey b. Yusuf Bey Mirlivâ, Ahmed Çelebi b. Mehmed, Mustafa Çelebi b. Hasan el-Cündî, Mehmed Çelebi, Mehmed b. Ömer, Usta Ali Berber, Mustafa Çelebi b. Hasan, Receb b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=10281"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10283"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o345"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>