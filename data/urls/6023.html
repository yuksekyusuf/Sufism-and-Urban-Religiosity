﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 265<br>Hüküm no: 269<br>Orijinal metin no: [66a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Babalarından Abdullah Efendi ile Emetullah Hatun’a kalan ve mülknâmesi yanan arsa için mahalle halkının şahitliğiyle ellerine vesika verildiği</b><br><br>Mahmiye-i İstanbul’da Hoca Kasım-ı Gönânî mahallesi sükkânından bâ‘isü hâzihi’l-vesîka Abdullah Efendi b. Abdülbaki Efendi nâm kimesne meclis-i şer‘-i şerîf-i enverde takrîr-i kelâm ve bast-ı merâm edip mahalle-i mezbûrede vâki‘ bir tarafdan Kundakcı Mustafa Çelebi menzili ve bir tarafdan Nişancı-ı atîk vakfından müteehhilîn odaları arsası ve bir tarafdan Helvâcı Mehmed menzili ve taraf-ı râbi‘i tarîk-ı âm ile mahdûd be-hesâb-ı terbî‘î tahmînen iki yüz zirâ‘ arsa-i hâliye bundan akdem fevt olan babam mezbûr Abdülbaki Efendi’nin babası Derviş Efendi’nin ile’l-vefât yedinde mülk ve hakkı olup ba‘de vefâtihî babam mezbûr Abdülbaki Efendi’ye irsle intikāl etmekle ba‘de vefâtihî bana ve karındaşım Abdurrahman Efendi’ye ale’l-iştirâki’s-seviy intikāl eylediğinden sonra karındaşım mezbûr Abdurrahman Efendi dahi fevt olup verâseti sulbiye kebîre kızı Emetullah ile bana münhasıra olmağla ben mezbûre Emetullah ile mutasarrıflar olup lâkin arsa-i mezkûrenin mülknâmeleri harîk-ı kebîrde muhterik olmağla hakīkat-i hâl ahâlî-i mahalle-i mezbûreden istihbâr ve takrîrleri tahrîr olunup kıbel-i şer‘den yedime vesîka i‘tâ olunmak matlûbumdur dedikde husûs-ı mezbûr ahâlî-i mahalle-i mezbûreden hâzırûn bi’l-meclis Müezzin Süleyman Halîfe ve Ali Bey b. Abdülhalim ve es-Seyyid Hüseyin b. es-Seyyid Mehmed ve Kapıcızâde Mustafa b. Ramazan nâm kimesnelerden suâl olundukda fi’l-hakīka merkūm Abdullah Efendi’nin takrîr-i meşrûhu üzere mezbûrânın yedlerinde mülk-i mevrûslarıdır deyü her biri alâ-tarîkı’ş-şehâde haber vermeleriyle mûcebince arsa-i mahdûd-ı mezkûr mezbûrân Abdullah Efendi ile mezbûre Emetullah Hatun’un ke’l-evvel zabt ve tasarruflariʼçün işbu vesîka kıbel-i şer‘den ketb ve imlâ mezbûrân Abdullah Efendi ve Emetullah Hatun’un yedlerine def‘ ve i‘tâ olundu.<br><br>Fî 28 Zilhicce sene [1]143.<br><br>Şuhûdü’l-hâl: el-Hâc Mehmed Efendi b. Ahmed el-imâm, Mehmed Çelebi b. Abdullah, Ahmed Çelebi b. Hasan, Salih Çelebi b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=6022"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6024"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>