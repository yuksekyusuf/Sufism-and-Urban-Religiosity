﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 436<br>Hüküm no: 420<br>Orijinal metin no: [59b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Süleyman’ın Mercan Çarşısı’ndaki manav dükkânı gediğine müdahale ettiği iddiasıyla Nevşehirli Şerife Fatiş aleyhine açtığı davada haksız olduğunun anlaşıldığı</b><br><br>Mercan sûkunda manav gediği<br><br>Ma‘rûz<br><br>Bundan akdem vefât eden es-Seyyid Süleyman b. Ahmed’in zevcesi sâhibe-i arzuhâl zâtı mu‘arrefe Hadice bt. Süleyman nâm hatun kendi nefsinden asâleten ve sagīr oğlu es-Seyyid Ahmed’in vasîsi ve kebîr oğlu es-Seyyid Süleyman’ın vekîli olmağla vesâyeten ve vekâleten meclis-i şer‘-i münîrde vilâyet-i Anadolu’da Nevşehir Kazâsı’na tâbi Arvan karyesinde sâkine Şerife Fatiş bt. es-Seyyid Mehmed nâm hatunun zevci ve tarafından husûs-ı âtîde vekîl-i sâbitü’l-vekâlesi derûn-ı arzuhâlde mezkûrü’l-ism İsmail Ağa b. İsmail nâm kimesne muvâcehesinde İstanbul’da Uzunçarşı kurbünde Mercan sûkunda kâin bir bâb manav dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme zevcim mûrisimiz müteveffâ-yı mezbûr es-Seyyid Süleyman’ın hayatında ile’l-vefât yedinde müstakıllen mülkü olup ba‘de vefâtihî benimle oğulları mezbûrâna mevrûs olmuş iken mezbûr İsmail Ağa gedik-i mezkûrun nısf-ı şâyi‘i zevcem müvekkilem mezbûre Şerife Fatiş Hatun’un mülküdür deyü fuzûlî zabt ve vaz‘-ı yed etmekle keff-i yed birle bana teslîme mezbûr İsmail Ağa’ya tenbîh olunmak matlûbumdur deyü bi’l-asâle ve bi’l-vekâle ve bi’l-vesâyâ da‘vâ etdikde ol dahi cevâbında işbu yedimde olup bin iki yüz yirmi bir senesi Zilka‘de’sinin yirmi birinci günü târihiyle muvarrah İstanbul kādısı sâbık fazîletlü es-Seyyid Mehmed murâd Efendi’nin hâtemiyle mahtûm bir kıt‘a i‘lâm-ı şer‘î nâtık olduğu üzere müdde‘iye-i mezbûre Hadice Hatun kendi nefsinden asâleten ve sagīr oğlu mezbûr es-Seyyid Ahmed’in tarafından vesâyeten ve mezbûr es-Seyyid Süleyman asâleten nısf gedik-i mezkûr ile mârrü’z-zikr Arvan karyesinde kâin yedlerinde mülk-i mevrûsları olan bir kıt‘a kürûmu mülk bağ ve bir kıt‘a anbarı semen-i ma‘lûme müvekkilem zevcem mezbûre Şerife Fatiş Hatun’a bey‘ ve temlik ve semeni mutâlebesinden dahi zimmetini ibrâ ve iskāt etmeleriyle ben dahi bi’l-vekâle iştirâ ve ibrâlarını kabûl eylediğimden sonra zevcem müvekkilem mezbûrenin babası mezbûr es-Seyyid Mehmed’in hîn-i fevtinde kızı müvekkilem mezbûre sagīre bulunmağla müdde‘iye-i mezbûrenin zevci mûrisleri müteveffâ-yı mezbûr es-Seyyid Süleyman vasî olup dükkân sermâyesi beş yüz guruş ve fâide hâsılası üç yüz guruş ve ber-mûceb-i defter-i kassâm hisse-i irsiyesi olan iki yüz doksan guruş otuz sekiz para ki cem‘an bin doksan guruş otuz sekiz parayı zevcem müvekkilem mezbûre için bi’l-vekâle taleb ederim deyü tasaddî eylediğim da‘vâmdan meccânen fâriğ olmamla bi’l-cümle husûs-ı mezkûra müte‘allika âmme-i da‘vâdan tarafeynden herbirimiz âharın zimmetini kabûlü hâvî ibrâ ve iskāt eylediğimizden mâ‘adâ tekrar müdde‘iye-i mezbûre Hadice Hatun ile oğlu mezbûr es-Seyyid Süleyman sene-i sâbıkā Safer’inin onuncu günü Kısmet-i Askeriye Mahkemesi’nde husûs-ı mezkûru benden da‘vâ ben dahi i‘lâm-ı mezkûru ibrâz birle mazmûnunu şâhideyn-i mu‘addileyn şehâdetleriyle isbât ve mûcebiyle mu‘ârazadan men‘ ve yedime bir kıt‘a i‘lâm dahi i‘tâ olunmuş idi deyü iki kıt‘a i‘lâm-ı şer‘î ibrâzıyla eylediği def‘ini ve i‘lâm-ı mezkûrların mazmûnlarını müdde‘iye-i mezbûre Hadice Hatun bi-tamamihâ tâyi‘aten ve kat‘iyyen ikrâr ü i‘tirâf etmeğin mûcebince müdde‘iye-i mezbûre da‘vâ-yı mezkûresiyle müvekkile-i mezbûre Şerife Fatiş Hatun’a tekrar bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 15 min-Cumâdelâhir sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31827"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31829"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b436"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>