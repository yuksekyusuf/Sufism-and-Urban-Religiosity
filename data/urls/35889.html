﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 322<br>Hüküm no: 214<br>Orijinal metin no: [44a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayabaloğlu Ebubekir Ağa’nın çörekçi ve gözlemeci dükkânını Hayriye tüccârından Hasan Ağa b. Hacı Mustafa ve Trabzonî Mehmed Temel Efendi’ye satması</b><br><br>Çörekçi gediği nakli<br><br>Kezâlik vilâyet-i Anadolu’da Kürretünnühâs kazâsında nefs-i Küre kasabası mahallâtından Eşref mahallesinde sâkin Kayabaloğlu Ebubekir Ağa b. Hüseyin b. Abdullah tarafından husûs-ı âti’l-beyânda işbu şehr-i hâlin ikinci günü târihiyle müverraha ve ol târihde kazâ-i mezkûre nâibi olan es-Seyyid Mehmed Emin Efendi’nin mührü mutâbık ve meâli vekâleti beyândan ibâret idüğü cânib-i fetvâhâne-i celîleden hâmişine tahrîr ve temhîr kılınan işbu bir kıt‘a hüccet-i şer‘iyye mantûkunca vekîl olduğu Helvâcı Arapoğlu Salih Ağa b. Salih ve Börekçi Molla Ahmedoğlu İbrahim Ağa b. Hasan şehâdetleriyle ber-nehc -i şer‘î sâbit olan kasaba-i mezkûreye tâbi‘ Arslanlı karyesi ahâlisinden Çörekci Hatipoğlu Hüseyin Ağa b. Abdurrahman meclis-i şer‘-i şerîf-i enverde Hayriye tüccârından bâ‘iseyi’l-kitâb Hasan Ağa b. el-Hâc Mustafa ve Trabzonî Mehmed Temel Efendi b. diğer el-Hâc Mustafa mahzarlarında çörekci vesimidçi ve gözlemeci esnâfının kethüdâsı rif‘âtlü Ömer Celaleddin Ağa b. Hüseyin ve nizâm ustalarından Yakub Ağa b. Mehmed Arif ve el-Hâc Salih Ağa b. Ali ve yiğitbaşıları Halil Efendi b. Ömer ve Rüstem Ağa b. Abdullah hâzır oldukları hâlde bi’l-vekâle ikrâr-ı tâm ve takrîr-i kelâm edip mahmiye-i İstanbul’da Cağalazâde Sarayı karşısında şekerci ve manav dükkânları beynlerinde kâin arsası bundan mukaddem bâ-irâde-i seniyye Karakolhâne’ye ilâve olunan bir bâb çörekçi ve gözlemeci dükkânı derûnundan müstahlas ve mevcûd beyne’l-esnâf gedik ta‘bîr olunur âlât-ı lâzime-i ma‘lûme yüz yirmi sehm i‘tibârıyla akd-i âti’z-zikrin sudûruna değin müvekkilim merkūm Ebubekir Ağa’nın bin iki yüz on sekiz senesi Muharremü’l-harâmının yedinci günü ve bin iki yüz otuz üç senesi Şevvali’l-mükerreminin altıncı günü târihleriyle müverrahalar İstanbul Mahkemesi’nden muhrece iki kıt‘a kayd-ı hüccet [44b] ve bin iki yüz otuz dokuz senesi Şevvali’l-mükerreminin on yedinci günü târihiyle müverraha ve ol târihde Dârü’l-hilâfeti’l-aliyye kādısı olan Raşid Efendizâde es-Seyyid el-Hâc Cafer Fevzi Beyefendi merhûmun imzâ ve hatemiyle mahtûme işbu diğer bir kıt‘a hüccet-işer‘iyye ve kethüdâ-yı hâzır-ı mûmâ-ileyhin takdîm eylediği bir kıt‘a ilmühaber nâtıklar olduğu üzere irsen ve şirâen yedinde müstakillen mülkü olmağla ben müvekkilim mezbûr Ebubekir Ağa’nın ber-minvâl-i muharrer mâlik olduğu âlât-ı gedik-i mezkûru tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mezbûrân Hasan Ağa ve Mehmed Temel Efendi’ye altı bin beş yüz guruşa bi’l-vekâle bey‘ ve temlîk ve teslîm eylediğimde onlar dahi ber-vech-i muharrer münâsefeten iştirâ ve temellük ve tesellüm ve mahall-i âhara nakle ta‘ahhüd eylediklerinden sonra semeni olan meblağ-ı merkūm altı bin beş yüz guruşu tamâmen bana def‘ u teslîm ben dahi yedlerinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan mezbûrân Hasan Ağa ve Mehmed Temel Efendi’nin zimmetlerini ibrâ-yı sahîh-i şer‘î ile müvekkilim mezbûr Ebubekir Ağa’ya izâfetle bi’l-vekâle ibrâ vü ıskāt eylediğimde onlar dahi kezâlik mebî‘-i mezkûrun tağrîr ve gabnine müte‘allika da‘vâdan müvekkilim mezbûr Ebubekir Ağa’nın zimmetini ibrâ-yı sahîh-i şer‘î ile ibrâ vü ıskāt ve tarafeynden her birimiz ber-minvâl-i muharrer âharın ibrâsını asâleten ve vekâleten kabûl eyledik, ba‘de’l-yevm âlât-ı gedik-i mezkûrda müvekkilim mezbûr Ebubekir Ağa’nın aslâ ve kat‘â alâka ve medhali kalmayıp mezbûrân Hasan Ağa ve Mehmed Temel Efendi’nin ale’l-iştirâki’s-seviy mülk-i müşterâları ve hakk-ı sırfları olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 24 Cumâdelûlâ sene 1279<br><br>Şuhûdü’l-hâl: Muhzır Süleyman Ağa b. ( ), Muhzır Şakir Ağa b. ( ), Muhzır Mustafa Ağa b. ( ), Muhzır Ahmed Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35888"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35890"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b322"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>