﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 367<br>Hüküm no: 368<br>Orijinal metin no: [56b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hüseyin’in borcunun terekeden ödenmesi</b><br><br>Arzuhâlde mezkûr müteveffâ el-Hâc Mehmed b. İbrahim b. Abdullah’ın sulbî kebîr oğlu ve hasren vârisi olan sâhib-i arzuhâl Hâfız Mustafa Mahkeme-i Bâb’da meclis-i şer‘de Hocazâde Efendi kethüdâsı el-Hâc Hüseyin b. Bayram b. Abdullah nâm müteveffânın verâseti zevcesi Emine Hatun ile kızı Hacer nâm sagīre ve li-ebeveyn karındaşı Mehmed’e münhasıra olduğu şer‘an müte‘ayyen oldukdan sonra mezbûr Mehmed kendiden asâleten ve sagīre-i merkūmenin tarafından dahi vekîl olduğu şer‘an sâbit olmağla vekâleten terâfü‘lerinde babam müteveffâ-yı mezbûr el-Hâc Mehmed’in müteveffâ-yı sânî el-Hâc Hüseyin zimmetinde işbu bir kıt‘a temessük mantûkunca cihet-i havâleden yüz guruşdan bâkī doksan guruş hakkı olup kable’l-edâ babam mezbûr el-Hâc Mehmed fevt olmağla meblağ-ı bâkī-yi mezbûr doksan guruşu müteveffâ-yı sânî el-Hâc Hüseyin tereke-i Hüseyin’in tereke-i vâfiyesinden taleb ederim deyü ba‘de’d-da‘vâ ve’l-inkâr müdde‘î-i merkūm Hâfız Mustafa ber-vech-i muharrer müdde‘âsını Halil b. Hüseyin ve Süleyman b. Abdullah nâm şâhidân-ı mu‘addilân şehâdetleriyle vech-i şer‘î üzere ba‘de’l-isbât ve’l-half mûcebince meblağ-ı bâkī-yi mezbûr doksan guruşu müteveffâ-yı sânî el-Hâc Hüseyin’in tereke-i vâfiyesinden müdde‘î-i merkūm Hâfız Mustafa’ya edâya merkūm Mehmed’e tenbîh olunduğu huzûr-ı âlîlerine i‘lâm olundu, el-emru li-men-lehü’l-emr.<br><br>Fî 17 min-Zilka‘deti’ş-şerîfe sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6583"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6585"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b367"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>