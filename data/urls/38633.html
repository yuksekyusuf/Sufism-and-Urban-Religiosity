﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 239<br>Hüküm no: 253<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafize bt. Abdullah ve Emine bt. Mehmed’in vârislerinden intikal eden menzil hisselerini Hâce Hediyetullah’a satmaları</b><br><br>Menzil mübâya‘ası 3000 guruş<br><br>Medîne-i Üsküdar’a tâbi‘ Estoros karyesi ahâlisinden olup bundan akdem tarîk-i hacc-ı şerîfde vefât eden Ali b. Mehmed b. Abdullah’ın verâseti zevce-i metrûkesi Hafize bt. Abdullah’a ve li-ebeveyn hemşîresi Emine bt. Mehmed nâm hatunlara münhasıra ve mesele-i mîrasları dört sehmden olup sihâm-ı mezbûreden bir sehmi zevcesi mezbûre Hafize Hatun’a ve üç sehmi hemşîresi mezbûre Emine Hatun’a inhisârı tahakkukundan sonra zâtları zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan mezbûretân Hafize ve Emine hatunlar meclis-i şer‘-i şerîf-i enverde kezâlik zâtı mu‘arrefe işbu bâ‘isetü’l-vesîka Hâce Hediyetullah bt. İbrahim nâm hatun mahzarında her biri ikrâr-ı tam ve takrîr-i kelâm edip karye-i mezbûrede vâki‘ etrâf-ı erba‘adan Bostanî Süleyman Ağa ve Ahmed Ağa ve Emine Hatun menzilleri ve tarîk-i âm ile mahdûd ve müştemilât-ı ma‘lûmeyi hâvî bir bâb mülk menzil mûrisimiz müteveffâ-yı mezbûrun hayatında ile’l-vefât yedinde müstakıllen mülkü olup ba‘de vefâtihî ber-tashîh-i mezbûr bize mevrûs olmağla biz menzil-i mezkûru tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mezbûre Hâce Hediyetullah Hatun’a üç bin guruşa bey‘ ü temlik ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr üç bin guruşu müşteriye-i mezbûre bize def‘ ü teslîm biz dahi yedinden bi-kadri’l-hısas tamamen ve kâmilen ahz ü kabz eyledik fîmâ-ba‘d menzil-i mahdûd-ı mezkûr müşteriye-i mezbûre Hâce Hediyetullah Hatun’un mülk-i müşterâsı ve hakk-ı sırfı olup bizim kat‘a alâka ve medhalimiz kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’t-tasdîki’ş-şer‘î mâ-vaka‘a [bi’t-taleb ketb olundu.]<br><br>Fî 21 Ca sene [1]242.<br><br>Şühûdü’l-hâl: İmâm-ı karye-i mezbûre Hafız Mehmed Necib Efendi b. Mustafa, Yahya Ağa b. Hasan, Berber Mehmed Emin Ağa, Müezzin Ali Efendi b. Ömer, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38632"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38634"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>