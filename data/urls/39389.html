﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 123<br>Hüküm no: 97<br>Orijinal metin no: [17b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bursa’daki Sultan Yıldırım Bâyezid Han Evkafı’nın sâbık mütevellîsi Ali Ağa b. Abdülmennân’ın vakıf adına el-Hâc Bostan b. Habib’den aldığı erzâkın bedelinden kalan meblağı ödemesi</b><br><br>Mahmiye-i Bursa sükkânından el-Hâc Bostan b. Habib nâm bevvâb-ı Sultânî tarafından husûs-ı âti’z-zikre vekîl olup vech-i şer‘î üzere vekâleti sâbite olan sulbî oğlu bâ‘isü’l-kitâb İbrahim Bey nâm râcil mahfil-i şer‘-i mutahharada mahmiye-i merkūmede âsûde olan merhûm-ı mağfiret-nişân Sultan Yıldırım Bâyezid Hân tâbe serâhu hazretlerinin imâret-i âmireleri evkāfına sâbıkā mütevellî olan zahrü’l-akrân Ali Ağa b. Abdülmennân nâm zevvâk-ı Sultânî mahzarında bi’l-vekâle takrîr-i kelâm edip müşârun-ileyh Ali Ağa bin yirmi üç senesi Saferü’l-muzafferi’nin gurresinde vakf-ı mezbûra mütevellî olup târih-i mezbûrdan bin yirmi dört senesi Muharremü’l-harâmı’nın nihâyetine gelince babam mezbûr el-Hâc Bostan’dan imâret-i merkūme içün bi’d-defe‘ât elli beş bin akçelik bal ve yağ ve pirinç ve ba‘zı zehâʼir iştirâ edip semeni olan meblâğ-ı mezbûrun otuz bin akçesini edâ edip yirmi beş bin akçesi kalmış idi bi’l-vekâle taleb ederin dedikde gıbbe’s-suâl mezbûr Ali Ağa cevâbında fi’l-vâkı‘ hâl zikr olunan minvâl üzere olmuşdur. Meblağ-ı bâkī yirmi beş bin akçe taraf-ı vakıfdadır ve taraf-ı vakıfda olduğuna yedimde mumza ve mahtûm muhâsebe defteri vardır deyü yedinde olan muhâsebe defterini ibrâz edicek nazar olunup fi’l-hakīka mazmûnu takrîrine mutâbık ve muvâfık bulunmağın sûret-i hâl hıfz-ı makāl içün tahrîr olundu.<br><br>Hurrire fî-evâʼili Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Fahrü’l-müderrisîn Mevlânâ Ahmed Efendi b. Mehmed, Mehmed b. Mustafa, Hasan b. Abdullah, Hüseyin b. Mehmed ve muharriri’l-hurûf Abacızâde Ahmed b. Zeynelabidîn</p>          <br><a title="Önceki sayfa" style="text-decoration:none" href="./ayrmetin.php?idno=39388"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39390"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>