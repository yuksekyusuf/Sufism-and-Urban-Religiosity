﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 881<br>Hüküm no: 1493<br>Orijinal metin no: [125a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mecnun Saraylı Hamlacıoğlu Mehmed Ağa’nın Çengelköyü’ndeki akar çeşme vakfına altmış beş kuruş borcu olduğu</b><br><br>Ma‘rûz<br><br>Mevâdd-ı şer‘iye istimâ‘ı’çün bi’l-iltimâs kıbel-i şer‘den meb‘ûs Mehmed Esad Efendi dâ‘îleri medîne-i Üsküdar’a tâbi‘ Çenger karyesine varup mazbûtü’l-esâmî Müslimîn huzûrlarında akd-i meclis-i şer‘-i şerîf etdikde karye-i mezbûrede vâki‘ mâ-i cârî çeşme mühimmâtı’çün mevkūfe nukūdun mütevellîsi Ali Beşe b. Mustafa nâm kimesne meclis-i ma‘kūd-ı mezkûrda karye-i mezbûre sükkânından Sarayî Hamlacıoğlu Mehmed Ağa b. Halil nâm mecnûnun kıbel-i şer‘den bâ-hüccet-i şer‘iye mansûb vasîsi İmâm Süleyman Efendi b. Abdullah mahzarında bin iki yüz üç senesi Cumâdelâhire’nin on üçüncü günü târihiyle müverrah işbu yedimde olan bir kıt‘a hüccet-i şer‘iye nâtıka olduğu üzere mâl-ı vakf-ı mezbûrdan bundan akdem mütevellîsi olan İsmail Ağa b. Ahmed yedinden mecnûn-ı mezbûr kemâl-i akl ve sıhhatinde istidâne ve kabz ve kendi umûruna sarfla istihlâk eylediği yüz guruş deyni mukābilesinde emlâkinden olup karye-i mezbûrede kâin bir bâb mülk menzilini bi-tarîki’l-istiğlâl bey‘ ve teslîm eyledikden sonra meblağ-ı merkūmun otuz beş guruşunu yedinden ahz ü kabz edip bâkī altmış beş guruşu mecnûn-ı mezbûr zimmetinde kalmağla vasî-i mezbûr Süleyman Efendi’ye teslîme tenbîh olunmak bi’t-tevliye matlûbumdur deyü ba‘de’d-da‘vâ ve’l-istintâk ve’l-inkâr müdde‘î-i mütevellî-i mezbûr ber-vech-i muharrer müdde‘âsını udûlden es-Seyyid el-Hâc Mehmed Said Efendi b. es-Seyyid el-Hâc Halil ve Uzun Ahmed Ağa b. el-Hâc Osman nâm kimesneler şehâdetleriyle vech-i şer‘î üzere muvâcehe-i mezbûr muvâcehesinde isbât etmeğin mûcibiyle meblağ-ı bâkī-i merkūm altmış beş guruşu müdde‘î-i mütevellî-i mezbûr Ali Beşe’ye teslîme vasî-i mezbûr Süleyman Efendi’ye şer‘an tenbîh eylediğini mezbûr dâ‘îleri mahâllinde ba‘de’t-tahrîr ve’l-inhâ huzûr-ı âlilerine i‘lâm olundu.<br><br>Fî 27 min-S sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54517"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54519"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b881"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o974"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>