﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 880<br>Hüküm no: 1080<br>Orijinal metin no: [151a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi b. Mehmed’in tasarrufunda olan vakıf menzilin kullanım hakkını Andelib bt. Abdullah’a devrettiği</b><br><br>Mahmiye-i İstanbul’da Beyceğiz mahallesi ahâlîsinden Ahmed Çelebi b. Mehmed nâm râcil meclis-i şer‘de Andelib Hatun bt. Abdullah tarafından husûs-ı câ’îyi tasdîka vekîl olan iftihârü’l-müderrisîni’l-kirâm Mustafa Efendi mahzarlarında ikrâr ve takrîr-i kelâm edip mahmiye-i merkūmede sâbıkā şeyhülislâm olan merhûm Hüseyin Efendi Vakfı’ndan olup mahalle-i merkūmede vâki‘ bir tarafı vakf-ı mezbûrdan Safâ Hatun tasarrufunda olan menzile ve bir tarafı yine vakf-ı mezbûrdan Piyale b. Abdullah tasarrufunda olan menzile ve bir tarafı mahalle-i merkūme mescid-i şerîfi imâmına meşrûta bahçeye ve bir tarafı tarîk-i âmma müntehî olup icâre-i mu‘accele ve yevmî bir akçe ücret-i mü’eccele ile mutasarrıf olduğum iki bâb fevkānî ve bir bâb tahtânî odaları ve fevkānî bir sofayı ve bi’r-i mâ’ı ve kenîfi ve zât-ı eşcâr-ı müsmire ve gayr-ı müsmire bahçeyi müştemil menzili mütevellîsi fahrü’l-akrân işbu Mehmed Ağa izni ile kırk iki bin beş yüz akçe bedel mukābelesinde müvekkile-i merkūme Andelib Hatun’a ferâğ ve tefvîz olduğu ber-minvâl-i muharrer tefevvüz ve kabûl edip bedel-i ferâğ olan kırk iki bin beş yüz akçeyi yedinden tamamen alıp kabz edip min-ba‘d menzil-i mezbûr müvekkile-i merkūme Andelib Hatun’un hakk-ı müfevvazı olup emsâli mutasarrıf olduğu gibi mutasarrıfe olsun dedikde gıbbe’t-tasdîkı’l-mu‘teber mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin ve’l-işrîn min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: İftihâru’l-müderrisîni’l-kirâm Ârif Mehmed Efendi, Fahrü’l-akrân Mehmed Bey b. Fazlı Paşa, Mehmed Efendi b. Mahmud kâtib-i muhâsebe, Ali Çelebi b. Mehmed kâtib-i muhâsebe, Fahrü’l-akrân Mehmed Ağa, Ahmed Çelebi b. Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=25966"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25968"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b880"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o915"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>