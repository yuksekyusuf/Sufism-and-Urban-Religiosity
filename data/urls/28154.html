﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 136<br>Hüküm no: 129<br>Orijinal metin no: [27a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Ahmed’in cariyesi Mülayim bt. Abdullah’ı azat etmesi</b><br><br>Husûs-ı âti’l-beyânın mahallinde tahrîr iltimâs olunmağın savb-ı şer‘-i şerîfden Mevlânâ Abdurrahim b. Hüseyin Efendi irsâl olunup ol dahi Mehmed Efendi b. Ahmed nâm kimesnenin mahmiye-i İstanbul’da Zeyrek mahallesinde sâkin olduğu menziline varıp zeyl-i kitâbda muharrerü’l-esâmî olan müslimîn huzûrlarında akd-i meclis-i şer‘-i mübîn eyledikde mezbûr Mehmed Efendi’nin karındaşı ve tarafından husûs-ı âti’l-beyâna vekîl olduğu İbrahim Efendi b. Mehmed Efendi ve Hasan Efendi b. Mehmed Efendi şehâdetleriyle şer‘an sâbit olan Ali Efendi meclis-i ma‘kūd-ı mezbûrda ikrâr ve takrîr-i kelâm edip müvekkilim mezbûr Mehmed Efendi kendüye rıkkıyyetini mu‘terife olan işbu orta boylu, sarı, elâ gözlü ve sarı açık kaşlı Rusiyyetü’l-asl bâ‘isetü hâze’l-kitâb Mülayim bt. Abdullah nâm câriyesini târih-i kitâbdan bir sene mukaddem hasbeten lillâhi’l-meliki’l-hallâk ve taleben li-merzâti’r-rezzâk mâlımdan tahrîr ve i‘tâk ve zümre-i harâir-i asliyyâta idrâc ve ilhâk eyledi, ba‘de’l-yevm mevsûfe-i mezbûre Mülayim târih-i mezbûrdan berü sâir harâir-i asliyyât gibi hür olup üzerinde müvekkilim mezbûr Mehmed Efendi’nin velâ-yı şer‘îden gayrı hakkı bâkī kalmadı dedikde vâki‘-i hâli mevlânâ-yı mezbûr mahallinde tahrîr ve ma‘an irsâl olunan el-Hâc Ali b. Abdullah ile meclis-i şer‘a gelip alâ vukū‘ihî inhâ ve takrîr etmeğin mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâdis aşer min-Muharremi’l-harâm li-sene mi’e ve elf.<br><br>Şuhûdü’l-hâl: Fahrü’l-müderrisîn Abdullah Efendi, Abdülkadir Efendi el-İmâm, Fahrü’l-müderrisîn Hüseyin Efendi, el-Hâc Abdi, İshak Çelebi b. el-Hâc Abdi, Osman Efendi b. Mehmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=28153"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28155"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o373"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>