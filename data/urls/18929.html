﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 287<br>Hüküm no: 449<br>Orijinal metin no: [103a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Erkek çocuklar gibi kız çocuklarına da dükkan ve mahzenlerin miras bırakılabileceği, evlat yoksa mülklerin vakıflara devri</b><br><br>Hâzihî sûretün mutâbıkatün li aslihâ’l-hatîr. Ketebehü’l-abdü’l-fakīr Mehmed b. Mustafa el-müvellâ bi medîneti Kostantıniyyeti mahmiye hilâfeten akzâ kuzâti’l-müslimîn ve evlâ vülâti’l-muvahhidîn, ma‘denü’l-fazli ve’l-yakīn. Vâris-i ulûmü’l-enbiyâ’i ve’l-mürselîn. Hüccetü’l-hakkı ale’l-halki ecma‘în, el-muhtas bi mezîdi inâyeti’l-meliki’l-mu‘în. Mevlâna’l-hâkimi bi mahrûse-i İstanbul -dâmet fezâilühû- tevkī‘-i refî‘-i hümâyûnum vâsıl olucak ma‘lûm ola ki mahrûse-i İstanbul’da vâki‘ olan erbâb-ı hıref ve ahâlî-i dekâkîn Âsitâne-i sa‘âdetime gelip bundan akdem kendi malları ile dekâkîn ve mehâzin binâ edip veyâhud akçeleri ile satın alıp vefât ettiklerinde oğullarına ve kızlarına intikāl edip eytâma sebeb-i ma‘âş olurdu ba‘dehû kızlara dükkân ve mahzen verilmeye deyû mütevellîlere ahkâm-ı şerîfe verilmekle hâl-i hayâtlarında mülklerin ve dekâkîn ve mehâzin verenler vefât ettiklerinde yetîmleri şiddet-i ihtiyâcla muhtâce ve zelîle oldukların bildirip kızlarına dahi vermek bâbında istid‘â-yı inâyet ettiklerinde dokuz yüz yetmiş sekiz Cumâdelûlâsı’nın sekizinci gününde kızlarına dahi verilmek için hükm-i hümâyûn verildiğini bildirip tecdîd-i hükm-i şerîfim taleb eylemeğin buyurdum ki hükm-i şerîf-i vâcibü’l-etbâ‘ım vusûl buldukda emrim üzre eğer Ayasofya’dan ve sâir ecdâd-ı izâmım enârallâhu bürhânehum evkāfıdır ve eğer sâir evkāfa müte‘allik dekâkîn ve mehâzin ve kârgir binâ ve gayrıdır, onun gibi müste’cirleri vefât eylediklerinde oğullarına ve kızlarına icâre-i mu‘ayyene ile icâre ile verdirip mütevellîleri ol bâbda dahl ve ta‘arruz ettirmeyip müste’cirlerden fevt olup evlâdı kalmayanların dekâkîn ve mehâzin ve sâir evkāfa müte‘allik yerleri muktezâ-yı şer‘-i şerîf üzre vakıf tarafından zabt ve kabz ettirip şer‘-i şerîfe muhâlif hâricden kimesneye dahl ettirmiyesin ve bu emr-i şerîfimi sicill-i mahfûza kayd ettikden sonra ellerinde ibkā eyliyesin ki dâimâ mazmûn-ı hümâyûn ile amel oluna. Şöyle bilesin, alâmet-i şerîfe i‘timâd kılasın. Tahrîren fî evâsıtı şehri Cumâdelûlâ sene hams ve semânîn ve tis‘a mi’e. Be makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=18928"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18930"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>