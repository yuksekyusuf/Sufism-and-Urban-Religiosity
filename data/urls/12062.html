﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 195<br>Hüküm no: 144<br>Orijinal metin no: [95-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Hafız Mustafa Cemal Efendi ile Hafız Ahmed Efendi’nin sahip oldukları vakıf cihetlerine ait işler için Mahmud Aziz Efendi’yi vekil tayin ettikleri</b><br><br><<Nasb-ı vekîl, İbrahim<br><br>Numara: 158, 40 guruş<br><br>Kaydı terkīn olunmuşdur. Fî 20 Ramazan<br><br>Üsküdar’a muzâfe Eren karyesinde Sahrâ-yı Cedîd’de vâki‘ câmi‘-i şerîfin bâ-berât-ı âlî imâmı es-Seyyid Hafız Ahmed Efendi b. Eyüb li-ebeveyn er karındaşı İstanbul’da Balat kurbünde el-Hâc İsa mahallesinde sâkin es-Seyyid Hafız Mustafa Cemal Efendi hâzır olduğu hâlde Galata’ya muzâfe İstinye nâhiyesine tâbi‘ Yeniköy’de Osman Reis mahallesinde sâkin işbu bâ‘isü’l-kitâb Mahmud Aziz Efendi b. Ali mahzarında ikrâr-ı tam ve takrîr-i kelâm edüp Nezâret-i Evkāf-ı hümâyûna mülhak evkāfdan zikr olunan Balat nezdinde vâki‘ Ferruh Kethudâ Câmi‘-i şerîf ve Zâviyesi Vakfı’ndan almak üzere yevmî sekiz akçe vazîfe ile cibâyet-i musakkafât ciheti benim ve yine vakf-ı mezbûrdan almak üzere yevmî beş akçe vazîfe ile câbî enderûn ve bîrûn ciheti dahi hâl-i sıgārında tarafından ben bi’n-niyâbe edâ-yı hizmet etmek üzere karındaşım hâzır-ı mezbûr es-Seyyid Hafız Mustafa Cemal’in başka başka berât-ı âlî ile el-yevm uhdemizde olup ancak vakf-ı mezbûrun mütevellîsi Ahmed Sâbit Efendi b. Mehmed Tâhir vakf-ı mezkûr müsakkafât ve müstegallâtının icârâtı hakkında benim ile karındaşım hâzır-ı mezbûrdan da‘vâya tesaddî etmekle mütevellî-i mûmâ-ileyh ile husûmete ve red ve cevâba ve vakf-ı mezbûrun eyâdî‘i müstecirlerinden müterâkim icârâtını tahsîl ile mütevellî-i mûmâ-ileyhe i‘tâya ve mütevellî-i mûmâ-ileyh ile beynimizde olan muhâsebemizi rü’yete ve lede’l-iktizâ sulh ve ibrâya ve husûs-ı mezkûr mütevakkıf olduğu umûrun küllîsine karındaşım hâzır-ı mezbûr ile ma‘an tarafımızdan mûmâ-ileyh Mahmud Aziz Efendi’yi vekâlet-i mutlaka-i sahîha-i şer‘iye ile vekîl nasb ü ta‘yîn eylediğimizde ol dahi vekâlet-i mezkûreyi kabûl eyledikde mukırr-ı mezbûrun bi’l-cümle takrîr-i meşrûhunu karındaşım hâzır-ı mezbûr es-Seyyid Hafız Mustafa Cemal Efendi ile mezbûr Mahmud Aziz Efendi’den her biri tasdîk etmeğin mâ-vaka‘a bi’t-taleb ketb olundu.<br><br>Fî 20 Safer sene [1]301<br><br>Şühûdü’l-hâl: Muhzır Ömer Ağa b. Abdulkadir, Muhzır Mehmed Ağa b. Mustafa ve gayruhum.>></p>          <br><a title="Önceki sayfa" style="text-decoration:none" href="./ayrmetin.php?idno=12061"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12063"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b195"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>