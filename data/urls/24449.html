﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 256<br>Hüküm no: 344<br>Orijinal metin no: [38b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hoca Hayreddin vakfı vergileri mültezimi Mahmud Çelebi b. Derviş’in zimmetindeki paranın kefîli Ali Çelebi b. Şeyh Bâli’den tahsil edilmesi</b><br><br>Merhûm Hoca Hayreddin vakfına berât-ı pâdişâhî ile mütevellî olan râfi‘ü’l-kitâb Hüseyin Bey b. Abdullah meclis-i şer‘-i şerîfde, Ali Çelebi b. eş-Şeyh Bâli muvâcehesinde takrîr-i da‘vâ edip, bundan akdem vefât eden Mahmud Çelebi b. Derviş’e vakf-ı mezbûrun kurâsından Vize kazâsına tâbi‘ Ahmed Beylü nâm karye ve Urla kazâsına tâbi‘ Kara Yusuflu nâm karyelerin vakf-ı mezbûra âid olan a‘şâr-ı şer‘iyye ve rüsûm-ı örfiyye ve cürm ü cinâyet ve bâd-ı hevâsına bin yirmi beş senesi Martı ibtidâsından sene tamamına değin, hayâtı [hayât-ı] hâlinde yetmiş bin akçeye der-uhde ettiğimden sonra, meblağ-ı merkūmun otuz beş bin akçesine ber vech-i peşîn hâl-i hayâtında merkūm Mahmud Çelebi yedinden kabz edip, şer‘an zimmetine lâzım gelen meblağ-ı bâkī yirmi dokuz bin beş yüz akçeye mersûm Ali Çelebi emir ve kabûlü hâviye kefâletle kefîl olmuş idi. Lâkin meblağ-ı merkūm yirmi dokuz bin beş yüz akçenin dahi yirmi dört bin akçesine mezbûr Mahmud Çelebi yedinden kable’l-vefât istîfâ ve kabz etdim. Meblağ-ı bâkī beş bin beş yüz akçeyi kefâleti hasebiyle mersûm Ali Çelebi’den taleb ederim dedikde, gıbbe’s-suâl mersûm Ali kefâlet-i mezbûreyi ikrâr edip, lâkin hâl-i hayâtında meblağ-ı merkūm yirmi dokuz bin beş yüz akçeyi mersûm Mahmud Çelebi müdde‘î-i merkūma bi’t-tamâm edâ etmişdir deyip, mezkûr Hüseyin Bey yirmi dört bin akçeden ziyâde aldığını inkâr edicek, merkūm Ali Çelebi’den sıdk-ı makāline beyyine taleb olundukda, ityân-ı beyyineden âciz olup, mezbûr Hüseyin Bey meblağ-ı merkūmu bi’t-tamâm istîfâ etmediğine yemîn teklîf olundukda, alâ vefk-i mes’ûlihî yemîn billâhi’l-aliyyi’l-azîm etmeğin, mûcebiyle hükm olunup, mâ vaka‘a gıbbe’t-taleb ketb olundu. Tahrîren fî evâhiri Cemâziyelevvel min şuhûri sene seb‘a ve ışrîn ve elf. Şuhûd[ü’l-hâl]: Murad b. Mehmed, Mehmed b. Ahmed, Hüseyin b. Cafer, Ahmed b. Ömer.</p>          <br><a title="Önceki sayfa" style="text-decoration:none" href="./ayrmetin.php?idno=24448"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24450"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>