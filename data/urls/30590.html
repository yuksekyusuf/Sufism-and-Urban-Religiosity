﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 141<br>Hüküm no: 131<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Börekçi Sarı Mehmed’in kendi evine kattığı arsaların sahiplerine iadesi ve kapattığı yolun tekrar açılması</b><br><br>Ma‘rûz<br><br>Nezâret-i hazret-i şeyhülislâm-ı -sellemehü’s-selâm-da âsûde Yahya Paşa Vakfı’ndan istimâ‘ına emr-i âlîleriyle me’zûn olduğumuz zikri âtî menzil arsasına mutasarrıf olan sâhib-i arzuhâl Hâfız Mehmed Emin Efendi b. Hüseyin meclis-i şer‘de derûn-ı arzuhâlde ismi mezkûr Börekçi Sarı Mehmed muvâcehesinde İslâmbol’da Küçükmustafapaşa kurbündeki Molla Hüsrev mahallesinde vâki‘ vakf-ı mezbûrda ma‘lûmü’l-hudûd hâlâ bi’l-icâreteyn taht-ı tasarrufumda olan bir bâb muhterik menzil arsasının sokak kapısı ittisâlinde mezbûr Sarı Mehmed’in vakf-ı merkûmdan mutasarrıf olduğu menzil mukâbilinde Âişe ve Ümmügülsüm Hatunlar ferâğından re’y-i mütevellî ile hayâtında tasarrufu olan arsaları menzil-i mezbûru havlusuna idhâl ve menzil-i mezbûr ile arsateyn-i merkûmeteyn beyninde mürûr eylediğimiz arzen iki buçuk zirâ‘ târik-i nâfiz-i kadîmi dahî menzil derûnuna idrâc ile sedd ü bend ve hakk-ı mürûrlarımızı kat‘ etmekle tarîk-i merkûm kadîmi üzere küşâd olunmak matlûbumdur deyü eylediği da‘vâsını bundan akdem imtisâlen li-emri’l-âlî kıbel-i şer‘den me’zûnen mürsel keşf nâ’ibi Şükrullah Efendi ve hâssa mi‘mârı hulefâlarından Ali Reşid ve Ahmed Halîfeler ile vakf-ı merkûm mütevellîsi Mehmed Said b. Mehmed Emin hâzır olduğu hâlde keşf ve mu‘ayene eyledikleri meclis-i ma‘kûd-ı mezbûr Sarı Mehmed inkâr etmekle müdde‘î-i mezbûr ber-vech-i muharrer müdde‘âsını mahalle-i mezbûre ahâlîsinden kapıları tarîk-i âhara küşâde ve tarîk-i mezbûre ihtiyâçları olmayan udûlden Bürüncü Halil ve Ebubekir b. Mehmed ve es-Seyyid Hasan Odabaşı vesâ’ir mazbûtü’l-esâmî Müslimîn şehâdetleriyle mahallinde vech-i şer‘î üzre mezbûr Sarı Mehmed’in muvâcehesinde isbât eylediğini meclis-i şer‘a ba‘de’l-inhâ mûcebiyle mezbûr Sarı Mehmed’in menzil-i mezkûru ile mukâbilinde olan arsa-i merkûmeler beyninde sed eylediği tarîk-i mezbûrun vaz‘-ı kadîmi üzre küşâdına mezbûr Sarı Mehmed’e tenbîh olunduğu huzûr-ı âlîlerine [i‘lâm] olundu.<br><br>Fî 28 B. sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30589"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30591"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o313"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>