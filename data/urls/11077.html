﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 472<br>Hüküm no: 534<br>Orijinal metin no: [77b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Evhaddin mahallesinden on üç yaşındaki Zeyneb bt. Mehmed’in ücreti karşılığında Saliha bt. Süleyman’ın evinde çalıştığı</b><br><br>Ecr-i mislinden ibrâ ve tekrar îcâr ve istîcâr<br><br>Mahmiye-i İslâmbol’da el-Hâc Evhaddin mahallesinde sâkine takrîben on üç yaşında olup cüssesinin dahi bulûğa tahammülü olmağla rü’yet-i dem-i hayzla bulûğunu mu‘terife ve zâtı zeyl-i sahîfede mektûbü’l-esâmî Müslimîn ta‘rîfleriyle mu‘arrefe olan Zeyneb bt. Mehmed nâm bikr-i bâliğa meclis-i şer‘-i şerîf-i enverde kezâlik zâtı Müslimûn-ı merkūmûn ta‘rîfleriyle mu‘arrefe olan işbu bâ‘isetü’l-kitâb Saliha bt. Süleyman nâm hatun mahzarında ikrâr ve takrîr-i kelâm edip bundan akdem mezbûre Saliha Hatun beni merhameten yanına alıp ba‘zı menzili hizmetinde istihdâm etmekle benim dahi târih-i kitâba gelince bir sene mezbûre Saliha Hatun’a hizmetim sebk etmiş idi. El-hâletü hâzihî müddet-i mezkûrede sebk eden hizmetimin ecr-i misline müte‘allika âmme-i de‘âvîden mezbûre Saliha Hatun ile zevci işbu hâzır bi’l-meclis Ahmed Beşe b. Mahmud’dan her birinin zimmetlerini ibrâ ve ıskāt eylediğimde onlar dahi ibrâmı kabûl eylediklerinden sonra ben yine mezbûre Saliha Hatun’un menzilinde hizmet etmek içün târih-i kitâbdan küllü yevm dörder para ücret tesmiyesiyle nefsimi mezbûre Saliha Hatun’a îcâr ve teslîm ve ücret-i müsemmâ-yı mezkûremi benim nafaka ve kisveme harc ü sarfa mezbûre Saliha Hatun’a emr ve tarafımdan mezbûreyi tevkîl eylediğimde ol dahi ber-vech-i muharrer istîcâr ve tesellüm ve kabûl ve harc u sarfa ta‘ahhüd eyledi dediğini mezbûre Saliha Hatun tasdîk etmeğin mâ-vaka‘a.<br><br>Fî 25 min-C sene 1197<br><br>Şühûdü’l-hâl: Mustafa Efendi b. Halil imâm vekîli, Müezzin Ömer Efendi b. Osman, Nimetullah b. Mustafa, el-Hâc Ahmed Ağa b. Hasan, Hasan b. Mehmed, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=11076"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11078"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b472"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>