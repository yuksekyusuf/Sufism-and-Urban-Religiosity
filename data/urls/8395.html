﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 385<br>Hüküm no: 584<br>Orijinal metin no: [78b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medineli Müftüzade Muhammed el-Hâdî Efendi’nin Şerife Fâtıma Hatun’a olan borcunu ödemesi</b><br><br>90,5 guruş hüküm<br><br>Ma‘rûz<br><br>İstanbul’da Şeyh Ebulvefâ kurbünde Dârülhadîs mahallesi ahâlîsinden olup bin iki yüz kırk dokuz senesi hilâlinde hacc-ı şerîfden gelir iken esnâ-i râhda vefât eden Haffâf el-Hâc Veliyyüddin b. el-merhûm Ferâizî Yusuf Efendi b. Abdullah’ın vâlidesi ve hasran vârisesi idiği bi’l-ihbâr zâhir olan sâhibe-i arzuhâl mu‘arrefetü’z-zât Şerife Fâtıma bt. Mehmed Mesud nâm hatun İstanbul Bâb Mahkemesi’nde meclis-i şer‘-i münîrde Medîne-i Münevvere ahâlîsinden derûn-ı arzuhâlde mezkûrü’l-ism Müftîzâde Muhammed el-Hâdî Efendi b. Muhammed b. el-Abidin tarafından husûs-ı âti’l-beyânda vekîl olduğu Anadolu kuzâtından es-Seyyid Osman Efendi b. Ali ve Ahmed Ağa b. Mehmed şehâdetleriyle ber-nehc-i şer‘î sâbit olan el-Hâc Mehmed Emin b. el-Hâc Mustafa nâm kimesne muvâcehesinde mûrisim oğlum müteveffâ-yı mezbûr el-Hâc Veliyyüddin’in müvekkil-i mûmâ-ileyh Muhammed el-Hâdî Efendi zimmetinde hayatında mâlından ve yedinden iştirâ ve kabz eylediği aded ve fiâtı beynlerinde ma‘lûm haffâf emti‘ası esmânından üç yüz guruş alacak hakkı olmağla meblağ-ı mezkûru kable’l-ahz ve’l-istîfâ fevt ve meblağ-ı mezkûr ancak bana mevrûs olmağın meblağ-ı mezkûru müvekkil-i mûmâ-ileyhe izâfetle vekîl-i merkūmdan bi’l-verâse hâlâ taleb ederim deyü ba‘de’d-da‘vâ ve’s-suâl vekîl-i mezbûr dahi cevâbında müvekkilim mûmâ-ileyhin müdde‘iyye-i mezbûrenin mûrisi müteveffâ-yı mezbûra hayatında cihet-i merkūmeden ancak doksan buçuk guruş deyni olduğunu bi’l-vekâle ikrâr ziyâde iki yüz dokuz buçuk guruş müdde‘âsını ba‘de’l-inkâr müdde‘iyye-i mezbûre Şerife Fâtıma Hatun ber-minvâl-i muharrer ziyâde müdde‘âsına ikāmet-i beyyineden ızhâr-ı acz ile müvekkil-i mûmâ-ileyhi istihlâf ettikde kıbel-i şer‘den bi’l-iltimâs me’zûnen mürsel Kâtib Mehmed Selim Efendi’nin müvekkil-i mûmâ-ileyhin sâkin olduğu İstanbul’da Şeyh Ebulvefâ kurbünde Mollahüsrev mahallesinde kâin menzilinde huzûr-ı Müslimînde akdeylediği meclis-i şer‘de müdde‘iyye-i mezbûre muvâcehesinde müvekkil-i merkūm Mehmed el-Hâdî Efendi’ye ziyâde iki yüz dokuz buçuk guruş husûsunda vech-i şer‘î üzere yemîn verdiğini ma‘an meb‘ûs ümenâ-i şer‘le meclis-i şer‘a gelip inhâ ve takrîr etmeğin mûcebince müdde‘iyye-i mezbûre Şerife Fâtıma Hatun ber-vech-i muharrer ziyâde iki yüz dokuz buçuk guruş müdde‘âsıyla müvekkil-i mezbûr Mehmed el-Hâdî Efendi’ye bilâ-beyyine mu‘ârazadan ba‘de’l-men‘ vekîl-i mezbûr el-Hâc Mehmed Emin’in sâlifü’l-beyân ikrâr u i‘tirâfıyla lâzım gelen meblağ-ı mezkûr doksan buçuk guruşu müdde‘iyye-i mezbûre Şerife Fâtıma Hatun’a edâ ve teslîmiyle müvekkil-i mûmâ-ileyhe izâfetle vekîl-i mezbûr el-Hâc Mehmed Emin ilzâm olunduğu huzûr-ı [âlîlerine i‘lâm olundu]<br><br>Fî 20 S <<sene 1255>> sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8394"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8396"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b385"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o392"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>