﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 470<br>Hüküm no: 473<br>Orijinal metin no: [87b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Firar eden Tütüncü Lazoğlu Kara Lambo’nun satılıp bedelinin yed-i emine teslim edilen dükkânındaki eşyaların listesi</b><br><br>Defter-i mefkūd<br><br>Tütüncü<br><br>İstanbul’da Kalpakçılarbaşı’nda Yolgeçen hanı ittisâlinde kâin bir bâb tütüncü dükkânında müşâhereten müstecir olan Tütüncü Erzurumlu Lazoğlu Kara Lambo zimmî şehr-i sâbık Zilka‘detü’ş-şerîfesi evâhirinde dükkân-ı mezkûru mukaffelen terk ve ta‘tîl birle diyâr-ı âhara firâr ve gaybet-i münkatı‘a ile gāib ve mefkūd olmağla dükkân-ı mezkûr ma‘rifet-i şer‘le küşâd ve derûnunda zuhûr edip mütesâri‘ü’l-fesâd olan eşyâsı tahrîr ve semen-i misilleriyle âhara bey‘ olunup esmânı mefkūd-ı mersûmun hâli mütebeyyin oluncaya değin yed-i emîne vaz‘ olunup dükkân-ı mezkûr derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûme kendiye teslîm olunmasını âlât-ı gedik-i mezkûrun müstakıllen mâliki hâlâ Reisler Kethüdâsı İbrahim Ağa b. Abdi bâ-arzuhâl istid‘â etmekle ol bâbda sâdır olan fermân-ı âlîlerine imtisâlen savb-ı şer‘-i enverden irsâl olunan Kâtib es-Seyyid Hüseyin Rıza Efendi ve ma‘an meb‘ûs ümenâ-i şer‘den Çukadâr Mehmed Ağa b. Hasan ve Muhzır Bandırmalı Hüseyin Çelebi b. Osman ile dükkân-ı mezkûra varıp esnâf-ı mezkûrenin kethüdâ vekîli es-Seyyid Mehmed Ağa b. Halil ve Yiğitbaşı Hafız Ahmed Ağa b. Halil ve Gedikpaşa köşe ustası Ahmed Aziz Efendi b. el-Hâc Mehmed Emin nâm kimesneler ile dükkân-ı mezkûrun kuflü feth ü küşâd ve derûnunda mevcûde olmağla mefkūd-ı mesfûrun hâli mütebeyyin oluncaya değin hıfza emîn ve mu‘temed ve müstakīm idiği bi’l-ihbâr zâhir olup kıbel-i şer‘den kayyım nasb olunan duhân tüccârından es-Seyyid Hasan Efendi b. el-Hâc Hüseyin nâm kimesnenin ma‘rifeti ve ma‘rifet-i şer‘le bey‘ olunan eşyânın defteridir ki ber-vech-i âtî zikr olunur.<br><br>Fi’l-yevmi’s-sâbi‘ aşer min-Zilhicceti’ş-şerîfe li-sene seb‘a ve erba‘în ve mi’eteyn ve elf.<br><br>Duhân-ı kenevir boğça 6 aded, fî 120 para 30 kıyye 90 guruş Duhân-ı Bafra 128 kıyye, fî 110 para 352 guruş Duhân-ı Pürsıçan 45 kıyye, fî 100 para 112,5 guruş Duhân-ı Pedriç 119 kıyye, fî 60 para 178,5 guruş Duhân-ı Demirli 50 kıyye, fî 80 para 100 guruş Kıyılmış ve bir mikdâr perâkende duhân 15 kıyye, fî 60 para 15 guruş Duhân havanı ve satır ve bir aded sitil-i yemenî? 32 guruş<br><br>Cem‘an yekûn<br><br>Guruş Yalnız sekiz yüz seksen guruşdur 880 Dellâliye ve kantariye 17,5 862,5 21,5 841<br><br>Sahhu’l-bâkī: 841 guruş. Yalnız sekiz yüz <<seksen>> kırk bir guruşdur.<br><br>Sahhu’l-bâkī-i merkūm sekiz yüz kırk bir guruş bir kutu derûnuna vaz‘ ve temhîr olunup kayyım-ı mezbûr es-Seyyid Hasan Efendi’nin izni ve Muhzır Molla Mustafa b. Hüseyin’in yediyle li-ecli’l-hıfz Sandal bezzâzistânına vaz‘ olunduğu işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=34650"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34652"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b470"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o476"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>