﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 248<br>Hüküm no: 188<br>Orijinal metin no: [63a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Sinan’ın vakfiyesi</b><br><br>Mâ fîhi min-asli’l-vakfi ve’ş-şürûti cerâ ındî ale’n-nesakı’l-muharreri’l-mebsût fe-hakemtü bi-sıhhatihî ve lüzûmihî fî-husûsihî ve umûmihî âlimen bi’l-hılâfi’l-cârî beyne’l-eimmeti’l-eşrâf ketebehü’l-fakīr ileyhi sübhânehû Hasan b. Musa el-Kassâmü’l-askerî -ufiye anhümâ-<br><br>Sebete mazmûnu hâzihi’l-vesîka ındî ale’l-hasmi’ş-şer‘î bi-şehâdeti Mehmed Reis b. Nuh ve Süleyman Reis b. Ahmed harrerehü’l-fakīr Şa‘bân b. Hanefî el-müvellâ bi-mahkemeti Kasımpaşa hılâfeten -ufiye anhümâ-<br><br>Elhamdü li-men lehü’l-hamdü ve’s-senâü ve’s-salâtü alâ-nebiyyihî Muhammedin eşrafü’l-verâ ve alâ-âlihî ve sahbihî nücûmi’l-hedyi, ammâ ba‘d. İşbu mazmûnunda vakıf ikrârından bahseden hüccet-i sahîha-i şer‘iyye ve vesîka-i sarîha-i mer‘iyyedir. Sâhibü’l-hayrât ve’l-hasenât Ali b. Sinan insanın yediklerinin onu ifnâ ettiğini, tasadduk ettiklerinin ibkā ettiğini idrâk ettiğinde meclis-i şer‘a hâzır olup işbu vakıf ikrârının kendisinden sudûruna kadar mâliki olduğu ve taht-ı tasarrufunda bulundurduğu, hâric-i mahmiye-i Galata’da vâki‘ Kasımpaşa kasabası mahallâtından Seyyid Ali Çelebi mahallesinde kâin, ulvî ve süflî birer bâb hâneyi, tahtânî iki bâb hâneyi müştemil bahçeyi, kenîfi ve su kuyusunu hâvî, hudûdu bir tarafından vâkıf-ı mezbûr vakfı ile, bir tarafından Müslüman kabristanı ile, iki taraftan da tarîk-ı âm ve vâdi ile mahdûd bulunan cemî‘ menzilini cümle tevâbi‘ ve levâhıkı ve kâffe-i menâfi‘ ve merâfıkı ile niyet-i sâfiye ve taviyet-i vâfiye üzere habsedip vakfettiğini ikrâr ve i‘tirâf eyledi. Menzil-i mezbûrda süknâyı mâdâm ki hayâtda ola evvelâ nefs-i nefîsesine, sonra evlâd-ı evlâd-ı evlâdına, ba‘de’l-inkırâz Medîne-i münevvere fukarâsına şart etti… Hâl bu minvâl üzere iken vâkıf-ı mezkûr vakf-ı akār İmâm-ı A‘zam Hazret-i Ebû Hanîfe-i Kûfî hazretleri yanında lâzım değildir diyerek vakfiyyetten rücû‘ edip menzil-i mezkûrun silk-i mülküne idhâlini talep ve mütevellî-yi mezkûrdan istirdâd eyledi. Mütevellî redden imtinâ‘ edince hâkim-i muvakki‘ü’l-kitâb huzûrunda murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr, bey‘i, hibesi ve îrâsı câiz olmayacak şekilde, müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ semi‘ahû fe-innemâ ismühû ale’llezîne yübeddilûnehû inna’llâhe semî‘un alîm ve ecrü’l-vâkıf ale’l-hayyi’l-cevâdi’l-kerîm.<br><br>Cerâ zâlike ve hurrire fî-evâili Şevvâli’l-mükerrem li-sene selâse aşara ve elf.<br><br>Şühûdü’l-hâl: Mehmed b. Ramazan, Nasuh b. Ali, Mustafa b. Süleyman, Hüseyin Çavuş b. Abdullah, Süleyman b. Reîs-i sultânî, Hüseyin [b.] Abdullah en-neccâr, Yusuf b. Ali, Ali Reis b. Ahmed, Mehmed Reis b. Nuh, Haydar b. Abdullah el-müezzin, Mustafa b. Abdullah, Yusuf Bey b. Ferhad el-kâtib, Hasan b. Abdullah, Sinan Efendi b. Ahmed ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=11518"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11520"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o764"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>