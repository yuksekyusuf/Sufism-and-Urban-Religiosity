﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 181<br>Hüküm no: 174<br>Orijinal metin no: [35a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı İsmail ve amca oğlu Seyyid Mustafa’nın arsa ve tarlalarını satmaları</b><br><br>Arsa ve tarla ferâğı, 600 guruş<br><br>Vilâyet-i Anadolu’da Kangrı (Çankırı) sancağında Çerkeş kazâsına tâbi‘ Boğaz nâhiyesine muzâfe Çördük karyesi ahâlisinden olup mahmiye-i İstanbul’da Zeyrek kurbünde Şah Huban Hatun mahallesinde sâkineler el-Hâc İsmail b. es-Seyyid Mehmed ile ammisi oğlu es-Seyyid Mustafa b. el-Hâc Abdulkadir meclis-i şer‘-i şerîf-i enverde yine karye-i mezbûre ahâlisinden işbu bâ‘isü’l-vesîka Hasan b. Mehmed mahzarında ikrâr-ı tam ve takrîr-i kelâm edip akd-i âti’z-zikrin sudûruna değin yedimizde ale’l-iştirâk mülk ve hakkımız olup karye-i mezbûrede vâki‘ lede’l-ahâli ve’l-cîrân ma‘lûmü’l-hudûd bir bâb menzil arsamızı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūm Hasan Ağa’ya elli guruşa bey‘ ü temlik ve yine karye-i mezbûre civârında vâki‘ ale’l-iştirâk bâ-tapu taht-ı tasarrufumuzda olan ma‘lûmü’l-hudûd yirmi iki kıt‘a tarla ve bir mikdâr arazimizi dahi beş yüz elli guruş bedel mukābelesinde bâ-re’y-i sâhib-i arz yine merkūm Hasan Ağa’ya ferâğ ve tefvîz ve her birini mahâllinde zabt ve tasarrufa tarafımızdan merkūmu taslît eylediğimizde ol dahi ber-vech-i muharrer iştirâ ve temellük ve tefevvüz ve kabûl eyledikden sonra semen ve bedel cem‘an altı yüz guruşu müşteri-yi merkūm bize def‘ ü teslîm biz dahi yedinden tamamen ahz ü kabz eyledik, fîmâ-ba‘d arsa-i mezkûr merkūm Hasan Ağa’nın mülk-i müşterâsı ve hakk-ı sırfı vezikr olunan yirmi iki kıt‘a tarla ve arâzi dahi dâhil-i havza-i tasarrufu olup bizim kat‘a alâka ve medhalim kalmamağla mebî‘-i mezkûrun tağrîr ve gabnine ve ferâğ-ı mezkûrun adem-i sıhhatine müte‘allika da‘vâdan her birimiz âharın zimmetini ibrâ-yı âmm-ı sahîh-i şer‘î ile ibrâ ve iskāt eyleyip ve her birimiz ber-vech-i muharrer âharın ibrâsını kabûl eyledik dediklerinde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 19 R sene [1]242<br><br>Şühûdü’l-hâl: Ahmed b. Ali, es-Seyyid Hasan b. Ali, el-Hâc Yahya b. Osman, el-Hâc Hasan Efendi b. Hasan, Ahmed b. Mehmed, Ahmed b. Ahmed, Muhzır Ali Çelebi, Muhzır Hüseyin Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38553"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38555"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>