﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 229<br>Hüküm no: 322<br>Orijinal metin no: [31a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yusuf b. Abdullah’ın, hür Fatma bt. Abdullah’ı cariye gibi sattığı</b><br><br>Oldur ki İstanbul’da Ayasofya yanında sâkin olup sipâhi oğlanlarından Memişah nâm kimesne Üsküdar’da Kefçe mahallesinde sâkin Yusuf b. Abdullah nâm kazzâzın evine Fâtıma bt. Abdullah nâm hâtun câriyem deyu getirip ba‘dehû hürretü’l-asl olması istimâ‘ olunmağın mahalle halkı mezbûr Memişah’dan istifsâr ettikde gâh câriyemdir gâh nikâhlımdır deyu halt-ı kelâm edip ba‘dehû Memişah’dan gittikde kazzâz eliyle Bursa’ya satıldı deyu istimâ‘ olunup ehl-i mahalle mezbûr kazzâzı meclis-i şer‘a getirip istifsâr olundukda Memişah dahi İstanbul’dadır varıp getireyim deyip nice gün gâ’ib olup ba‘dehû câriyeyi Bursa’dan getirmiş dediklerinde meclis-i şer‘-i şerîfe mezbûr Kazzâz Yusuf ile mezbûre Fâtıma ihzâr olunup vâki‘ hâl mezbûre Fâtıma’dan suâl olundukda ben bu demde Yeniçeri mahallesinde Hasan nâm kimesnenin kızı idim vâlidem Ayşe’dir min-ba‘d Memişah beni nikâh ile alıp yolda bana bir yavuz hâtunum vardır câriyeyim deyip elin öpüp hizmet eyle dedi ben dahi hoş dedim ba‘dehû seni bu avret döğer ve söver deyip Üsküdar’a getirip sonra kazzâz ile Bursa’ya kayığa koyup gönderdi diyeler beni satmışlar hâlâ kazzâz beni gelip Bursa’dan getirdi ben câriye değilim deyip silahdârlardan Mustafa Bey b. Mehmed ve Mehmed Bey b. Abdullah ve Memi Bey b. Abdullah nâm kimesneler mezbûr Memişah nikâhlımdır câriyem değildir dedi deyu haber verip ve sipâhi oğlanları serdârı Ahmed Bey ve sipâhi Mehmed Bey ve İlyas Bey ve el-Hâc Mehmed b. Haydar nâm kimesneler mezbûr Memişah sefere gider oldukda bizim yanımızda nikâhlım ise de vaz‘ geldim ve câriyem ise de âzâd olsun bir iyice kimesneye verin dedi deyu ale’ş-şehâde haber verip ve kazzâz-ı mezbûr fâsiddir dâimâ bu makūle evzâ‘a mübâşirdir iyi kimesne değildir deyicek mezbûre Fâtıma dahi bu demli beni bilir şâhidlerim vardır demeğin emânete konulmuş idi bâkī fermân sa‘âdetlü sultânım hazretlerinindir. Yevmü’s-sülesâ fî 18 Recebi’l-mürecceb</p>          <br><a title="Önceki sayfa" style="text-decoration:none" href="./ayrmetin.php?idno=51251"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51253"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o776"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>