﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 346<br>Hüküm no: 538<br>Orijinal metin no: [53b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Artin v. Kalosti ve kardeşi Abraham’ın İmam Sadullah Efendi aleyhine açtıkları alacak davasında anlaşıp zimmetini ibra ettikleri</b><br><br>Hayyât esnâfından Artin ve Abraham veledey Kalosti nâm karındaşlar zimmîler Galata’da mahfil-i kazâda İmâm Sadullah Efendi [b.] İbrahim muvâcehesinde biz bundan mukaddemce mahrûse-i Galata’da Karaköy Hamamı karşısında mezbûr Sadullah Efendi’nin bi’l-icâreteyn mutasarrıf olduğu hayyât dükkânında beher şehr beşer guruş icâre ile kable’l-harîk müşâhereten müstecir iken mezbûr Sadullah Efendi gedik-bahâ nâmıyla bizim bir def‘a doksan guruş ve bir def‘a dahi yüz on guruş ki cem‘an iki yüz guruşumuzu bi-gayr-ı vechin ahz etmişidi el-hâletü hâzihî dükkân-ı merkūm bu esnâda vukū‘ bulan harîkde muhterik olup arsa-yı sırfa kaldıkda bizden ber-vech-i meşrûh hâlî gedik-bahâ nâmıyla makbûzu olan meblağ-ı mecmû‘ı merkūm iki yüz guruşu istirdâd murâdımızdır deyü da‘vâ sadedinde iken beynimizde tevfîk ve ıslâh olunup mezbûr Sadullah ber-vech-i muharrer bizden hâlî gedik-bahâ nâmıyla kabz eylediği iki yüz guruşu tamamen bize def‘ biz dahi ahz u kabz edip dükkân-ı mezkûrda ve gediğinden bizim kat‘iyyen alâka ve medhallerimiz kalmamağla husûs-ı mezkûra ve târih-i i‘lâma gelince bi’l-cümle beynimizde cereyân eden ahz u i‘tâ ve mu‘âmelât-ı şettâ ve hukūk-ı sâire-i şer‘iyyeye müte‘allika âmme-i de‘âvî ve mütâlebât ve kâffe-i eymân ve muhâsamâtdan mezbûr Sadullah Efendi ile oğlu işbu hâzır bi’l-meclis Ya‘kub Efendi’nin zimmetlerini kabûllerini hâvî ibrâ ve iskāt edip bu vechile kat‘-ı münâza‘a eyledik deyü ikrâr ve tasdîkleri tescîl ve bi’l-iltimâs huzûr-ı âlîlerine i‘lâm olundu.<br><br>Fî 17 Za sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22733"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22735"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o451"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>