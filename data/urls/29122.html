﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 226<br>Hüküm no: 144<br>Orijinal metin no: [44b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Karılar hamamındaki boyacıların kethüdâlığına Mehmed Beşe b. Mustafa’nın tayin edildiği</b><br><br>Allahü hasbî Mâ fîh kemâ fîh, harrerehu’l-fakīr ileyhi sübhânehû -azze şânühû- Kethüdâzâde Mehmed el-kadı bi Dâri’s-saltanati’l-aliyye -ufiye anhu- Mahmiye-i İstanbul’da Karılar hamamında sahtiyân boyayan boyacı tâifesinden perdâhtçıbaşı İsa Beşe b. Mehmed ve Mehmed Beşe b. Hasan ve el-Hâc İsmail b. el-Hâc Ali ve el-Hâc Hüseyin b. Receb ve Mustafa b. el-Hâc Hızır ve Molla Mustafa b. el-Hâc Osman ve sâirleri meclis-i şer‘-i şerîf-i enverde, hırfet-i mezbûre ustalarından işbu râfi‘ü’l-kitâb Mehmed Beşe b. Mustafa nâm kimesne mahzarında her biri takrîr-i kelâm ve ta‘bîr ani’l-merâm edip hâlâ bizim ihtiyârımız ile üzerimize kethüdâmız olan el-Hâc Mustafa bunda mevcûd olmayıp diyâr-ı âharda olmağla kethüdâlık umûru mürâ‘ât olunmayıp nizâm-ı hâlimiz muhtel ve müşevveş olmağla mezbûrun yerine savb-ı şer‘den bir kethüdâ nasb ve ta‘yîn olunmak lâzım ve mühim ve işbu mezbûr Mehmed Beşe her vechile kethüdâlık umûrunu mürâ‘ât ve ikāmete kādir ve mahall ü müstahık olmağla mezbûr Mehmed Beşe’yi üzerimize kethüdâ ihtiyâr eyledik, kıbel-i şer‘den dahi mezbûr Mehmed Beşe ber vech-i muharrer kethüdâ nasb ve ta‘yîn ve vesîka i‘tâ olunmak matlûbumuzdur dediklerinde mezbûr Mehmed Beşe hırfet-i mezbûre üzerlerine gāib-i mezbûrun yerine kethüdâ nasb ve ta‘yîn olundukda ol dahi kabûl ve hizmet-i lâzımesin edâya ta‘ahhüd etmeğin mâ hüve’l-vâki‘ bi’t-taleb ketb olundu. Fî 29 min Muharremi’l-harâm sene [1]139.<br><br><br>Şuhûdü’l-hâl: Mehmed Çelebi b. Mehmed, Sâlih Çelebi b. Süleyman, Hüseyin b. Mehmed, Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=29121"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29123"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>