﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 183<br>Hüküm no: 120<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’nın Mardıros’da olan alacağını kefilinden tahsil etmesi</b><br><br>Mahmiye-i İstanbul’da Samatya kapısı kurbünde Zeytin mahâllesinde sâkin Hasan Ağa b. Abdullah nâm kimesne mahmiye-i mezbûrede meclis-i şer‘de işbu bâ‘isü’s-sifr Bogos v. Toros nâm zimmî muvâcehesinde ikrâr ve takrîr-i kelâm edip mezbûr Bogos’un li-ebeveyn karındaşı gāib ani’l-meclis Mardıros nâm zimmî zimmetinde cihet-i deyn-i şer‘îden yüz guruşum olup meblağ-ı mezbûre merkūm Bogos ile gāibân ani’l-meclis medyûn-ı mezbûr Mardıros’un vâlidesi Kanaze bt. Ağnam nâm Nasrâniye ile Baryam v. Barnik nâm zimmîden her biri emr u kabûlü hâviye kefâlet-i tâmme ile bundan akdem kefil olduklarından sonra medyûn-ı mezbûr Mardıros’a zafer bulup meblağ-ı mezbûr yüz guruşu kendiden ahz u kabz etmek mümkün olmamağla meblağ-ı mezbûru kefâletine binâen merkūm Bogos’dan taleb eylediğimde ol dahi kefâletini ikrâr ve bi-hasebi’l-kefâle meblağ-ı mezbûr yüz guruşu merkūm Bogos bana edâ ve teslîm, ben dahi tamâmen ahz u kabz eyledim. Ba‘de’l-yevm medyûn-ı mezbûr Mardıros’da ve küfelâsı mezbûr Bogos ve gāibân ani’l-meclis vâlidesi Kanaze nâm Nasrâniye ve Baryam nâm zimmîler zimmetlerinde bir akçe ve bir habbe hakkım kalmadı dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Hüseyin Bey kasab, Seyyid Mustafa kasab, Selim Beşe kasab, İbrahim Beşe manav, el-Hâc Yusuf muhzır.</p>          <br><a title="Önceki sayfa" style="text-decoration:none" href="./ayrmetin.php?idno=41649"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41651"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>