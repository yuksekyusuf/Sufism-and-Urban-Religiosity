﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 475<br>Hüküm no: 531<br>Orijinal metin no: [65b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Muslu’nun terekesinden dolayı Muharrem ve Abdülbaki b. Nizami’nin vasîsi olan Hüseyin b. Abdullah’ın varislerin haklarını teslim ettiği</b><br><br>Nakl-i vürûd.<br><br>Hâlâ Yedidîvân kādısı olan Salih Efendi b. Nezir kıbelinden imzâsıyla mümzâ ve hatmi ile mahtûm ve târih-i kitâb senesi Ramazan-ı mübârekenin yirmi birinci günü târihi ile müverrah kitâb-ı nakli vârid olup mazmûnu kazâ-i mezbûra tâbi‘ Dağ nâm karye sükkânından Muharrem ve Abdülbaki b. Nizâmî nâm kimesnelerden vech-i âtî üzere da‘vâ-i sahîha-i şer‘iye ile mesbûk iştihâd-ı şer‘î sudûrundan sonra udûl-ı Müslimînden olup karye-i mezbûre sükkânından Abdüsselam b. Abdullah b. Abdullah ve Kara Mehmed b. Kalender b. Mustafa nâm kimesneler nakl ve tahvîl için mahâll-i cerh ve ta‘dîle hâzırân olup mahmiye-i İstanbul’da ( ) mahallesinde sâkine iken bundan akdem fevt olup terekesi vasîyy-i muhtârı Hüseyin b. Abdullah yedinde mazbûta olan Âişe bt. Muslu’nun müsteşhidân-ı mezbûrân Muharrem ve Abdülbaki li-ebeveyn ammi oğulları ve usûbet-i nesebiye cihetinden vârisleridir zîrâ mezbûrânın babaları Nizâmî mezbûre Âişe’nin babası ve Muslu’nun babası Alihan’ın babası Mahmud Sofu ile li-ebeveyn karındaşlardır. Babaları Hayreddin nâm kimesne ve cedleri Veli’dir ve maskat-ı re’sleri karye-i mezbûredir müteveffâ-i mezbûrenin verâseti mezbûrân ile zevc-i metrûkü Pir Mehmed Bey b. Veli’ye münhasıradır. Bunlardan gayrı vârisi ve terekesine âhar müstahık olduğu ma‘lûmumuz değildir biz bu husûsa şâhidleriz şehâdet dahi ederiz deyü her biri edâ-yı şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle oldukdan sonra mezbûr Abdülbaki müteveffât-i mezbûreden kendine isâbet eden dört sehimden bir sehm hissesini vâzı‘u’l-yed olanlardan da‘vâ ve taleb ve ahz u kabza ve kendine îsâle ve kabz ve îsâl mütevakkıf olduğu umûrun cümlesine tarafından nâkil-i kitâb Ahmed Efendi b. İsa’yı vekîl nasb ü ta‘yîn eyledikde ol dahi kabûl ve hizmet-i lâzımesini edâya ta‘ahhüd eylediğini hâvî olmağın kitâb-ı mezbûr vekîl-i merkūm Ahmed Efendi ile mezkûr Muharrem talebi ile tereke-i müteveffâ-i mezbûra vâzı‘u’l-yed olan vasîyy-i merkūm Hüseyin muvâcehesinde feth ü kırâet ve istintâk olundukda tereke-i müteveffâ-i mezbûra vaz‘-ı yedini ikrâr kitâb-ı ma‘hûdun mevlânâ-yı mezbûr kıbelinden vürûdunu inkâr edicek zeyl-i kitâbda isimleri mastûr olan şuhûd-ı tarîkden Halil b. Receb ve İbrahim b. İlyas ve Süleyman b. Bayram nâm kimesneler li-ecli’ş-şehâde meclis-i şer‘de hâzırûn olup isre’l-istişhâd fi’l-vâki‘ işbu kitâb-ı mevlânâ-yı mezbûr Salih Efendi b. Nezir kıbelinden vürûd olup zeylinde olan hat ve zahrında olan hâtem mevlânâ-yı mezbûrundur bizim huzûrumuzda imzâlayıp ve hâtem vurup hat ve hatmine bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle oldukdan sonra mezbûrân Muharrem ve Abdülbaki’ye tereke-i müteveffât-i mezbûreden isâbet eden dört sehimden bir sehm hisselerini teslîme vasîyy-i mezbûra tenbîh olundukdan sonra mezbûrân ve Muharrem meclis-i mezbûrda vasîyy-i merkūm Hüseyin muvâcehesinde her biri asâleten ve vekâleten ikrâr ve i‘tirâf edip tereke-i müteveffât-i mezbûreden bize intikāl edip vasîyy-i mezbûrun makbûzu olan yedi bin seksen dört akçeyi asâleten ve vekâleten vasîyy-i mezbûr yedinden bi’t-tamam ahz u kabz edip müteveffât-i mezbûrenin terekesinden vasîyy-i mezbûrun yedinde bir akçe ve bir habbe bâkī kalmadı ba‘de’l-yevm müteveffât-i mezbûrenin terekesinden kalîl ve kesîr ve celîl ve hakîr terekesine müte‘allika vasîyy-i mezbûr ile zevc-i mezkûr Pir Mehmed Bey ile vechen mine’l-vücûh ve sebeben mine’l-esbâb da‘vâ ve nizâ‘ım ve alâka ve medhalim kalmadı dediklerinde gıbbe’t-tasdîk mâ-vaka‘a bi’t-taleb ketb olundu.<br><br>Fi’l-yevmi’l-a‘şir min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Hüseyin Çelebi el-müezzin, Murtaza Çelebi el-kayyum, Mehmed Beşe b. ( ), Hasan Bey b. ( ) Seyyid Ahmed Efendi b. ( ), Satılmış b. Durmuş, Abdi b. Hüseyin, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=25417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b475"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1001"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>