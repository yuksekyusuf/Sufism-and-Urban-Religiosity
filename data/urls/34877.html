﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 271<br>Hüküm no: 224<br>Orijinal metin no: [86-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Manuk v. Varito’nun satın aldığı emlak ve araziye yapılan müdahelenin men olunması</b><br><br>Arâzi nizâ‘ına dâir<br><br>[Ma‘rûz]<br><br>Anadolu’da medîne-i Karahisar-ı şarkī nevâhîsinden Akşarâbâd [Akşehirâbâd] nâhiyesine tâbi‘ Kirtanos? karyesi ahâlisinden derûn-ı arzuhâlde ismi mezkûr es-Seyyid Halil b. Selim şifâhen sâdır olan fermân-ı âlîlerine imtisâlen Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde karye-i mezkûre re‘âyâsından olup zikri âtî arâzi ve üç sehm hisse-i şâyi‘a-i emlâke vaz‘-ı yedi mütehakkık olan arzuhâl sâhibi Ekmekçi Manuk v. Varito zimmî muvâcehesinde her biri ma‘lûmü’l-hudûd ve’l-mikdâr olup karye-i mezkûrede vâki‘ bir bâb mülk menzil ve bir bâb mülk menzil arsası ve iki kıt‘a mülk bahçe sekiz sehm i‘tibârıyla üç sehm hisse-i şâyi‘aları benim ve dört sehm hisse-i şâyi‘aları mersûm Manuk zimmînin ve bir sehm hisse-i şâyi‘aları dahi gāibetü ani’l-beled Aksabet Nasrâniyenin yedimizde mülk ve hakkımız ve karye-i mezkûre hudûdu dâhilinde mevâzi‘-i adîde-i ma‘lûmede kâin beş kıt‘a tarla dahi bâ-temessük-i sâhib-i arz müstakıllen benim taht-ı tasarrufumda iken hâlâ karye-i mezkûrede sâkin babam mezbûr Selim b. Mustafa b. Abdullah bin iki yüz elli beş senesi Cemâziyelevvel’inin on beşinci günü emlâk-i mezkûreden mâlik olduğum üç sehm hisse-i şâyi‘a-i merkūmeyi safka-i vâhide ile benim iznimsiz fuzûlî mersûm Manuk zimmîye sekiz yüz doksan guruş semen-i makbûza bey‘ ü teslîm ve mutasarrıf olduğum sâlifü’l-beyân beş kıt‘a tarlayı dahi kezâlik fuzûlî zimmî-i mersûma iki bin guruş bedel-i makbûz mukābelesinde bâ-re’y-i sâhib-i arz ferâğ ve tefvîz etmekle mersûm Manuk zimmî târih-i merkūmdan beri üç sehm hisse-i şâyi‘a-i emlâk-i mezkûre ile arâzi-i merkūmeye vaz‘-ı yed eder lâkin ben babam gāib-i mezbûrun bey‘ ü ferâğ-ı mezkûrlarını mücîz olmamamla suâl olunup üç sehm hisse-i şâyi‘a-i merkūme ile arâzi-i mezkûreden keff-i yed birle bana teslîm etmek üzere mersûm Manuk zimmîye tenbîh olunmak matlûbumdur deyü da‘vâ ettikde ol dahi cevâbında müdde‘î-i mezbûr es-Seyyid Halil ber-vech-i muharrer mâlik olduğu üç sehm hisse-i şâyi‘a-i emlâk-i mezkûreyi bey‘e ve mutasarrıf olduğu arâzi-i mezkûreyi dahi bâ-ma‘rifet-i sâhib-i arz ferâğa tarafımdan babası gāib-i mezbûr Selim b. Mustafa b. Abdullah’ı mukaddemâ tevkîl edip ol dahi ba‘de-kabûli’l-vekâleti târih-i merkūmda üç sehm hisse-i şâyi‘a-i merkūmeyi bi-safkatin vâhidetin bana semen-i misilleri olan meblağ-ı merkūm sekiz yüz doksan guruş semen-i makbûza bi’l-vekâle bey‘ ü temlik ve teslîm ve arâzi-i merkūmeyi dahi bedel-i misilleri olan meblağ-ı mezkûr iki bin guruş bedel-i makbûz mukābelesinde bi’l-vekâle bana bâ-re’y-i [sâhib-i] arz ferâğ ve tefvîz ve ben dahi minvâl-i muharrer üzere iştirâ ve temellük ve tesellüm ve tefevvüz ve kabûl edip hattâ müdde‘î-i mezbûr es-Seyyid Halil sene-i mezkûre şehri Rebî‘ülâhiri gurresinde medîne-i Üsküdar’da Ayazma İskelesi’nde vâki‘ kahve dükkânında babası gāib-i mezbûr Selim’i ber-vech-i muharrer tevkîl eylediğini huzûr-ı Müslimînde ikrâr dahi etmekle üç sehm hisse-i şâyi‘a-i mezkûre ile arâzi-i merkūmeye ol-vechile bi-hakkın vaz‘-ı yed ederim deyü inkârına mukārin eylediği def‘ini her biri mahallerinden lede’t-tezkiye adl ve makbûlü’ş-şehâde idikleri ihbâr olunan nâhiye-i mezkûreye muzâfe Ortakarye ahâlisinden ve mahrûse-i Galata’ya tâbi‘ Ortaköy kayıkçılarından Selimoğlu es-Seyyid Mustafa b. es-Seyyid İsmail ve medîne-i Karahisar-ı şarkī ahâlisinden ve yine zikr olunan Ortaköy kayıkçılarından es-Seyyid Yahya b. es-Seyyid Ahmed nâm kimesne[ler] şehâdetleriyle huzûr-ı hazret-i müşârün-ileyhde bi’l-muvâcehe ber-nehc-i şer‘î isbât etmeğin mûcebince müdde‘î-i mezbûr es-Seyyid Halil da‘vâ-yı mezkûresiyle mesfûr Manuk zimmîye bî-vech-i şer‘î mu‘ârazadan ba‘de’l-men‘ üç sehm hisse-i şâyi‘a-i emlâk-i mezkûre ile arâzi-i merkūmeyi kemâ-fi’s-sâbık zimmî-i mersûmun zabt ü tasarrufu iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 4 S sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34876"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34878"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o608"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>