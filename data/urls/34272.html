﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 130<br>Hüküm no: 94<br>Orijinal metin no: [18a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ruveyde Hanım ile Dimo ve kardeşleri arasındaki gedik ve kira ücretlerinde çıkan anlaşmazlığın giderildiği</b><br><br>Bakkāl gediğinin ücret ve gediğine dâir ibrâ<br><br>Mahmiye-i İstanbul’da Sultanahmed Câmi‘-i şerîfi civârında Nahilbend mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Ruveyde bt. Hafız Mehmed nâm hatun meclis-i şer‘-i münîrde bakkāl tâifesinden işbu bâ‘isü’r-rakīm Dimo v. Yorgi nâm zimmî muvâcehesinde ikrâr-ı tâm ve takrîr-i kelâm edip mesfûr Dimo zimmî ile karındaşları gāibân ani’l-meclis Yani ve Hıristo zimmîlerden her biri mârru’z-zikr Nahilbend mahallesinde kâin el-Hâc İbrahim Ağa dükkânı denmekle şehîr bir bâb bakkāl dükkânında gedik sâhipleri oldukları hâlde bakkāllık ticâretiyle mütemekkinler ve dükkân-ı mezkûra merbût Cebecibaşı mağazası denmekle ma‘rûf bi’l-icâreteyn mutasarrıfe olduğum bir kıt‘a mağazada dahi kezâlik gedik mâliki olarak ücret-i ma‘lûme ile müstecirler olmalarıyla ben bundan mukaddem zimmiyyûn-ı mesfûrûn ile mağaza-i mezkûrenin ücret ve gediğine dâir nizâ‘ ve husûmete ibtidâr etmişidim el-hâletü hâzihî benim mersûm Dimo ve karındaşları gāibân-ı mesfûrân Yani ve Hıristo zimmîler zimmetlerinden mağaza-i mezkûrenin ücret ve sâir cihetden bir akçe ve bir habbe alacak hakkım olmayıp bi’l-cümle husûs-ı mezkûra ve işbu târîh-i vesîkaya gelince sâir cemî‘ hukūk-ı şer‘iyeye müte‘allika âmme-i da‘vâdan mesfûr Dimo ve karındaşları gāibân-ı mersûmân Yani ve Hıristo zimmîlerin zimmetlerini ibrâ-i âmm-ı sahîh-i şer‘î ile kabûllerini hâvî ibrâ ve iskāt eyledim dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 8 Za sene 1246<br><br>Şuhûdü’l-hâl: Pazarbaşı Süleyman Ağa, Teberdârlıkdan muhrec Halil Efendi, Muhzırlar Kethüdâsı İsmail Ağa, Teberdâr el-Hâc Ömer Ağa b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=34271"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34273"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>