﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 947<br>Hüküm no: 1622<br>Orijinal metin no: [136b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed Ağa’nın aralarındaki mudarabe ortaklığından alacağı olduğu iddiasıyla açtığı davada iddiasını ispat edemediği</b><br><br>Ma‘rûz<br><br>Medîne-i Üsküdar’da Tenbel el-Hâc Mehmed mahallesinde sâkin el-Hâc Mehmed Ağa b. Ali medîne-i mezbûrede mahfil-i Bâb’da meclis-i şer‘-i hatîrde Ahmed Reis b. Mustafa mahzarında vücûh-ı tüccârânda i‘mâl ve bey‘ ü şirâda âharı tevkîle tarafımdan mezbûr Ahmed Reis’e izin ve fâide beynimizde münâsafe olmak üzere mezbûr Ahmed Reis ile târih-i i‘lâmdan bir sene mukaddem akd-i mudârabe-i sahîha edip emlâkimden üç yüz guruş yedine teslîm etmişdim el-hâletü hâzihî meblağ-ı merkūmun iki yüz bir guruşun bi’d-defa‘ât yedinden ahz ve doksan dokuz guruşu zimmetinde bâkī kalmağla taleb ederim deyü da‘vâ ve mezbûr Ahmed Reis cevâbında ber-vech-i muharrer akd-i mudârabe eylediklerini ikrâr lâkin bey‘ ü şirâda âharı tevkîle mezûn olduğuma binâen emti‘a-i mütenevvi‘a iştirâsı’çün meblağ-ı merkūm doksan dokuz guruş ile kendi sefînemi gāib ani’l-beled Cinaz (Çınar) nâm zimmî reis yedine teslîm ol dahi sefîne-i mezkûr ile deryâda gider iken Kapıdağı önünde Kestel nâm mahâlde deryâ kenârında bi-kazâillâhi te‘âlâ bilâ-sun‘ sefîne-i mezkûre şikest ve meblağ-ı merkūm deryâya ilkā birle zâyi‘ olduğunu iddi‘â ve mezbûr el-Hâc Mehmed cevâbında fi’l-hakīka sefîne-i mezkûre mahâll-i merkūmda şikest olduğunu ikrâr lâkin meblağ-ı merkūmu gāib-i merkūm deryâdan ihrâc ve mezbûr Ahmed Reis’e teslîm edip hattâ meblağ-ı merkūmu gāib-i merkūm Çınar (Cinaz) zimmîden ahz ü kabz edip zimmetinde olduğunu ikrâr dahi etmişdi deyü ba‘de’d-da‘vâ ve’l-inkâr müdde‘î-i mezbûr el-Hâc Mehmed Ağa ber-vech-i muharrer müdde‘âsını beyândan izhâr-ı acz edip talebiyle mezbûr Ahmed Reis gıbbe’t-tahlîfi’ş-şer‘î mûcibiyle müdde‘î-i mezbûr el-Hâc Mehmed Ağa da‘vâ-yı mezkûresiyle mezbûr Ahmed Reis’e bilâ-beyyine mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 20 min-R sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54646"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54648"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b947"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o962"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>