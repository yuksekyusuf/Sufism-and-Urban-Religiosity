﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 138<br>Hüküm no: 101<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Sultaniye Bekçisi İsmail Ağa’nın küçük çocukları Mahmud ve Zahide’ye nafaka tahsis olunması</b><br><br>Medîne-i Üsküdar-ı meymenet-âsâra muzâfe Yoros nâhiyesine tâbi‘ İncir karyesinde sâkin iken bundan akdem vefât eden Sultaniye Bekçisi İsmail Ağa b. Mahmud’un sulbiye sagīre kızı Şerife Zahide ve sulbî sagīr oğlu es-Seyyid Mahmud’un vâlideleri ve tesviye-i emirlerine vasiyy-i mansûbeleri işbu bâ‘isetü’l-kitâb Şerife Feride Hanım bt. es-Seyyid Mustafa talebiyle hâkim-i hâsim-i vâlâ cenâbi’l-muvakkı‘ ismihî fî-sadri’l-kitâb -vaffakallâhu te‘âlâ ilâ-sebîli’s-savâb- efendi hazretleri sagīrân-ı mezbûrânın mâlları nemâsından işbu târîh-i kitâbdan kadr-ı ma‘rûf idüğü ihbâr olunan beher şehr sagīr-i mezbûr es-Seyyid Mahmud’a yüz yirmi guruş ve sagīre-i mezbûre Şerife Zahide’ye altmış guruş ki cem‘an yüz seksen guruş nafaka ve kisve-bahâ farz ve takdîr buyurup meblağ-ı mefrûz-ı mecmû‘-ı mezkûr beher şehr yüz seksen guruşu sagīrân-ı mezbûrânın nafaka ve kisve ve sâir levâzım-ı zarûriyelerine harc ü sarfa ve vakt-i hâcetde istidâneye ve lede’z-zafer sagīrân-ı mezbûrânın malları nemâsına rücû‘a vasiyy-i mezbûre Şerife Feride Hanım’a izin vermeğin mâ-vak‘a bi’t-taleb ketb olundu.<br><br>Fî-gurreti S sene [1]256.<br><br>Şuhûdü’l-hâl: es-Seyyid Mehmed Nazif Efendi, Küçük Ali Ağa b. Mehmed tâbi‘-i muhzır, Muhzır yamağı es-Seyyid Ali Ağa b. İsmail.</p>          <br><a title="Önceki sayfa" style="text-decoration:none" href="./ayrmetin.php?idno=1003"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1005"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>