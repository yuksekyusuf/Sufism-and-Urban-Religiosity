﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 300<br>Hüküm no: 318<br>Orijinal metin no: [117-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Resmî dairelerin damga resmine tâbi olan makbuz senetleri ile sair evraka kanunun belirlediği usule göre pul işlemlerini yapmayan memurların cezalandırılması</b><br><br>Ma‘rûz-ı bende-i dîrîneleridir ki,<br><br>Devâir-i resmiyenin damga resmine tâbi‘ olan makbûz senedâtı ile evrâk-ı sâireye iktizâ eden pulu yapıştırmaksızın i‘tâ eden veyâ pulu yapıştırıp da hükm-i kānûna tevfîkan ibtâl etmeyen veyâhûd hadd-i nizâmîsinden dûn pul yapıştıran me’mûrların lâzım gelen cezâ-yı nakdîyi i‘tâ edeceklerine ve işbu cezâ-yı nakdînin me’mûr-ı mesûlün maâşından tevkīf olunacağına ve teferru‘âtına dâir damga kānûnunun yirmi ikinci maddesine tezyîl olunmak üzere kaleme alınan fıkarât-ı kānûniye lâyihasının hîn-i tedkīkinde tay edilmiş olan fıkra-i ahîrenin lüzûm-ı ibkāsı Düyûn-ı Umûmiye Komiserliği’nden vukū‘ bulan iş‘âr üzerine bi’l-istîzân Şûrâ-yı Devlet Tanzîmât Dâiresi’nden kaleme alınan mazbata Meclis-i Mahsûs-ı Vükelâ’da lede’l-mütâla‘a hükm-i kānûna tevfîk-i hareket etmeyen me’mûrdan alınacak cezâ-yı nakdîyi nakden verdiği hâlde maâşından kat‘ ve tevkīfi tabî‘i olmasına nazaran bunun kānûnda tasrîhine lüzûm görülemediği cihetle fıkra-i mezkûre tay edilmiş ve irâde-i seniyye dahi ol merkezde şeref-sudûr buyurulmuş olduğundan fıkra-i mezkûrenin tekrar dercine hâcet yok ise de Düyûn-ı Umûmiye Komiserliği’nden iş‘ârı vechile kānûnen lâzım gelen cezâ-yı nakdîyi vermeyen me’mûrların maâşından tevkīf olunacağının [118] me’mûrînce bilinmek için ta‘mîmen iş‘ârı münâsib olacağının tezekkür kılındığı beyân-ı âlîsiyle icrâ-yı îcâbı şeref-vârid olan 6 Eylül sene 306 târihli ve dokuz yüz kırk beş numaralı tezkire-i sâmîyede emr u iş‘âr buyurulmuş ve Meclis-i Mâliye karârı ve Muhâsebe-i Umûmiye-i Mâliye ifâdesiyle bi’l-umûm devâir-i merkeziye ile vilâyât ve elviye-i müstakilleye icrâ-yı teblîgāt kılınmış olmağla ber-mûceb-i karâr-ı âlî muktezâ-yı hâlin icrâ buyurulması bâbında emr u fermân hazret-i veliyyü’l-emrindir.<br><br>Fî 18 Rebî‘ülevvel sene 308 ve fî 20 Teşrîn-i evvel sene 306.<br><br>Mâliye Nâzırı<br><br>Agop<br><br>[119-120. sayfalar boştur]<br><br>[121] Der-zemen-i Re’fet Efendizâde fazîletlü es-Seyyid İbrahim Edhem Efendi hazretleri<br><br>Fî-gurreti Cumâdelûlâ sene 308.</p>          <br><a title="Önceki sayfa" style="text-decoration:none" href="./ayrmetin.php?idno=36242"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36244"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b300"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>