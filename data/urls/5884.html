﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 151<br>Hüküm no: 130<br>Orijinal metin no: [33b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çilingir Artin’in Eminzâde Ahmed Ağa’da olan alacağının terekesinden ödenmesi</b><br><br>Mahmiye-i İstanbul’da Sancakdâr Hayreddin mahallesinde mütemekkin Çilingir Artin v. Sergiz nâm zimmî meclis-i şer‘-i şerîf-i enverde bundan akdem Tersâne-i âmire emîni iken vefât eden Emînzâde Ahmed Ağa b. el-Hâc Mehmed’in evlâdı sıgārı Hüseyin ve Osman ve Ali ve Mehmed’in ber-mûceb-i hüccet vasîyy-i mansûbları ve terekesine bi’l-vesâye vâzı‘u’l-yed olan Ali Ağa b. Ahmed mahzarında üzerine da‘vâ ve takrîr-i kelâm edip târih-i kitâbdan bir sene mukaddem müteveffâ-yı mezbûr Ahmed Ağa’ya mecmû‘u altı bin iki yüz seksen beş akçe kıymetli yüz on dört aded kebîr ve sagīr Frengî kilit müteveffâ-yı mezbûra hayatında safka-i vâhide ile bey‘ ve teslîm ol dahi yedimden iştirâ ve tesellüm ve kabz ve kabûl meblağ-ı mezbûrun dört bin iki yüz akçesini yine hayatında yedinden ahz u kabz edip bâkī iki bin seksen beş akçesini müteveffâ-yı mezbûrun zimmetinde kalmağla terekesinden taleb ederim suâl olunup bana edâ ve teslîme tenbîh olunması matlûbumdur dedikde gıbbe’s-suâl ve akībe’l-inkâr müdde‘î-yi mesfûrdan ber-vech-i muharrer müdde‘âsına mutâbıka beyyine taleb olundukda udûl-i ahrâr-ı ricâl-i Müsliminden olup mahmiye-i mezbûrede Hubyar mahallesi ahâlîsinden Osman b. Halil ve Alacahamam kurbünde sâkin İsmail b. Mehmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ târih-i kitâbdan bir sene mukaddem müdde‘î-yi merkūm Çilingir Artin zimmî mecmû‘ altı bin iki yüz seksen beş akçe kıymetli yüz on dört aded kebîr ve sagīr Frengî kilit müteveffâ-yı mezbûr Emînzâde Ahmed Ağa b. el-Hâc Mehmed nâm kimesneye bi-safkatin vâhidetin bizim huzûrumuzda hayatında bey‘ ve teslîm ol dahi ber-vech-i muharrer iştirâ ve tesellüm ve kabz ve kabûl etmişidi. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye ettiklerinde ba‘de’t-ta‘dîl ve’t-tezkiye şehâdetleri makbûle olmağın müdde‘î-yi mesfûr Artin zimmî tahlîf-i şer‘î ile ba‘de’t-tahlîf mûcebince meblağ-ı bâkī mezbûr iki bin seksen beş akçeyi müteveffâ-yı mezbûrun terekesinden müdde‘î-yi merkūm Artin zimmîye edâ ve teslîme vasîyy-i mezbûr Ali Ağa’ya tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Zilka‘deti’ş-şerîfe sene 1143.<br><br>Şuhûdü’l-hâl: Mehmed Çelebi b. Abdullah, el-Hâc Hasan b. Ahmed, İbrahim b. Mustafa, Mehmed Yazıcı b. Ali, Abdurrahman Çelebi b. Mustafa, Mustafa Yazıcı b. Ali, el-Hâc Hüseyin b. Ramazan, Ali Ağa b. Mehmed, Mehmed Yazıcı b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=5883"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5885"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>