﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 381<br>Hüküm no: 374<br>Orijinal metin no: [90a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı Gülbuy azatlı olduğundan sahiplik iddia eden Osman Ağa’nın kendisini serbest bırakması</b><br><br>İşbu uzun boylu açık kumral kaşlı gök elâ gözlü Rusiyyetü’l-asl rıkk-ı sâbıkını mu‘terife bâ‘isetü’l-kitâb Gülbuy bt. Abdullah nâm câriye mahmiye-i İstanbul’da meclis-i şer‘-i hatîrde kendüye rık olmak üzere vâzı‘ü’l-yed olan İbrahim Ağa b. Abdullah tarafından husûs-ı âti’l-beyana vekîl olduğu İsmail b. Halil ve İbrahim b. Mehmed nâm kimesneler şehâdetleriyle sâbit olan Osman Ağa b. Mehmed mahzarında üzerine da‘vâ ve takrîr-i kelâm edip ben bundan akdem mahmiye-i mezbûrede Dülgerzâde mahâllesinde sâkin iken bundan akdem vefât eden Basra Kādısı İsmail Efendi b. ( ) nâm kimesnenin câriye-i memlûkesi olmağla müteveffâ-yı mezbûr İsmail Efendi hayâtında beni târîh-i kitâbdan on dört sene mukaddem malından âzâd ve mülkünden ihrâç edip ben sâir harâir-i asliyât gibi hürre olmuş iken müvekkil-i mezbûr bana bi-gayrı hakkın rık olmak üzere vaz‘-ı yed eder suâl olunup müvekkil-i mezbûr benden kasr-ı yedine tenbîh ve sebîlim tahliye olunmak matlûbumdur dedikde gıbbe’s-suâl vekîl-i mezbûr cevâbında mevsûfe-i mezbûreyi müvekkilim mezbûr İbrahim Ağa bundan akdem işbu hâzır bi’l-meclis İmam Mustafa Efendi b. Ali nâm kimesneden semen-i ma‘lûm-ı medfû‘a rık olmak üzere iştirâ ve tesellüm etmekle mülk-i müşterâsı olmağın ona binâen vaz‘-ı yed eder deyip, vech-i muharrer üzere mevsûfe-i mezbûrenin âzâdlı olduğunu inkâr edicek mevsûfe-i mezbûreden müdde‘âsını mübeyyine beyyine taleb olundukda mahmiye-i mezbûrede Karagümrük kurbünde Hadîce Sultân mahâllesinde sâkin Ahmed b. Yusuf ve Hoca Hayreddin mahâllesinde sâkin Derviş Mehmed Efendi b. Yusuf nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka müteveffâ-yı mezbûr Basra Kādısı İsmail Efendi b. ( ) hayâtında câriye-i memlûkesi olan işbu mevsûfe-i mezbûre Gülbuy’u târîh-i kitâbdan on dört sene mukaddem bizim huzûrumuzda malından âzâd ve mülkünden ihrâç edip sâir harâir-i asliyât zümresine ilhâk ve idrâc etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle oldukdan sonra mûcebince mevsûfe-i mezbûrenin ıtkına ba‘de’l-hükm müvekkil-i mezbûr İbrahim Ağa mevsûfe-i mezbûreden kasr-ı yed etmek üzere vekîl-i mezbûra tenbîh olunup mâ vaka‘a bi’t-taleb ketb olundu.<br><br>Fi’l-yevmi’s-sâmin aşere min-Cumâdelûlâ li-sene sitte aşere ve mi’e ba‘de’l-elf.<br><br>Şuhûdü’l-hâl: Hüseyin Efendi el-kâtib, el-Hâc Mehmed Efendi el-kâtib, Emin Mehmed Efendi el-kâtib, Mehmed Efendi el-kādı, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41903"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41905"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b381"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>