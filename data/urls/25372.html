﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 445<br>Hüküm no: 485<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail b. İbrahim’in Kâtib Mustafa Vakfı’na istiğlal yoluyla sattığı evini kiralaması</b><br><br>Mübâya‘a bi-tarîkı’l-istiğlâl.<br><br>Mahmiye-i İstanbul’da İsmail Ağa mahallesinde sâkin İsmail b. İbrahim nâm kimesne meclis-i şer‘de Kâtib Mustafa Vakfı’na bi’l-fi‘il mütevellî olan el-Hâc İbrahim b. Sefer nâm kimesne tarafından ikrâr-ı âti’l-beyânı tasdîka vekîli olan işbu bâ‘isü’l-vesîka Ahmed Halîfe b. Mehmed mahzarında ikrâr ve takrîr-i kelâm edip mahalle-i mezbûrede vâki‘ bir tarafı el-Hâc Mehmed mülkü ve bir tarafı Râbia Hatun mülkü ve iki tarafı tarîk-i âm ile mahdûd bir bâb fevkānî oda ve bir sofa ve bir kilâr ve bi’r-i mâyı müştemil mülk menzili bi-cümleti’t-tevâbi‘ ve’l-levâhık ve kâffetü’l-menâfi‘ ve’l-merâfık müvekkil-i mezbûr el-Hâc İbrahim her biri dokuzar dirhem olmak üzere yetmiş beş riyâlî guruş ve her biri sekizer dirhem olmak üzere altmış beş riyâlî guruş ki cem‘an yüz elli riyâlî guruşa menzil-i mahdûd-ı mezbûru merkūma bi-tarîkı’l-istiğlâl bey‘ ve teslîm edip ol dahi vakf-ı mezbûr mâlı ile iştirâ ve tesellüm ve kabûl eyledikden sonra semeni olan yüz elli riyâlî guruşu müvekkil-i mezbûr yedinden tamamen ahz u kabz eyledikden sonra yine menzil-i mahdûd-ı mezbûru ba‘de’t-tahliyeti’ş-şer‘iye ve’t-takābuzı’l-mer‘î târihü’l-kitâbdan beher sene tamamına değin mütevellî-i merkūm bin sekiz yüz akçe ücret ile bana îcâr ve teslîm edip ben dahi istîcâr ve tesellüm ve kabûl eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: İbrahim Çelebi b. Halil, Ömer Efendi b. İsa, Mehmed Efendi b. Mehmed el-imâm, Mahmud b. İbrahim, Ahmed b. İbrahim, İbrahim b. Cafer, Mehmed b. Abdullah, Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=25371"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25373"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b445"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1006"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>