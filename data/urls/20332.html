﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 165<br>Hüküm no: 128<br>Orijinal metin no: [38b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fâtıma bt. Ahmed’in câriyesi Mülâyim bt. Abdullah’ı azat etmiş olduğu</b><br><br>Mahmiye-i Galata tevâbi‘inden kasaba-i Tophâne’de mahalle-i Mustafa Ağa sâkinelerinden Fâtıma bt. Ahmed nâm hâtun tarafından husûs-ı âti’l-beyânı ikrâra vekîl olup vekâleti ber nehc-i şer‘î sâbite olan zevci Ahmed Çelebi b. Hasan nâm kimesne meclis-i şer‘-i hatîr-i lâzimü’t-tevkīrde işbu râfi‘atü’l-kitâb orta boylu gözleri mutavvele Abaziyyetü’l-asl Mülâyim bt. Abdullah nâm hâtun mahzarında bi’l-vekâle ikrâr ve i‘tirâf edip mezbûre Mülâyim müvekkilem mersûme Fâtıma’nın câriye-i memlûkesi olup müvekkilem mezbûre Fâtıma merkūme Mülâyim’i hasbeten lillâhi’l-aliyyi’l-azîm ve taleben li merzâti Rabbihi’l-kerîm cemî‘ mâlından âzâd edip üzerinde hakk-ı velâdan gayrı hakkı kalmayıp ba‘de’l-yevm mezbûre Mülâyim sâir harâir-i asliyyât gibi hürre olsun dedikde vekîl-i merkūm Ahmed Çelebi’nin vech-i muharrer üzere cârî olan kelâmını mezbûre Mülâyim bi’l-muvâcehe tasdîk ve bi’l-müşâfehe tahkīk edicek, merkūme Mülâyim’in ıtkına hüküm birle mâ vaka‘a bi’t-taleb ketb olundu. Hurrire fi’l-yevmi’s-sâmin ve’l-ışrîn min şehri Rebî‘ilevvel li sene isneteyn ve hamsîn ve elf.<br><br><br>Şuhûdü’l-hâl: Hızır Efendi b. Kemal el-İmâm, Halil Çelebi b. Hızır el-Müezzin, el-Hâc Receb b. Kenan, Mehmed Bey b. Yusuf, el-Hâc Ali b. Abdullah, Mahmud Dede b. Veli, Osman Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=20331"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20333"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>