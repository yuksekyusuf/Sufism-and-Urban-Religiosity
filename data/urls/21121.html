﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 127<br>Hüküm no: 57<br>Orijinal metin no: [12b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe’nin, Mehmed Efendi’nin evinin Ahmet Çelebi’ye satılmasına vekil tayin olunduğu</b><br><br>Mahrûse-i Galata dâhilinde Boyluoğlu mahallesinde sâkin Mustafa Beşe b. Halil meclis-i şer‘-i şerîfde mefharüˈl-kirâm Mehmed Efendi b. el-müvellâ el-merhûm Yahya Efendi tarafından ikrâr-ı câ’iˈz-zikri tasdîka vekîl olup nehc-i mu‘teber üzre şer‘an vekâleti sâbite olan Ahmed Çelebi b. Davud mahzarında ikrâr ve takrîr-i kelâm edip mahalle-i mezbûrede vâki‘ bir tarafdan birâderim İsa Bey mülküne ve bir tarafdan mahalle-i mezbûre imâm ve müezzinine meşrûta olan vakf menziline ve bir tarafdan tarîk-i hâssa ve bir tarafdan tarîk-i âmma müntehî büyûtu müştemil menzilimi cemî‘ tevâbi‘iyle müvekkil-i müşârün-ileyhe yüz on esedî guruş ve bir rub‘ guruşa bey‘ edip ol dahi bi-tarîkıˈl-istiğlâl iştirâ ve tesellüm eyledikden sonra semeni olan meblağ-ı mezbûru müvekkil-i mûmâ-ileyh yedinden biˈt-tamam ahz u kabz eyledikden sonra yine menzil-i mezbûru ba‘deˈt-tahliyetiˈş-şer‘iye veˈt-tekābuzüˈl-mer‘î târih-i kitâbdan üç yüz altmış gün tamamına dek on yedi esedî guruş rub‘ guruş ücretle müvekkil-i müşârün-ileyh bana îcâr ve teslîm ve ben dahi istîcâr ve tesellüm eyledim dedikde gıbbeˈt-tasdîk menzil-i mezbûrun derkine ve ücret-i lâzımesine işbu hazır biˈl-meclis el-Hâc Mehmed Efendi b. Hasan Efendi tarafından emr u kabûlü hâviye kefâletle kefîl oldum dedikde ba‘deˈt-tasdîkiˈl-mu‘teber mâ vaka‘a biˈt-taleb ketb olundu.<br><br>Fî-gurreti Muharremiˈl-harâm li-sene erba‘a ve semânîn ve elf.<br><br>Şuhûdüˈl-hâl: el-Hâc Ahmed Çelebi Kanlıcalı, Ömer Efendi b. Ali, el-Hâc Zülfikar b. Abdullah, Ali Bey b. Halil, Ahmed b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21120"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21122"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1015"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>