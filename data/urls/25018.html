﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 185<br>Hüküm no: 131<br>Orijinal metin no: [13b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâtibmuslihiddin mahallesi avarız vakfından İsmihan bt. Ali’nin evi karşılığında aldığı borç para</b><br><br>Mahmiye-i İstanbul’a Kâtib Muslihiddin mahallesinin avârızı için mevkūf nukūdun bi’l-fi‘il mütevellîsi olan işbu râfi‘u’l-kitâb Mustafa Efendi b. Mehmed meclis-i şer‘de Koca Mustafa Paşa mahallesinde sâkine İsmihan bt. Ali tarafından da‘vâ-yı âtiyede husûmet ve redd-i cevâba vekîl olup müvekkile-i mezbûrenin zâtına ma‘rifet-i şer‘iye ile ârifân olan Ali b. Mustafa ve Mustafa b. Mehmed şehâdetleri ile şer‘an vekâleti sâbite olan Ali b. Şaban mahzarında üzerine da‘vâ ve takrîr-i kelâm edip mütevellîsi olduğum avârız akçesinin asl-ı mâlından müvekkile-i mezbûre İsmihan zimmetinden on iki bin akçe olup hatta bin altmış bir Zilhiccesi’nde huzûr-ı Müslimînde minvâl-i muharrer üzere zimmetinde asl-ı mal-ı vakf-ı mezbûrdan on iki bin akçe deyni olduğunu ikrâr ve meblağ-ı mezbûr mukābelesinde zikrolunan Mustafa Paşa mahallesinde vâki‘ bir tarafdan Kâtib Ömer mülküne ve bir tarafdan Uncu Mustafa mülküne ve bir tarafdan Âişe Hatun mülküne ve bir tarafdan tarîk-i âmma müntehî olan mülk menzilini meblağ-ı mezbûr mukābelesinde istiğlâl-i şer‘î tarîki üzere katımda rehin vaz‘ eylemiş idi. Hâlâ asl-ı mal-ı mezbûru tevliyetim hasebiyle taleb ederim suâl olunsun dedikde gıbbe’s-suâl ve’l-inkâr müdde‘î-yi mezbûrdan müdde‘âsını mübeyyin beyyine taleb olundukda udûl-i ricâl-i Müslimînden olup mahalle-i mezbûre Koca Mustafa Paşa mahallesi sükkânından Arslan Bey b. Abdullah nâm Sarrâc-ı Sultan ve İbrahim b. Muharrem nâm kimesneler li-ecli’ş-şehâde meclis-i şer‘a hâzırân olup isre’l-istişhâd ve fi’l-vâki‘ bin altmış bir Zilhiccesi’nde müvekkile-i mezbûre İsmihan bizim huzûrumuzda vakf-ı mezbûrun asl-ı mâlından zimmetinde on iki bin akçe deynim vardır deyü ikrâr ve menzil-i mezbûru istiğlâl tarîki üzere rehin vaz‘ edip biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i şerâ’iti’’l-kabûl ve şehâdetleri makbûle olmağın mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Şa‘bâni’l-mu‘azzam sene [10]72.<br><br>Şuhûdü’l-hâl: el-Hâc Ahmed b. Mahmud, Hasan b. Mustafa, Mehmed b. Ramazan, Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=25017"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25019"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1053"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>