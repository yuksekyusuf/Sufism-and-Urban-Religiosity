﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 392<br>Hüküm no: 371<br>Orijinal metin no: [81b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Beşe b. Ahmed’in ölen Manko v. Koro’daki alacağını, küçük çocuklarının vasîsi olan Marko’dan teslim aldığı</b><br><br>Celeb-keşân tâifesinden Osman Beşe b. Ahmed nâm kimesne meclis-i şer‘-i şerîf-i enverde Havâss-ı Aliyye kazâsına tâbi‘ Küçükköy nâm karye sükkânından olup bundan akdem hâlik olan Manko v. Koro nâm zimmînin sulbî oğulları Yorgaki ve Hristaki nâm sagīrlerin kıbel-i şer‘den mansûb vasîleri olmağla terekesine vâzı‘u’l-yed olan işbu râfi‘u’l-kitâb Marko v. ( ) nâm zimmî muvâcehesinde ikrâr ve takrîr-i kelâm edip hâlik-i merkūm zimmetinde hayatında yedimden iştirâ ve makbûz yüz kırk aded koyun semeninden on dokuz bin altı yüz akçe hakkım olup kable’l-edâ hâlik olmağla mukaddemâ meblağ-ı mezbûru vasîyy-i mezbûrdan hâkim-i muvakki‘-i sadr-ı kitâb huzûrunda şühûd-ı udûl ile isbât edip meblağ-ı mezbûru tereke-i hâlik-i mezbûrdan bana teslîme vasîyy-i mezbûra tenbîh olunmuşidi hâlâ meblağ-ı mahkûmun-bih mezbûr on dokuz bin altı yüz akçeyi vasîyy-i mezbûr Marko yedinden bi’t-tamam ahz ü kabz eyledim yedinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-şehri Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: Murad Beşe b. Mehmed, Mehmed Çelebi b. Haydar, Ahmed Çelebi b. Piyale, Abdullah Çelebi b. Ömer, Ömer Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41519"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41521"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o419"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>