﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 465<br>Hüküm no: 551<br>Orijinal metin no: [85a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eskici Artin’in eskici dükkânı eşyalarını Mehmed Salih’e satması</b><br><br>Eskici Gediği, 700 guruş<br><br>Mahmiye-i İstanbul’da Langa Yenikapısı hâricinde Yeni mahallede mütemekkin Eskici Artin v. İstefan zimmî meclis-i şer‘-i şerîf-i enverde işbu bâ‘isü’l-vesîka Tönbakücü Bağdâdî Mehmed Salih b. Mehmed mahzarında ikrâr-ı tam ve takrîr-i kelâm edip mahmiye-i mezbûrede Parmakkapı kurbünde Kerpiç Hanı’nda nerdubân tahtında vâki‘ sağ tarafdan ikinci bir bâb oda derûnunda mevcûde beyne’l-esnâf gedik ta‘bîr olunur işbu hâzır bi’l-meclis kayın atam Lağımcıoğlu Kirkor v. Bedros zimmîden müşterâ bâ-defter-i müfredât müstakılleten yedimde emvâlim olan eskici âlâtçı [gediğini] tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile merkūm Mehmed Salih’e yedi yüz guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eylediğinden sonra semeni olan meblağ-ı mezbûr yedi yüz guruşu benim zimmetimde müşteri-yi merkūma cihet-i deyn-i şer‘îden bâ-i‘lâm-ı şer‘î mahkûmün-bih deynim olan yedi yüz guruşa takas ve mahsûb ve tarafeynden her birimiz mukāssa ve kabûl eyledik. Fîmâ-ba‘d âlât-ı muharrere-i mezkûre merkūm Mehmed Salih Ağa’nın emvâl-i müşterâsı ve hakk-ı sırfı olup benim kat‘a alâka ve medhalim kalmamışdır dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 26 L sene [1]242.<br><br>Şühûdü’l-hâl: Bağdâdî Mehmed Salih, Ivaz Mehmed İzzet Ağa, Bağdâdî es-Seyyid Abbas, Hüseyin b. el-Hâc Mehmed, Mehmed Cevad b. Abdülkerim, Muhzır Emin Çelebi, Muhzır Fettah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38930"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38932"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b465"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>