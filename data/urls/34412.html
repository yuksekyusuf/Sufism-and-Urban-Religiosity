﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 247<br>Hüküm no: 234<br>Orijinal metin no: [43b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ergiri bt. Yorgono’nun uhdesindeki gedik hisselerinden bir kısmını Bakkal Zaharya’ya sattığı</b><br><br>Bakkāl<br><br>Medîne-i Üsküdar’a muzâfe Kartal nâhiyesine tâbi‘ Büyükbakkāl karyesinde mütemekkine Ergiri bt. Yorgono v. Atam nâm Nasrâniye tarafından husûs-ı âti’l-beyânda vekîl olduğu şahs-ı mersûmeyi bilir Bakkāllar Ustabaşısı Ananosti v. Hıristo ve Bakkāl Kostanti v. Yorgi nâm zimmîler şehâdetleriyle sâbit olan Papas Yorgi v. Papas Hıristo nâm zimmî <<muvâcehesinde>> meclis-i şer‘-i hatîrde işbu hâmilü’r-rakīm Bakkāl Zaharya v. Yorgi nâm zimmî muvâcehesinde bi’l-vekâle ikrâr-ı tâm ve takrîr-i kelâm edip mahmiye-i İstanbul hısnı ebvâbından Balıkpazarı kapısı hâricinde vâki‘ İstemat dükkânı denmekle arîf bir bâb havyarcı bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla otuz sehmi Havyarcı Yoseb zimmînin ve otuz sehmi Havyarcı Eftim zimmînin ve otuz sehmi Havyarcı Sava zimmînin ve otuz sehmi dahi akd-i âti’z-zikrin sudûruna değin müvekkilem mersûme Ergiri Nasrâniyenin bâ-hüccet-i şer‘iye yedinde mülkleri olmağla gedik-i mezkûrdan müvekkilem mersûmenin ber-vech-i muharrer mâlike olduğu otuz sehm hisse-i şâyi‘asının yirmi iki buçuk sehmini müvekkilem mersûmenin <<mâlike olduğu otuz sehm hisse-i şâyi‘asının >> yedinde ibkā ve mâ‘adâ yedi buçuk sehm hisse-i şâyi‘asını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-izn-i şürekâ mersûm Zaharya zimmîye bin üç guruşa bi’l-vekâle bey‘ ü temlîk ve vech-i lâyıkı üzere teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl edip semen-i mezkûr bin üç yüz guruşu bana tamâmen def‘ ü teslîm ve ben dahi yedinden bi’l-vekâle ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ ve iskāt eyledik fî-mâ ba‘d gedik-i mezkûrun ber-i‘tibâr-ı merkūm yedi buçuk sehm hisse-i şâyi‘asında müvekkilem mersûmenin kat‘â ve alâka ve medhali kalmayıp müşteri-i mersûm Zaharya zimmînin mülk-i müşterâsı ve hakk-ı sırfı olmuşdur dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî-gurreti Ra sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi.<br><br>Kabzımâl Sava, Yazıcı yani, Ustabaşı Kiryako, Ustabaşı İsak.</p>          <br><a title="Önceki sayfa" style="text-decoration:none" href="./ayrmetin.php?idno=34411"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34413"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>