﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 420<br>Hüküm no: 426<br>Orijinal metin no: [102b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dazkırı’ya tabi bazı köyler ahalileri ile tahsildar Ali Ağa arasındaki davada anlaşma sağlanması</b><br><br>Vilâyet-i Anadolu’da Dazkırı kazâsına tâbi‘ Sarıkavak nâm karye ahâlîsinden Ahmed b. Hüseyin ve Avcılar nâm karyeden el-Hâc Süleyman b. Ali ve Başmakçılı nâm karyeden el-Hâc Bugay b. Veli ve Apa nâm karyeden Ahmed b. Mustafa nâm kimesneler mahmiye-i İstanbul’da meclis-i şer‘de râfi‘ü’l-vesîka Ali Ağa b. Mahmud nâm kimesne tarafından husûs-ı âti’l-beyana vekîl-i şer‘î olan el-Hâc Mustafa b. Ahmed nâm kimesne mahzarında her biri ikrâr ve takrîr-i kelâm edip müvekkil-i mezbûr Ali Ağa bin yüz on altı senesine mahsûb olmak üzere kazâmız ahâlîleri üzerlerine edâsı lâzım gelen menzil-i avârız teklîfine bâ-fermân-ı âlî memûr olmağla kazâ-i mezbûrun elli üç hânesi olup ve bizler kazâ-i mezbûrun maslahatgüzârlarından olmağla ber-mûceb-i fermân-ı âlî beher hâneye kesr-i guruş ile on birer guruş isâbet etmiş iken müvekkil-i mezbûr Ali Ağa zikr olunan elli üç hânenin beher hânesine üçer guruşdan cem‘an yüz elli dokuz guruşumuzu fermân-ı âlîden ziyâde bi-gayrı hakkın ahz u kabz ve istihlâk etmekle biz dahi meblağ-ı mezbûru müvekkil-i mezbûrdan taleb ve da‘vâ sadedinde olduğumuzda beynimizde münâza‘ât-ı kesîre vâki‘ olmuş idi. El-hâletü hâzihi beynimize muslihûn tavassut edip da‘vâ-i mezbûremizden [103a] bizi müvekkil-i mezbûr ile yirmi guruş üzerine sulh eylediklerinde biz dahi sulh-ı mezbûru kabûl ve bedel-i sulh olan meblağ-ı mezbûru yedinden ba‘de’l-ahz ve’l-kabz mâ‘adâsına müte‘allıka âmme-i da‘vâdan müvekkil-i mezbûrun zimmetini ibrâ ve iskāt eyledik dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Mehmed Çavuş el-mübâşir, İsmail Efendi b. Ali, Ömer Efendi, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41955"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41957"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b420"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>