﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 653<br>Hüküm no: 693<br>Orijinal metin no: [107a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rado v. Yani’nin Kazgan köyündeki mülk bağını zaptettiği iddiasıyla Hıristodoli v. Talaşni aleyhine açtığı davada haksız olduğu</b><br><br>Mahmiye-i Edirne hısnı dâhilinde Papa Kaşyanos mahallesi sâkin[lerin]den Rado v. Yani nâm zimmî mahfil-i kazâda işbu bâ‘isü’l-kitâb Hıristodoli v. Talaşni nâm zimmî muvâcehesinde üzerine da‘vâ ve takrîr-i kelâm edip mahmiye-i mezbûre zeylinde Kazgan nâm karye sınırında vâki‘ bir tarafı Yano v. Kosta ve bir tarafı Takyeci Ostar nâm zimmîler bağlarıyla ve bir tarafı arz-ı hâliye ve taraf-ı râbi‘i tarîk-ı âm ile mahdûd tahmînen on dönüm mülk bağımı mezbûr Hıristodoli mülkiyet üzere tasarruf eder suâl olunup yed-i gāsıbesi kasr olunmak matlûbumdur dedikde gıbbe’s-suâl mezbûr Hıristodoli cevâbında fi’l-hakīka zikrolunan bağ-ı mezbûr Rado’nun mülkü idi ve lâkin târih-i kitâbdan sekiz sene mukaddem gāib ani’l-meclis Dimitri v. Hıristo nâm zimmîye sekiz bin fıddî akçeye bey‘-i kat‘î ile bey‘ ve teslîm ve kabz-ı semen edip mezkûr Dimitri dahi bağ-ı mezkûru altı sene tasarruf ettikden sonra bana yüz sekiz riyâlî guruşa bey‘-i kat‘î ile bey‘ ve teslîm edip bendahi iştirâ ve tesellüm ve kabûl ve kabz eyledikden sonra semeni olan meblağ-ı mezkûr yüz sekiz riyâlî guruşu mezkûr Dimitri’ye edâ ve teslîm edip hâlâ zikrolunan bağ mülk-i müşterâmdır deyu da‘vâ-yı def‘le mukābele edicek isre’l-istintâk mezbûr Rado def‘-i mezbûru bi’l-külliyye münkir olmağın mezbûr Hıristodoli’den takrîr-i meşrûhuna mutâbık beyyine taleb olundukda udûl-i ricâl ve ahrâr-ı Müslimînden olup mahmiye-i mezbûre mahallâtından Mihal Bey mahallesinden İbrahim Dede b. Mehmed eş-şehîr bi-Sârbânzâde (Mehmed el-me’mûr bi’l-umûri’ş-şer‘iyye) ve Tarakçı mahallesinden es-Seyyid Mehmed Efendi b. es-Seyyid Abdullah Efendi nâm kimesneler li-ecli’ş-şehâde meclis-i şer‘a hâzırân olup istişhâd olundukda fi’l-hakīka mahalle-i mezbûre zeylinde Kazgan nâm karye sınırında vâki‘ zikri sebk eden on dönüm bağ müdde‘î-i mezbûr Rado’nun mülkü olup târih-i kitâbdan sekiz sene mukaddem gāib ani’l-meclis Dimitri v. Hıristo nâm zimmîye sekiz bin fıddî akçeye bizim huzûrumuzda bey‘-i kat‘î ile bey ve teslîm ve kabz-ı semen edip mezkûr Dimitri dahi zikrolunan bağı altı sene mülkiyet üzere tasarrufundan sonra işbu mezbûr Hıristodoli’ye yüz sekiz riyâlî guruşa bey‘-i kat‘î ile bey‘ ve teslîm ve kabz-ı semen eyledi hâlâ bağ-ı mahdûd-ı mezkûr mezbûr Hıristodoli’nin mülk-i müşterâsıdır biz bu husûsa bu vech üzere şâhidleriz şehâdet dahi ederiz deyu her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri hayyiz-i [kabûlde] makbûle oldukdan sonra mezbûr Rado bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Şa‘bâni’l-mu‘azzam li-sene semân ve sittîn ve elf.<br><br>Şühûdü’l-hâl: Fahrü’l-kuzât Hasan Efendi, İsmail Çelebi el-muhzır, Ahmed Çelebi el-muhzır, Ahmed Efendi el-kâtib, Muharriru’l-hurûf Hasan ve gayruhüm.<br><br>Derûn-ı asl-ı metinde müsbete olan beyyinenin birisinde sehv olunup tescîlde dahi mukayyid hüccet-i mezbûreyi tebdîl etdirdikde bu mahal dahi ıslâh olundu.</p>          <br><a title="Önceki sayfa" style="text-decoration:none" href="./ayrmetin.php?idno=40971"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40973"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b653"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o806"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>