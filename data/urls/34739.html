﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 136<br>Hüküm no: 86<br>Orijinal metin no: [36-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Zahari’nin mirasçılarına borcu olan Kasap Mitro’nun borcunu ödemesi için yapılan tenbih</b><br><br>Mukābele şüd<br><br>Ma‘rûz<br><br>Derûn-ı arzuhâlde mastûrü’l-ism olup mahrûse-i Galata’ya muzâfe İstinye nâhiyesine tâbi‘ Tarabya karyesinde mütemekkin iken işbu târihden iki sene mukaddem hâlik olan Kasab Zahari v. Yorgi v. Atam zimmînin verâseti zevce-i metrûkesi Vitorya bt. Yani ve sulbiye kebîre kızları Maryora ve Eksice ve Ergirye nâm Nasrâniyeler ve sulbî kebîr oğlu Yorgi nâm zimmîye münhasıra ve mesele-i mîrâsları kırk sehmden olup sihâm-ı mezbûreden beş sehmi zevce-i mersûmeye ve yedişer sehmden yirmi sehm benât-ı mersûmâta ve on dört sehmi ibn-i mersûma isâbeti tahakkukundan sonra verese-i mersûmeden arzuhâl eden şahısları mu‘arrefe zevce-i mersûme Vitorya ve benât-ı mersûmât Maryora ve Eksice ve Ergirye Nasrâniyelerden her biri meclis-i şer‘-i hatîrde kasab tâifesinden derûn-ı arzuhâlde ismi mastûr Mitro v. Ziso nâm zimmî muvâcehesinde ibn-i mersûm Yorgi zimmî hâzır olduğu hâlde zevcim ve mûrisimiz hâlik-i mersûm Zahari zimmî sağlığında mersûm Mitro zimmî ile kasablık ticâretinde ber-vech-i şirket beynlerinde ahz u i‘tâ cereyân edip ba‘dehû fesh-i akd-i şirket birle beynlerinde cârî ahz ü i‘tâlarının hesâbını bin iki yüz elli beş senesi duhûl eden rûz-ı Kasım ibtidâsından şühûd mahzarlarında ser-i mû galatdan ârî yegân yegân rü’yet eylediklerinde zevcim ve mûrisimiz hâlik-i mersûmun mersûm Mitro zimmî zimmetinde iki bin yedi yüz seksen beş guruş alacağı zuhûr eylediğinden sonra meblağ-ı mezkûr iki bin yedi yüz seksen beş guruşu zevcim [37] ve mûrisimiz hâlik-i mersûm Zahari zimmî sağlığında mersûm Mitro zimmîden ahz etmeksizin hâlik ve meblağ-ı merkūm ber-tashîh-i mezkûr bizimle oğlu hâzır-ı mersûma mevrûs olmağla meblağ-ı mezkûr iki bin yedi yüz seksen beş guruşun yüz guruşunu mersûm bizimle hâzır-ı mersûma def‘ ü teslîm ve biz dahi yedinden ahz u kabz ve ba‘dehû iktisâm etmemizle bâkīsi olan iki bin altı yüz seksen beş guruşdan ber-tashîh-i mezkûr bizim hisse-i irsiyemize isâbet eden bin yedi yüz kırk beş guruş on parayı mersûm Mitro zimmîden bi’l-verâse hâlâ taleb ederiz deyü ba‘de’d-da‘vâ ve’l-istintâk ol dahi cevâbında müdde‘iyât-ı mersûmâtın ber-minvâl-i muharrer müdde‘âlarını bi-tamamihi ikrâr lâkin deynim olan meblağ-ı bâkī-i mezkûru müdde‘iyât-ı mersûmâtın emir ve tevkîlleri yoğiken hâzır-ı ibn-i mersûm Yorgi zimmîye edâ ve teslîm etmemle hisse-i irsiyeleri olan meblağ-ı mezkûr bin yedi yüz kırk beş guruş on parayı ibn-i mersûm Yorgi zimmîden mütâlebe eylesinler deyü sûret-i def‘de îrâd eylediği kelâmı def‘e sâlih cevâb-ı şer‘î olmamağla ikrâr ü i‘tirâfı mûcebince meblağ-ı bâkī-i mezkûr iki bin altı yüz seksen beş guruşdan müdde‘iyât-ı mersûmâtın hisse-i irsiyeleri olan meblağ-ı mezkûr bin yedi yüz kırk beş guruş on parayı müdde‘iyât-ı mersûmât Vitorya ve Maryora ve Eksice ve Ergirye Nasrâniyelere edâ ve teslîme mersûm Mitro zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 7 N sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34738"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34740"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>