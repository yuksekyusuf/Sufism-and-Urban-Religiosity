﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 168<br>Hüküm no: 124<br>Orijinal metin no: [16a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih Beşe’nin İbrahim Ağa aleyhindeki fırın gediği davasında anlaşma sağlanması</b><br><br>Ekmekçilere dâir<br><br>Ma‘rûz<br><br>Mahrûse-i Galata’ya muzâfe kasaba-i Kasımpaşa’da Büyük Piyale Paşa Câmi‘-i şerîfi kurbünde kâin ekmekçi fırınının gediğine mutasarrıf olan habbâzân esnâfından Salih Beşe b. Cafer nâm kimesne meclis-i şer‘-i münîrde esnâf-ı mezbûre kethudâsı İbrahim Ağa ve mazbûtü’l-esâmî nizâm ustaları hâzır oldukları hâlde kasaba-i mezbûrede Cumapazarı’nda vâki‘ bir bâb ekmekçi fırınının kezâlik gediğine mutasarrıf olan İbrahim Ağa b. Mehmed nâm kimesne muvâcehesinde zikr olunan fırının kadîmden üç aded tablası olup ve mârrü’z-zikr üç aded tablanın bir aded tablasını mezbûr İbrahim Ağa benim ber-vech-i muharrer mutasarrıf olduğum fırın-ı mezkûrumun tablası olmak üzere bundan akdem gāib ani’l-meclis [16b] Pandeli nâm zimmîden iştirâ eyledim deyü sâlifü’l-beyân bir aded tablayı tasarrufdan beni men‘ etmiş idi. El-hâletü hâzihî mezbûr İbrahim Ağa’nın mârrü’z-zikr tabla için kesik para ta‘bîr olunur medfû‘u olan dört yüz elli guruşu ben malımdan mezbûr İbrahim Ağa’ya ve zikr olunan tabladan keff-i yed ve bana teslîme ve mezbûr İbrahim Ağa dahi ber-vech-i muharrer bana teslîm edeceği tabla mukābili olup hâzırûn-ı mezbûrûn kethudâ ve nizâm ustaları mahâll-i âhardan bir tabla vermeğe her birimiz vech-i muharrer üzere ta‘ahhüd ve ol-vechile kat‘-ı nizâ‘ eyledik dedikde mezbûr İbrahim Ağa ile hâzırûn-ı mezbûrûndan her biri dahi mukırr-ı merkūmu kelimât-ı meşrûhasında tasdîk eyledikleri İstanbul Mahkemesi’nden bi’l-iltimâs huzûr-ı [âlîlerine i‘lâm olundu].<br><br>Fî 9 Zilka‘de sene 1222</p>          <br><a title="Önceki sayfa" style="text-decoration:none" href="./ayrmetin.php?idno=31531"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31533"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o657"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>