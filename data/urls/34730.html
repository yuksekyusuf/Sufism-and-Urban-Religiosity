﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 126<br>Hüküm no: 77<br>Orijinal metin no: [32-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Firar eden Vasil, Yani ve Petro’nun sahibi oldukları Kasımpaşa’daki kasap dükkânı gediğinin borçlarına dağıtılmak üzere Kosta ve Yorgi’ye satıldığı</b><br><br>Kasab Kasımpaşa’da<br><br>İhrâc şüd<br><br>Fî 21 S sene [12]65<br><br>Ma‘rûz<br><br>Hudâvendigâr-ı esbak cennet-mekân adn-âşiyân merhûm ve mağfûrun-leh Sultan Abdülhamid Hân-ı Gāzi -tâbe serâhû- hazretlerinin evkāf-ı şerîfeleri müstegallâtından olup Yedikule hâricinde vâki‘ gayrı ez selhhâne-i mîrî on aded ganem selhhânelerinden altıncı selhhâneye merbût kasab dükkânlarının kasaba-i Kasımpaşa’da Sebil Köprüsü’nde vâki‘ ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmeye mutasarrıflar olan Vasil v. Londo ve Yani v. Cicu ve Petro v. İstoyan nâm zimmîlerin gerek cânib-i mîrîye ve gerek celebân zimmetlerinde yirmi üç bin guruş deynleri olup firâr etmeleriyle bu makūle firâr ve müflisen fevt ve hâlik olanların uhdelerinde bulunan gedikleri bi’l-müzâyede bedel-i misliyle bâ-re’y-i mütevellî âhara ferâğ <<olunmak>> olunup bedelinden deynleri edâ olunmak kasab esnâfının bâ-fermân-ı âlî şurût ve nizâmlarından olduğuna binâen gedik-i mezkûr beyne’t-tâlibeyn lede’l-müzâyede ve gıbbe’l-inkıtâ‘i’r-rağbe yirmi beş bin guruşa kasab tâifesinden Kosta v. Sava ve Yorgi v. Yani nâm zimmîler üzerlerinde karâr edip ziyâde ile tâlib-i âharı zuhûr etmeyip ve meblağ-ı mezkûr gedik-i mezbûrun el-yevm <<semen>> bedel-i misli idiğini ve ber-minvâl-i muharrer şurût ve nizâmlarından idiğini Kasablar Kethudâsı el-Hâc İbrahim Ağa ve esnâfdan el-Hâc Hasan Ağa ve el-Hâc Hüseyin Ağa ve es-Seyyid Ali Ağa ve Ahmed Ağa ve Mehmed Ağa ve sâirleri inhâ ve ihbâr etmeleriyle bu sûretde gedik-i mezkûru mersûmûn Vasil ve Yani ve Petro zimmîlerin defter-i vakf-ı şerîfde olan kaydı ref‘ ü terkīn ve meblağ-ı mezkûr yirmi beş bin guruş bedel ile mersûmân Kosta ve Yorgi zimmîler üzerlerine ber-vech-i iştirâk nizâmları mûcebince defter-i vakf-ı şerîfe kayd ve temessüğü hâmişine şerh birle temhîr ve mersûmân yedlerine i‘tâsı esnâf-ı mezkûrenin nizâmlarından idiği İstanbul Mahkemesi’nden huzûr-ı [âlîlerine i‘lâm olundu]<br><br>Fî 11 N sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34729"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34731"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b126"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>