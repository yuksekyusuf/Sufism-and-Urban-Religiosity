﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 104<br>Hüküm no: 133<br>Orijinal metin no: [54-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasköy’de kilise yakınlarında misâfirler için yapılmış odanın tamirine izin verilmesi</b><br><br>Oldur ki, havâss-ı Kostantıniyye tevâbi‘inden Hasköy sâkinlerinden Toka v. Kosta ve Yani v. Mihal ve Dimitri v. Kosta ve Yanaki v. Kosta ve Samon v. Papas ve sâirleri meclis-i şer‘a gelip takrîr-i kelâm edüp karye-i mezbûrede vâki‘ olan kilise kurbünde olan müsâfirîn içün binâ olunan odanın ta‘mîri lâzım gelmişdir. Civârında mülk menzili olan Esedullah Çavuş b. Mustafa ta‘mîrine mâni‘ olur. Üzerine varılıp mâ-vaka‘a tahrîr olunup ta‘mîri içün izin taleb ederiz dediklerinde zeyl-i kitâbda esâmîsi mastûre olan Müslimîn ile üzerine varılup fi’l-vâki‘ kadîmden müsâfir içün binâ olunmuş oda olup hâlen ta‘mîri lâzım gelmiştir. İhdâs olunma değildir ve kiliseden hâricdir ve mezbûr Esedullah Çavuş’a zararı yoktur deyü haber verdiklerinde ta‘mîrine kıbel-i şer‘den izin verilüp mâ-vaka‘a bi’t-taleb tahrîr olunup tâlibi yedine vaz‘ olundu ki, vakt-i hâcette müzekkir-i mâ cerâ ola.<br><br>Tahrîren fî-evâil-i Cumâdelâhire li-sene tis‘a ve elf.<br><br>Şuhûdü’l-hâl: Halil b. Ali el-Hatîb, Ahmed b. Cafer el-imâm, Kurd Çelebi b. Şaban el-müderris, Mehmed b. Mehmed, Halil b. Ali, Osman b. (…) el-müezzin, Kaya b. Memi, Mustafa b. Kaya ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=23047"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23049"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o237"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>