﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 9 Numaralı Sicil (H. 940-942 / M. 1534-1536)<br>cilt: 4,&nbsp;sayfa: 173<br>Hüküm no: 335<br>Orijinal metin no: [40b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Matyoz’un yetimi Aleksi’ye düşen hisse miktarı</b><br><br>Sebeb-i tahrîr-i sicil budur ki Müteveffâ Matyoz’un yetimi Aleksi nâm sagīrin vasî-i şer‘îsi olan Papayakim nâm zimmî Toma b. Canikopulo ile meclis-i şer‘de hâzırân olup mezkûr Papayakim takrîr-i da‘vâ kılıp eyitdi ki mezkûr yetimin babasından cihet-i irsle intikāl eden evden ve bahçeden hissesin taleb ederim hâliyâ merkūm Toma mâni‘ olur deyicek müşârün-ileyh Toma’dan su’âl olundukda müteveffâ Matyoz büyük oğlu Andronikoz’a zikr olan evi ve bahçeyi hâl-i hayâtında hibe eylemiş idi mezbûr Andronikoz fevt olup yetimlerine vasî olduğum sebebden ben zabt ederim dedikden sonra mezkûr Papayakim bi’l-mukābele cevâb verip eyitdi ki mezkûr Matyoz zikr olan emlâki büyük oğlu Andronikoz[’a] hibe eylemiş lâkin hibesinden rücû‘ edip nice müddet zikr olan bahçeyi ve evi mülkiyyet üzre tasarruf edip taht-ı tasarrufunda iken fevt oldu dedikde mersûm Papayakim’den alâ mâ-idde‘â’ beyyine taleb olundukda Manol b. Kosta ve Todora b. Doroş şer‘-i şerîf meclisinde li ecli’ş-şehâde hâzırân olup şöyle edâ-i şehâdet-i şer‘iyye kılıp eyitdiler ki mezkûr Matyoz zikr olan emlâki oğlu Andronikoz[’a] hibe eyleyip yine rücû‘ edip müddet-i medîde zikr olan evde sâkin olup ve bahçeyi dahi mülkiyyet üzre mutasarrıf olup kendinin zabtında ve taht-ı tasarrufunda iken fevt oldu biz bu husûsa şâhidleriz ve şehâdet dahi ederiz dediklerinden sonra ba‘de’t-tezkiyyeti’ş-şer‘î mezkûrların şehâdetleri hayyiz-i kabûlde vâkī‘ olup zikr olan evden ve bahçeden mezkûr Papayakim vasî olduğu Aleksi nâm yetime on bin beş yüz akçelik hisse ta‘yîn olunup hükm olundu alâ mâ hüve’l-vâkī‘ vukū‘ üzre bi’t-taleb tescîl olundu. Tahrîren fî evâili Zilhicce sene 940.<br><br><br>Şuhûdü’l-hâl: Bâli b. Aslıhan ve Korucu Hacı b. Abdullah ve İskender b. Abdullah ve Berber Ahmed b. Dellâk ve Nerses b. Ermeni ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=46383"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=46385"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk009&bsm=usk009b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk009&bsm=usk009o540"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>