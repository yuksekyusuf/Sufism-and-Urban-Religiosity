﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 182<br>Hüküm no: 172<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hızır Bey’in vârislerinin aralarındaki davada sulh oldukları</b><br><br>Mahrûse-i İstanbul’da Mimârşücâ‘ mahallesinde sâkin olup bundan esbak vefât eden merhûm Hızır Bey b. Derviş nâm cündînin kebîre kızı fahrü’l-muhadderât Rabia Hatun’un vekîl-i âmme-i mutlak nâfizü’l-kelâmı olup hasm-ı şer‘î mahzarında ale’n-nehci’ş-şer‘î vekâleti Mahmud b. Abdullah er-râcil ve Mustafa Çelebi b. İsmail ve Mehmed Efendi şehâdetleri ile sâbite olan fahrü’l-akrân Ahmed Çelebi b. Mustafa meclis-i şer‘-i şerîfde müteveffâ-yı merkūmun zevcesi ve vârisesi ve sagīr oğlu İbrahim ve sagīre kızı Fatıma’nın tesviye-i umûrı’çün kıbel-i şer‘den mansûb vasîleri olan Alemşah Hatun bt. Murad mahzarında ve müteveffâ-yı merkūmun kebîr oğlu Mustafa Çelebi nâm râcil mahzarında takrîr-i merâm edip müvekkilem mezbûr Rabia Hatun’un anası ve mevrûsesi merhûme Eşe Hatun bt. İsmail muhallefâtı bahâsından babası müteveffâ-yı merkūm Hızır Bey b. Derviş zimmetinde kalan on iki bin akçesi vekâlet-i âmme-i mutlakam ile müvekkilem için müteveffâ-yı merkūm[un] muhallefâtından taleb ve da‘vâ edip gıbbe’l-inkâr isbât dahi etmiş idim el-hâletü hâzihî işbu zeyl-i kitâbda esâmîsi mastûr olan muslihûn tavassut edip sagīrân-ı merkūmâna mezbûrûn sulhu evlâ ve enfa‘ görmeğin mahalle-i merkūmede vâki‘ olup cümle-i muhallefât-ı müteveffâ-yı merkūmdan tahmînen beş bin akçe kıymetli olup bir tarafı müvekkilem mezbûre mülkü ile bir tarafı Mahmud b. Abdullah er-râcil mülküyle ve bir tarafı müteveffâ-yı merkūm mülküyle ve bir tarafı Fatıma bt. Abdullah mülküyle mahdûd ve mümtâz olan hesâb-ı şatranci üzere yirmi buçuk zirâ‘ arz-ı zâtü’l-eşcârı ıslâh edip ben dahi vekâlet-i müvekkilem hasebiyle sulh-ı mastûru kabûl edip ve bedel-i sulh olup zikr olunan arz-ı mezkûreyi müvekkilem için kabz ve zabt eyledim min-ba‘d meblağ-ı mezbûrdan müteveffâ-yı mersûmun zimmetin ibrâ-i âm ile ibrâ eyledim ba‘de’l-yevm bu husûsta ve müteveffâ-yı mezbûr Hızır Bey’in veresesine intikāl eden cümle-i muhallefâtına ve bi’l-cümle husûs-ı irse müte‘allik müvekkilem mezbûreden veyâ vekîlinden da‘vâ sudûr eder ise lede’l-hükkâmi’l-kirâm mesmû‘ ve makbûle olmaya deyü bi’l-vekâle ikrâr-ı tav‘î etdikde mâ-vaka‘a gıbbe’t-tasdîk ketb olundu.<br><br>Tahrîren fî 27 Şevvâl sene 1005.<br><br>Şühûdü’l-hâl: Es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=35309"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35311"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o489"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>