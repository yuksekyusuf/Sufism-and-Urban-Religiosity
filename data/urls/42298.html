﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 187<br>Hüküm no: 192<br>Orijinal metin no: [34a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime Hanım ve kızının Bağcılar Hanı’nda sarrâf Aknadis ve ortağı ile olan davalarında anlaşma sağladıkları</b><br><br>Bâ-hatem-i hazret-i efendi<br><br>Ma‘rûz,<br><br>Rahime Hanım bt. el-merhûm Sadr-ı esbak Hüseyin Paşa b. Hasan Ağa tarafından zikri âtî husûsda vekîl olduğu zât-ı müşârün-ileyhâyı ma‘rifet-i şer‘iyye ile ârifân Affan Bey b. Abdullah Paşa ve Mehmed Ağa b. Ali şehâdetleriyle sâbit olan el-Hâc Mehmed Efendi b. el-Hâc Hüseyin ve müşârün-ileyhâ Rahime Hanım’ın kerîmesi Hadice Hanım tarafından husûs-ı mezbûrda vekîl olduğu zât-ı mûmâ-ileyhimâyı dahi kezâlik ma‘rifet-i şer‘iyye ile ârifân şâhidân-ı mezbûrân şehâdetleriyle sâbit olan Şerife Fâtıma Hatun bt. Mustafa meclis-i şer‘-i hatîrde Sarrâf tâifesinden Bağcılar Hanı’nda sâkin Aknadis v. Altun ve şerîki Serkiz v. Mikail muvâcehelerinde müvekkilelerimiz müşârün-ileyhimânın yüz altmış sekiz senesi Şa‘bânı gurresinde sarrâfân-ı mesfûrândan ale’l-iştirâk cihet-i karz-ı şer‘îden on beş bin guruş ba‘de’l-ahz ve’l-istihlâk işbu bin yüz yetmiş bir senesi Şa‘bânı gurresine dek ceste ceste yirmi iki bin altı yüz altmış altı guruş müvekkilelerimiz müşârün-ileyhimâ yedlerinden dört bin beş yüz guruş dahi bi-tarîkı’l-havâle uzun Mehmed Ağa yedinden cem‘an yirmi yedi bin yüz altmış altı guruş ahz [ve] asl-ı mâl-ı mezkûrdan fazla ve bilâ-devr murâbaha nâmıyla on iki bin yüz altmış altı guruş ahz u kabz eylediklerinden mâ‘adâ müvekkilelerimiz müşârün-ileyhimâ bilâ-devr asl-ı mâl-ı mezkûr murâbahasından [34b] bâkī altı bin iki yüz elli guruşun deynleri olmak üzere sarrâfân-ı mesfûrâna temessük dahi vermişler idi. Müvekkilelerimiz müşârün-ileyhimânın sarrâfân-ı mesfûrâna sâlifü’l-beyân bilâ-devr verdikleri on iki bin yüz altmış altı guruş her birimiz bi’l-vekâle taleb ederiz deyü ba‘de’d-da‘vâ sarrâfân-ı mesfûrân cevâblarında bin yüz yetmiş bir senesi Şa‘bânı’nın yirmi yedinci günü hesâb ve kitâbımızı ba‘de’r-rü’ye müvekkiletân-ı mûmâ-ileyhimâ husûs-ı mezkûra ve sâir bi’l-cümle hukūk-ı şer‘iyyeye müte‘allika âmme-i da‘vâdan her biri zimmetimizi ibrâ ve biz dahi kabûl etmiş idik, hattâ ol vakitde murâbahadan bâkī kalan meblağ-ı mezkûr altı bin iki yüz elli guruş zimmetlerinde deynleri olmak üzere temessük-i mezkûru yedimize i‘tâ etmişler idi deyü salifü’z-zikr on iki bin yüz altmış altı guruşda def‘ ve temessük-i mezkûr mûcebince altı bin iki yüz elli guruşu taleb ederiz deyü da‘vâ etdiklerinde beynimizde ba‘de vukū‘i’l-münâza‘a el-hâletü hâzihî tavassut-ı muslihîn ile da‘vâ-yı mezkûremizden bizi sarrâfân-ı mesfûrân Aknadis ve şerîki Serkiz ile bin guruş bedel-i makbûza sulh eylediklerinde biz dahi sulh-ı mezkûru bi’l-vekâle ba‘de’l-kabûl mâ‘adâ müdde‘âmız olan on bir bin yüz altmış altı guruşa ve bi’l-cümle hukūk-ı sâire müte‘allika âmme-i da‘vâdan sarrâfân-ı mesfûrândan her birinin zimmetini bi’l-vekâle ibrâ-i âm ile ibrâ ve iskāt eylediğimizde sarrâfân-ı mesfûrân dahi bedel-i sulh olmak üzere bize medfû‘ları olan bin guruşa ve temessük-i mezkûr mûcebince müvekkilelerim müşârün-ileyhimâdan murâbahadan bâkī kalmışdır deyü müdde‘âları olan altı bin iki yüz elli guruşa ve sâir cemî‘ hukūk-ı şer‘iyyeye müte‘allika âmme-i da‘vâdan her biri müvekkilelerimiz müşârün-ileyhimâ Rahime ve kerîmesi Hadice hatunlardan her birinin zimmetini ferden ferdâ ibrâ-i âm ile ibrâ ve iskāt etmeleriyle tarafeynden her birimiz âharın ibrâsını ber-minvâl-i muharrer bi’l-asâle ve bi’l-vekâle kabûl eyledik deyü ba‘de’l-ikrâr ve’t-tasdîk külliyen kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 17 Ramazan sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42297"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42299"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>