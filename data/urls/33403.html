﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 145<br>Hüküm no: 119<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülkadir b. el-Hâc Süleyman’ın Galata’daki mahzenini Şerife Hanife bt. el-Hâc Yakub’un zabtettiği</b><br><br>Galata’da eski yağ kapanında kahve gediği men‘i<br><br>Ma‘rûz<br><br>Sâhib-i arzuhâl Halatçı Abdülkādir b. el-Hâc Süleyman nâm kimesne Çarşamba günü sarây-ı hümâyûnda otağ-ı sadr-ı âlîde huzûr-ı sâti‘u’n-nûr-ı hazret-i vekâlet-penâhîlerinde bi’l-ma‘iyye istimâ‘a memûr Haremeyn-i Şerîfeyn müfettişi umdetü’l-mevâlîyyü’l-izâm Emin Beyefendizâde fazîletlü Abdülkādir Beyefendi dâ‘îleriyle akd olunan meclis-i şer‘-i münîrde derûn-ı arzuhâlde mezkûr[et]ü’l-ism Şerife Hanife bt. el-Hâc Yakub nâm hatun muvâcehesinde dârussa‘âdetü’ş-şerîfe ağası hazretleri nezâretlerinde âsûde Ayasofya-i Kebîr vakfı mütevellîsi kâtib ağa-yı müşârun-ileyh izzetlü es-Seyyid Ahmed Reşîd Efendi tarafından mürsel vekîli Câbî es-Seyyid Mehmed Ârif Ağa hâzır olduğu hâlde vakf-ı mezkûr müsakkafâtından mahrûse-i Galata’da Eski Yağ Kapanı nâm mahalde vâkı‘ bir tarafı yemenici dükkânı ve bir tarafı bezirhâne ve verâsı Ali Ağa mahzeni ve pîşgâhı tarîk-i âm ile mahdûd ayda kırk beşer akçe icâreli birbiri üzerinde kâin iki bâb kârgîr mahzen bâ-temessük-i mütevellî bi’l-icâreteyn müstakillen tasarrufumda iken mezbûre Şerife Hanife Hatun fevkānî mahzen derûnunda kahvehâne gediğim vardır deyu bi-gayrı hakkın fuzûlî zabt ve beni tasarrufdan men‘ etmekle keff-i yed ve bana teslîmine tenbîh olunmak matlûbumdur deyu da‘vâ ettikde ol-dahi cevâbında zikr olunan iki bâb mahzen müdde‘î-i mezbûr Abdülkādir’in tasarrufunda olduğunu ikrâr edip lakin vech-i muharrer üzere derûnunda kahveci gediği âlâtı mülküm olduğundan gayrı babam müteveffâ-yı mezbûr el-Hâc Yakub sağlığında Galata terzileri kethüdâsı olduğundan mahall-i mezbûr terzileri lonca odası olarak mu‘teber olmağla binâen aleyh zabt ederim deyu cevâba tasaddî etmeğin evvelâ kahvehâne gediği mukayyed olmadığı [35b] hâmiş-i arzuhâlde lonca odası nâmıyla dahi kayd bulunmadığı işbu arzuhâle merbût diğer arzuhâl hâmişine bâ-fermân-ı âlî baş-muhâsebeden başka başka derkenâr olunup ol-vechile mahall-i merkūmda bir gûne mukayyed gedik olmadığı zâhir olmağla bu sûretde bu makūle aklâm-ı hümâyûndan birinde li-ecli’l-i‘tibâr mukayyed olmayan gedikler şer‘an ve kānûnen mu‘teber olmayıp derûnunda havâî gediğim vardır deyu mahzen-i mezkûra müdâhaleye kādire olmadığı mezbûre Şerife Hanife Hatun’a tefhîm ve malı olan gedik âlâtını alıp mahzen-i mezkûru mutasarrıfı merkūm Abdülkādir’e teslîme tenbîh olunmağın mûcebince mahzen-i mezkûru mutasarrıfı mezbûr Abdülkādir’in keyfe mâ yeşâ’ zabt ve tasarrufu iktizâ eylediği İstanbul Mahkemesi’nden huzûr.<br><br>Fî 27 Z sene [12]41</p>          <br><a title="Önceki sayfa" style="text-decoration:none" href="./ayrmetin.php?idno=33402"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33404"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o175"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>