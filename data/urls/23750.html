﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 368<br>Hüküm no: 522<br>Orijinal metin no: [281-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İbrahim Paşa’nın tasarrufunda olan vakıf kiremit fırınındaki hissesini Pedermâh bt. Abdullah’a devrettiği</b><br><br>Dârü’s-saltanati’s-seniyye Mahmiye-i Kostantıniyye mahallâtından Süleymaniye mahallesi sâkinlerinden olup sâbıkan Kıbrıs beylerbeyisi olan İbrahim Paşa hazretlerinin taraf-ı şerîflerinden husûs-ı âti’z-zikr ikrâra vekîl olup Halil Bey b. Mahmud ve Hüseyin Bey b. Mehmed nâm kimesneler şehâdetleri ile sâbitü’l-vekâle olan fahrü’l-akrân Yusuf Ağa b. Mehmed meclis-i şer‘-i şerîf-i râsihü’l-erkân ve mahfil-i dîn-i münîf-i şâmihü’l-beyânda işbu râfi‘atü’l-vesîka fahrü’l-muhadderât Pedermâh bt. Abdullah nâm hâtunun zevci ve tarafından ikrâr-ı âti’l-beyânı tasdîke vekîli olup mezbûreyi ma‘rifet-i şer‘iyye ile ârifân olan Ali b. Osman ve diğer Ali b. Abdullah nâm kimesneler şehâdetleri ile sâbitü’l-vekâle olan Mustafa Ağa b. Hasan mahzarında bi’l-vekâle ikrâr ve takrîr-i kelâm edip müvekkilim müşârun-ileyh İbrahim Paşa’nın Havâss-ı aliyye muzâfâtından Hasköy’de Pîrî Paşa mahallesinde vâki‘ Hüseyin Paşa Evkāfı’ndan olup bir tarafı Osman Beşe cüdrânı ile ve bir tarafı debbağhâne ile ve bir tarafı deryâ ile ve taraf-ı âhiri tarîk-i âm ile mahdûd ve mümtâz olan bir bâb kiremit fırınından icâre-i mu‘accele ve her ayda yüz on dört akçe icâre-i müeccele ile mutasarrıf olduğu sülüs hisse-i şâyi‘asının hakk-ı tasarrufun mütevellî-i vakf-ı mezbûr izniyle mezbûre Pedermâh Hâtun’a vekâlet-i mahkiyyem hasebiyle tefvîz edip mukābele-i tefvîzde bin beş yüz kıt‘a riyâlî kebîr guruşu ahz u kabz [282] olundu, ba‘de’l-yevm sâlifü’z-zikr fırının sülüs hisse-i şâyi‘ası mezbûre Pedermâh Hâtun’un taht-ı yedinde ve kabza-i tasarrufunda olup keyfemâ yeşâ ve yehtâr mutasarrıf olsun dedikde gıbbe’t-tasdîk kayd şüd. Hurrire fi’l-yevmi’s-sâmin aşer min şehri Rebî‘ılâhir li sene isneyn ve hamsîn ve elf.<br><br><br>Şuhûdü’l-hâl: Mehmed Efendi el-İmâm, Rıdvan Ağa zevvâk-ı hâssa, Osman Çavuş, Hüseyin Çavuş, el-Hâc Karabaş, Dilâver b. Abdullah, Memi b. Hüseyin, Yahya b. İbrahim, Ali el-muhzır ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23749"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23751"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b368"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o429"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>