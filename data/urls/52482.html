﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 169<br>Hüküm no: 172<br>Orijinal metin no: [55b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Serkiz zimminin varislerinin yalıdaki hisselerinin ifrazını yaptıkları</b><br><br>Medîne-i Üsküdar’a tâbi‘ Kuzguncuk karyesinde sâkin iken bundan akdem hâlik olan tüccâr kalfalarından Serkiz v. Avanes nâm zimmînin zevce-i metrûkesi Nazlı bt. Haçador nâm Nasrâniye hisse-i irsiyesini âhar terekeden istîfâ etmekle karye-i mezbûrede vâki‘ zikri âtî yalı ta‘bîr olunur mülk menzil beş hisse i‘tibârıyla ikişer sehmden dört sehmi sulbî kebîr oğulları Kivork ve Abraham nâm zimmîlere ve bir sehmi sulbiye kebîre kızı Hatune Nasrâniyenin ber-vech-i muharrer iştirâken mülkleri olmağla karye-i mezbûrede vâki‘ bir tarafdan leb-i deryâ ve bir tarafdan Köprülüzâde Ahmed Paşa yalısı ve bir tarafdan İskele meydanı ve bir tarafdan tarîk-i âm ile mahdûd ve büyût-ı adîdeyi ve mâ’-i lezîzi müştemil menzili merkūmûn Kivork ve Abraham ve Hatune’den her biri bi’t-terâzi beynlerinde taksîm murâd ettikleri ecilden mezbûrân Kivork ve Abraham nâm karındaşlar meclis-i şer‘-i şerîf-i enverde işbu râfi‘atü’s-sifr kız karındaşları mezbûre Hatune Nasrâniye tarafından ber-vech-i âtî tasdîka vekîl olduğu zât-ı mezbûreyi bi’l-ma‘rifeti’ş-şer‘iyye ârifân olan Papa Toros v. Arastakis ve Miyerza v. Artin nâm zimmîler şehâdetleriyle sâbit olan Sekyas v. Ağya nâm zimmî muvâcehesinde her biri ikrâr ve takrîr-i kelâm edip zikri mürûr eden yalı ta‘bîr olunur mülk menzilimi [menzili] bi’t-terâzi beynimizde tevzî‘ ve taksîm [ve] hisselerimizi beynimizde ifrâz eylediğimizde kız karındaşımız müvekkile-i mezbûre Hatune Nasrâniye bir sehm hissesini [hissesi] mukābelesinde zikr olunan Ahmed Paşa tarafında vâki‘ bir köşk ve bir kârgîr mahzen ve üstünde su hazînesi ve saharnıç ve gars olunmuş limonluk eşcârlı bahçe ve mâ’-i lezîzi müştemil müfrez gerek müştemilât ve gerek bahçe arsaları ki cümlesinin arsası bi-hesâb-ı terbî‘î iki yüz yetmiş altı zirâ‘ olmağla vech-i meşrûh üzere kız karındaşımız müvekkile-i mezbûrenin bir sehm hissesi’çün ta‘yîn ve tahsîs olunup alâmât-ı fâsıla vaz‘ eylediğimizden sonra kız karındaşım müvekkile-i mezbûreye teslîm eylediğimizde ol dahi tesellüm ve kabz ve kabûl etmekle kız karındaşımız müvekkile-i mezbûrenin hissesi’çün ifrâz olunan müştemilât ve limonluk bahçesinde ve müfrez mâ’-i lezîz müvekkile-i mezbûrenin mülk-i mahzı ve hakk-ı sırfı olmuşdur keyfe mâ teşâ ve tahtâr mutasarrıfe olsun dediklerinde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Muharremi’l-harâm li-seneti ihdâ ve hamsîn ve mi’ete ve elf.<br><br>Şuhûdü’l-hâl: Hüseyin Efendi İmâm-ı Tülbentçi, İbrahim Ağa b. Himmet, Berber Süleyman Çelebi b. Abdullah, el-Hâc Yusuf b. Abdullah, Mustafa Çelebi b. Ahmed.<br><br>Kiragos v. Serkiz, Parsih v. Karabet, İsayi v. Karabet, Rafail v. Karabet, Sahak v. Mardıros.</p>          <br><a title="Önceki sayfa" style="text-decoration:none" href="./ayrmetin.php?idno=52481"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52483"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o283"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>