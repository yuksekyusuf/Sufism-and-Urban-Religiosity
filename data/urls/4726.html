﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 402<br>Hüküm no: 447<br>Orijinal metin no: [61a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Abbas’ın evini Debbâğzâde Hacı Hasan Vakfı’na istiğlal yolu ile sattığı</b><br><br>Mahmiye-i İstanbul’da Debbâğzâde el-Hâc Hasan Mahallesi sükkânından Mehmed Efendi b. Abbas nâm kimesne meclis-i şer‘-i şerîf-i enverde zikri mürûr eden Debbâğzâde <<mahallesinde>> el-Hâc Hasan Vakfı’na bi’l-fi‘il mütevellî olan işbu hâfızü’l-kitâb İmâm Abdurrahman Efendi b. Hanîfî mahzarında ikrâr ve takrîr-i kelâm edip mahalle-i mezbûrede vâki‘ bir tarafdan Pirinççi Sinan Mescid-i şerîfi müezzinine meşrûta olan menzil ve baʻzan yine İsa Efendi mu‘takası mülkü ve bir tarafdan Bakkālzâde odaları ve bir tarafdan Hoşâbcı İbrahim Çelebi mülkü ve bir tarafdan tarîk-i âm ile mahdûd hâricen ve dâhilen büyût-ı adîdeyi müştemil mülk menzilimi cümle tevâbi‘ ve levâhıkı ile mütevellî-i mezbûr Abdurrahman Efendi’ye yüz guruşa bi-tarîkı’l-istiğlâl bey‘ ve teslîm ol dahi vech-i meşrûh üzere iştirâ ve tesellüm ve kabz ve kabûl eyleyip semeni olan meblağ-ı mezbûru asl-ı mâl-ı vakf-ı mezbûrdan olmak üzere bana def‘ ü teslîm [61b] ben dahi yedinden ahz u kabz eylediğimden sonra mütevellî-i mezbûr Abdurrahman Efendi yine menzil-i mezbûru ba‘de’t-tahliyyeti’ş-şer‘iyye ve’t-tekābuzi’l-mer‘î târih-i kitâbdan bir sene tamamına değin on beş guruşa bana îcâr ve teslîm ben dahi ber-vech-i muharrer istîcâr ve kabûl eyledim dedikde gıbbe’t-tasdîkı’l-mer‘î mahalle-i mezbûre sâkinlerinden Osman Efendi b. Mustafa meclis-i şer‘-i şerîf-i enverde mütevellî-i merkūm Abdurrahman Efendi mahzarında ikrâr-ı tâm ve takrîr-i kelâm edip tarafeynden emr ve kabûlü hâviye kefâlet-i sahîha-i şer‘iyye ile derk-i menzil-i mezbûra ben kefîl oldum dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 6 min-Recebi’l-ferd sene 1121<br><br>Şuhûdü’l-hâl: Abdurrahman Efendi b. Abdulkādir, Mustafa Efendi el-Müezzin, el-Hâc Osman b. Ahmed, Seyfullah Çelebi b. Süleyman, Mehmed b. Mehmed, Mustafa Çelebi b. Şa‘ban, Mehmed Efendi b. Hasan, Ali Çelebi b. İvaz, Hasan b. Mustafa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4725"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4727"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>