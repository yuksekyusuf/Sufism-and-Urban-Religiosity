﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 169<br>Hüküm no: 164<br>Orijinal metin no: [29a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Katledilen İbrahim’in kardeşi Molla Ahmed’in Serdar Hüseyin Ağa’dan şikâyetçi olması</b><br><br>Bâ-hatem-i hazret-i efendi,<br><br>Mahrûse-i Selanik nevâhîsinden Lankaza nâhiyesinde Evlâd-ı Fâtihân mahâllâtından Bayramdede mahallesi sükkânından olup mahrûse-i mezbûrede misâfiren sâkin iken bundan akdem cerîhan fevt olan İbrahim b. el-Hâc Murad b. el-Hâc İsa’nın verâseti vâlidesi Fâtıma bt. el-Hâc Seyfullah ile li-ebeveyn er karındaşları Molla Ahmed ve İdris’e ve li-ebeveyn kız karındaşı Esma’ya inhisârı tahakkukundan sonra derûn-ı arzda ismi mezkûr müteveffâ-yı mezbûrun li-ebeveyn karındaşı mezbûr Molla Ahmed meclis-i şer‘-i hatîrde mahrûse-i mezbûre ahâlîsinden olup bâ-fermân-ı âlî ocak çavuşlarından Hüseyin Çavuş mübâşeretiyle Âsitâne-i aliyye’ye ihzâr olunan Serdâr Hüseyin Ağa b. Pehlivan Halil muvâcehesinde karındaşım ve mûrisim mezbûr İbrahim bin yüz yetmiş senesi Şevvâli’nin yedinci Perşembe günü kābil-i asırda merkūm Hüseyin Ağa’nın mahrûse-i mezbûrede Sarı Hatib mahallesinde el-Hâc Musa Câmi‘-i şerîfi kurbünde kâin sâkin olduğu menzili kapısı önünde tarîk-i âmda atla geçerken merkūm Hüseyin Ağa menzilinin şehnişîni penceresinden filinta ta‘bîr olunur tüfenk kurşunu ile karındaşım mezbûr İbrahim’i amden ve bi-gayr-ı hakkın arkasından darb ve cerh, karındaşım mezbûr atdan düşüp ol ânda cerh-i mezbûrdan müteessiren fevt olmağla mûceb-i şer‘îsini taleb ederim deyü da‘vâ etdikde mezbûr Hüseyin Ağa dahi ber-vech-i muharrer müdde‘âsını külliyen inkârından mâ‘adâ zikr olunan yetmiş senesi Şevvâli’nin on dördüncü günü Selanik muhâfızı düstûr-ı mükerrem-i zîşân sa‘âdetlü Köprülüzâde el-Hâc Ahmed Paşa hazretlerinin dîvânlarında mahrûse-i mezbûre nâibi Kâtibzâde Mustafa Efendi’nin akdeylediği meclis-i şer‘de müdde‘î-i mezbûr ile anası merkūme Fâtıma husûs-ı mezkûru ber-vech-i muharrer benden da‘vâ etdiklerinde ben dahi inkâr edip ve zikr olunan yetmiş senesi Şevvâlinin yedinci Perşembe günü kubeyl-i asırda menzilimde olmayıp menzilime ba‘îd olan Buğruçlu Hanı’nda olduğumu dahi mahrûse-i mezbûre ahâlîsinden ve vücûh-ı kavîmden olup kizb üzerine tevâtunları? mutasavver olmayan kendilerinin ve babalarının esâmî ve lakabları yedimde olan hüccetde mastûr altmış nefer Müslimîn şehâdetleriyle muvâcehelerinde alâ-vechi’ş-şehâdet ve’t-tevâtür isbât edip mûcebiyle meşhûr ve mütevâtirin hilâfına beyyineleri yedimde olan fetvâ-yı şerîfe mûcebince mesmû‘a olmamağla bî-vech mu‘ârazadan men‘ olunduklarından sonra mezbûr Molla Ahmed kanâ‘at etmeyip ba‘dehu hâlâ Selanik kādısı mevâlî-i i‘zâmdan Hafız Mustafa Efendi huzûrunda dahi husûs-ı mezkûru benden da‘vâ ve ben dahi hüccet-i mezkûre ile def‘e tasaddî eylediğimde mazmûnunu mukır ve mu‘terif olmağla kādı-i mûmâ-ileyh hüccetimi imzâ ve mezbûr Molla Ahmed’i kemâ-fi’l-evvel mu‘ârazadan men‘ etmiş idi deyü mazmûnunu min-külli’l-vücûh takrîr-i meşrûhuna mutâbıka ve mûmâ-ileyhimânın imzâ ve hatemlerini hâviye bir kıt‘a hüccet-i şer‘iyye ibrâzıyla eylediği def‘ini mahrûse-i mezkûre ahâlîsinden ve zeyl-i hüccetde isimleri mastûr olup İstanbul’da müsâfiren sâkinler ve lede’t-tezkiye şehâdetleri makbûle olan Ali Çavuş Ağa b. Abdullah ve Hüseyin Çavuş Ağa b. Abdullah ve Beşikler Voyvodası Ali Ağa b. Osman ve Ali Çelebi b. Abdurrahman ve Molla Ahmed b. Mehmed nâm beş nefer kimesneler şehâdetleriyle muvâcehesinde vech-i şer‘î üzere isbât eyledikden sonra kaziyye minvâl-i muharrer üzere olduğunu kendi ikrâr ve tasdîk etmeğin mûcebiyle müdde‘î-i mezbûr Molla Ahmed husûs-ı mezkûr için merkūm Hüseyin Ağa’ya kemâ-kân bî-vech mu‘ârazadan ba‘de’l-men‘ husûs-ı mezkûr üç def‘a bâlâda tafsîl olunduğu vech üzere şer‘an fasl ü hasm olunmağla fîmâ-ba‘d bir vechile istimâ‘a mesâğ-ı şer‘î olmayıp tekrâr ta‘cîz ve ızrâr için da‘vâya tasaddî ederler ise istimâ‘ olunmamak bâbında hükm-i hümâyûn ihsân buyurulmak emr-i savâb idüğü huzûr-ı âlîlerine i‘lâm olundu.<br><br>Fî 26 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42269"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42271"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>