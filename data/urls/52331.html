﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 58<br>Hüküm no: 21<br>Orijinal metin no: [7a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah Hanım’ın vefat eden kocasından intikal eden bağı Eskici Mehmed Beşe’ye sattığı</b><br><br><<Medîne-i Üsküdar’da Selami mahallesinde sâkin iken bundan akdem>> medîne-i Üsküdar’da Gülfem Hatun mahallesi sâkinelerinden olup zâtı el-Hâc Ömer b. Hüseyin ve Resul Beşe b. Abdullah nâm kimesneler ta‘rîfleriyle [mu‘arrefe] olan Emetullah bt. Mehmed nâm hatun meclis-i şer‘-i şerîf-i enverde işbu sâhibü’l-vesîka Eskici Mehmed Beşe b. Hızır nâm kimesne mahzarında ikrâr ve takrîr-i kelâm edip medîne-i mezbûreye müzâfe Adalar nâhiyesine tâbi‘ Pendik nâm karye toprağında vâki‘ bir tarafdan Yorgi zimmî bağı ve bir tarafdan müşteri-yi mezbûrun âhar bağı ve bir tarafdan dere ve bir tarafdan tarîk-i âm ile mahdûd üç bin çubuk bir kıt‘a kürûmu mülk kış üzümü bağı bundan akdem vefât eden zevcim Mustafa Beşe b. Süleyman nâm kimesnenin ile’l-vefât mülkü, ba‘de vefâtihî terekesinden olup veresesi on bin akçe mehrim mukābelesinde bana bey‘ u teslîm etmeleriyle ilâ-hâzihi’l-ân ber-vech-i muharrer mülküm olmağla bağ-ı mahdûd-ı mezkûru tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Mehmed Beşe’ye altmış dört guruşa bey‘-i bâtt temlîk ve teslîm [ve] kabûl eyledikde [ol dahi] ber-vech-i muharrer iştirâ [ve] kabûl eyledikden sonra semeni [olan] meblağ-ı merkūm altmış dört guruşu mezbûr Mehmed Beşe yedinden bi’t-tamâm ahz u [7b] kabz eyledim ba‘de’l-yevm bağ-ı mahdûd-ı mezkûrda benim kat‘â alâka ve medhalim kalmayıp mezbûr Mehmed Beşe’nin mülk-i müşterâsı ve hakk-ı sırfı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Min-Şa‘bâni’l-mu‘azzam li-seneti hamsîn ve mi’ete ve elf.<br><br>Şuhûdü’l-hâl: el-Hâc Ömer b. Hüseyin, el-Hâc Mehmed b. İsmail, Mehmed Efendi b. Ali, Salih Beşe b. Hüseyin, Abdi Beşe b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=52330"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52332"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b058"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o332"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>