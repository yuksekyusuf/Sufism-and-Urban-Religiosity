﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 243<br>Hüküm no: 215<br>Orijinal metin no: [50b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden sandalcı esnafından Yorgi v. İstefan’ın mâlik olduğu sandalcı destgâhını vârislerinin Yoseb v. Sekyas’a sattığı</b><br><br>Sandalcı aded 1<br><br>Hudâvendigâr-ı esbak cennet-mekân firdevs-âşiyân merhûm Sultan Selim Han -tâbe serâhû- hazretlerinin medîne-i Üsküdar’da vâki‘ Selîmiye ismiyle müsemmâ câmi‘-i şerîfleri evkāfına merbût sandalcı destgâhlarından mâ‘adâ Âsitâne-i aliyye ve bilâd-ı selâse ve tevâbi‘lerinde vâki‘ bi’l-cümle sandalcı destgâhlarının bey‘ ü şirâ ve mu‘âmelât-ı sâiresi hüccetleri İstanbul mahkemesinden gayri mehâkimde tahrîr ü takrîr ve bir aded destgâh iki yüz guruşdan ziyâde semen ile bey‘ ü şirâ olunmak bâ-emr-i âlî memnû‘ olduğu şurût-ı mer‘iyesinden olduğuna binâen sandalcı esnâfı ustalarından bir aded destgâha mâlik olup işbu târih-i vesîkadan dokuz sene mukaddem mahmiye-i İstanbul’da Samatya kurbünde Mirâhor mahallesinde mütemekkin iken hâlik olan Yorgi v. İstefan nâm zimmînin verâseti zevce-i metrûkesi Anaştaşya bt. Andon nâm Nasrâniye ile hîn-i helâkinde sagīrler ve hâlâ kebîrler olan sulbî oğulları Angeli ve Kiryako zimmîlere ve kezâlik vakt-i helâkinde sagīre ve hâlâ kebîre olan sulbiye kızı Vasiliki Nasrâniyeye inhisârı tahakkukundan sonra şahısları ta‘rîf-i şer‘î ile mu‘arrefe olan mesfûretân Anaştaşya ve Vasiliki Nasrâniyeler ile mesfûrân Angeli ve Kiryako zimmîler meclis-i şer‘-i hatîr-i lâzımü’t-tevkīrde sandalcı ustalarından olup iki aded destgâha mâlik olan işbu bâ‘isü’s-sifr Yoseb v. Sekyas nâm zimmî muvâcehesinde her biri bi’l-verâse ikrâr-ı tam ve takrîr-i kelâm edip mûrisimiz hâlik-i mesfûrun ile’l-helâk yedinde mâlı ve mülkü ve ba‘de helâkihî bize mevrûs olmağla akd-i âtiyyü’z-zikrin sudûruna değin yedimizde mülk-i mevrûsumuz olan bir aded destgâhımızı bi’l-verâse tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mesfûr Yoseb zimmîye iki yüz guruşa bey‘ ve temlik ve teslîm eylediğimizde ol dahi ber-vech-i [muharrer] iştirâ ve temellük ve tesellüm ve kabz ü kabûl ve semeni olan meblağ-ı mezkûr iki yüz guruşu bize def‘ ü teslîm eylediğinde biz dahi yedinden bi’l-verâse tamamen ve kâmilen ahz ü kabz ve beynimizde iktisâm edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d zikr olunan bir aded destgâhda bizim bi’l-verâse kat‘a alâka ve medhalimiz kalmayup mersûm Yoseb zimmînin mâl-ı müşterâsı ve hakk-ı sırfı olmuşdur dediklerinde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 2 Receb sene 1238.<br><br>Şühûdü’l-hâl: Eş-şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=33112"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33114"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b243"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o425"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>