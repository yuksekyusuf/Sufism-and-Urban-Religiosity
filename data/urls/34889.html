﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 283<br>Hüküm no: 236<br>Orijinal metin no: [90-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanko v. Yorgi’nin Anaştaş v. Petro’ya sattığı vakıf un değirmeni ve gedik değirmen âletleri hakkında yaptığı itirazın geçerli olmadığı</b><br><br>Kasımpaşa’da değirmen nizâ‘ına dâir<br><br>[Ma‘rûz]<br><br>Uncu tâifesinden olup arzuhâl eden Yanko v. Yorgi zimmî Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde zikri âtî vakıf değirmene bâ-temessük-i mütevellî mutasarrıf ve mülk gedik âlâtına dahi bâ-hüccet-i şer‘iye mâlik olmağla vaz‘-ı yedi mütehakkık olan derûn-ı arzuhâlde ismi mastûr tüccâr hizmetkârı Anaştaş v. Petro zimmî muvâcehesinde mahrûse-i Galata’ya muzâfe kasaba-i Kasımpaşa’da Câmi‘-i kebîr mahallesinde vâki‘ Debbâğhâne Meydanı’nda kâin merhûm Gāzi Kasım Paşa Vakfı müsakkafâtından ma‘lûmü’l-hudûd Dunik zimmî değirmeni demekle arîf dört horoslu bir bâb vakıf uncu değirmeni bâ-temessük-i mütevellî bi’l-icâreteyn taht-ı tasarrufumda ve derûnunda mevcûde beyne’l-esnâf gedik ta‘bîr olunur on altı re’s bârgir ve anda tâbi‘ sâir âlât-ı lâzıme-i ma‘lûme dahi bâ-hüccet-i şer‘iye yedimde mülk ve hakkım iken sene-i sâbıkā yani bin iki yüz elli yedi senesi Recebi’l-müreccebinin yirmi birinci günü ben ber-vech-i muharrer mâlik olduğum âlât-ı gedik-i merkūmu bi-safkatin vâhidetin mersûm Anaştaş zimmîye yetmiş bir bin dokuz yüz altmış üç guruşa bey‘ ü temlik ve teslîm ve mutasarrıf olduğum değirmen-i mezkûru dahi yine mesfûr Anaştaş zimmîye bâ-re’y-i mütevellî meccânen ferâğ ve tefvîz ve teslîm eylediğimden sonra ben târih-i merkūmda İstanbul kādısı bulunan sudûr-ı ı‘zâmdan Reşid Beyzâde sa‘âdetlü fazîletlü Mehmed Beyefendi hazretlerinin huzûrlarına varıp âlât-ı gedik-i merkūmu mersûm Anaştaş zimmîye bey‘-i bâtt-ı sahîh-i şer‘î ve safka-i vâhide ile bey‘ ve değirmen-i mezkûru dahi mesfûr Ohannes zimmîye re’y-i mütevellî ve ferâğ-ı kat‘î-i mu‘teber ile meccânen ferâğ eyledim deyü ikrâr ve cânib-i mîrîye yirmi sekiz bin dokuz yüz altmış üç guruş ve ma‘lûmü’l-esâmî tüccâra dahi kırk üç bin guruş ki cem‘an zimmetimde deynim olan yetmiş bir bin dokuz yüz altmış üç guruşu semen-i merkūmdan edâya mersûm Anaştaş zimmîye emr ve tarafımdan kabûlüne mukārin tevkîl edip ve ber-vech-i muharrer ikrâr ve tevkîlim hüccet-i şer‘iye olunup mersûm yedine i‘tâ olunmuş ise de lâkin ben nefsü’l-emrde gedik ve değirmen-i mezkûrları mersûm Anaştaş zimmî mâlından yüz bin guruş sermâye bana teslîm ve hâsıl olan ticâretden ben geçindikden sonra fazlasından semen-i merkūm yetmiş bir bin dokuz yüz altmış üç guruşu ahz birle yine gedik ve değirmen-i merkūmları geri bana reddetmek şartıyla mersûm Anaştaş zimmîye bey‘ ü ferâğ etmiş olup öyle olucak vech-i meşrûh üzere olan huzûr-ı hâkimde ikrârım mu‘teber olmamağla bey‘ ü ferâğ-ı merkūmlar ber-vech-i muharrer şart-ı müfsid ile olduğundan gedik ve değirmen-i mezkûrlardan keff-i yed edip bana teslîm etmek üzere mersûm Anaştaş zimmîye cebr olunmak murâdımdır deyü takrîr-i meşrûhu üzere inkâra dahi mukārin tasaddî eylediği da‘vâsı meşrû‘a ve iltifâta şâyân olmadığı müdde‘î-i mersûm Yanko zimmîye tefhîm ve mûcebince da‘vâ-yı mezkûresiyle mesfûr <<Ohannes>> Anaştaş zimmîye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 26 M sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34888"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34890"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>