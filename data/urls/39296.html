﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 50<br>Hüküm no: 4<br>Orijinal metin no: [1b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arnavud Belgradı’nda Osum Suyu üzerindeki Ayas Paşa Vakfı’na ait değirmenin Mustafa Bey’e kiraya verildiği</b><br><br>Bundan akdem vezîriazam olan merhûm Ayas Paşa evlâdından olup evkāfına meşrûtiyyet üzere bi’l-fi‘l mütevellî olan Mehmed Ağa b. Süleyman meclis-i şer‘de işbu bâ‘isü’l-kitâb Mustafa Bey b. Ali mahzarında takrîr-i kelâm edip evkāf-ı mezbûreden olup Rumeli’nde Arnavud Belgradı kasabasında vâki‘ Osum Suyu demekle ma‘rûf nehir ile dâir olan ma‘lûmü’l-hudûd dört göz değirmeni târih-i kitâb senesi şehri Recebü’l-ferdi gurresinden üç yıl tamâmına varınca mezbûr Mustafa Bey’e yılda yirmi ikişer bin akçe ücret-i müeccele ile îcâr edip ol dahi kabûl ve istîcâr eyledikden sonra her sene ibtidâsında ücret-i merkūmeden altışar bin akçeyi cânib-i vakfa teslîm edip ve müddet-i mezbûrede lâzım olan meremmeti hâkimü’ş-şer‘ ma‘rifetiyle ve zikr olunan değirmen harkında şerîk olan Şeyh Efendi re’yiyle ücret-i mezbûreye mahsûb olmak üzere mâlından ayırıp ve yine vakf-ı mezbûrdan olup harâb olan üç göz değirmeni dahi ta‘mîr edip bunlardan her ne bâkī kalırsa cânib-i vakfa teslîm etmeğe ta‘ahhüd eyledi dedikde mezbûr Mustafa Bey dahi bi’l-müşâfehe tasdîk edip mâ vaka‘a ketb olundu.<br><br>Fî-evâhiri şehri Cumâdelâhire.<br><br>Şuhûdü’l-hâl: Mustafa b. Abdullah, Keyvan Beşe b. Abdullah, Mehmed Beşe b. Abdullah, Mustafa Çelebi b. Hüseyin, Hızır Beşe b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=39295"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39297"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b050"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o436"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>