﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 436<br>Hüküm no: 331<br>Orijinal metin no: [104a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı Aleks v. Neyil’in Muharrem Efendi b. İbrahim’in kölesi olduğunun anlaşıldığı</b><br><br>Mahmiye-i İstanbul’da cennet-mekân firdevs-i âşiyân merhûm ve mağfûrun leh Sultân Bâyezid Han aleyhi’r-rahmeti ve’l-gufrân Câmi‘-i şerîfi hatîbi olan işbu râfi‘ü’l-kitâb Muharrem Efendi b. İbrahim meclis-i şer‘-i şerîf-i enverde vilâyet-i Anadolu’da Gölpazar-ı Bartın kazâsına tâbi‘ Gölceğiz nâm karye ahâlîsinden İbrahim b. Şaban nâm kimesne mahzarında üzerine da‘vâ ve takrîr-i kelâm edip işbu açık kaşlı gök elâ gözlü orta boylu sarı sakallı Rusiyyü’l-asl Aleksi v. Tanil nâm nasrânî abd-i memlûküm olup târih-i kitâbdan beş sene mukaddem Havâss-ı aliyye kazâsı muzâfâtından Çekmece-i sagīr nâhiyesine tâbi‘ Kaparık? nâm karyede vâki‘ çiftliğimde mülkümden ibâk etmişidi hâlâ mezbûrun yedinde buldum suâl olunup alıverilmesi matlûbumdur dedikde gıbbe’s-suâl mezbûr İbrahim cevâbında mevsûf-ı mezbûru târih-i kitâbdan iki sene mukaddem zikrolunan Gölceğiz nâm karyede bölük sipâhilerinden İsmail Bey nâm kimesneden elli altı guruş semen-i medfû‘a iştirâ ve tesellüm etmişidim deyü vaz‘-ı yedini ikrâr lâkin müdde‘î-i mezbûrun mülkü olup mülkünden ibâk eylediğini inkâr edicek müdde‘î-i mezbûrdan müdde‘âsına beyyine taleb olundukda udûl-i Müslimînden olup nâhiye-i mezbûreye tâbi‘ İspartuvan nâm karye sükkânından Yusuf Çelebi b. Abdullah ve Hasan Beşe b. Ali nâm kimesneler li-ecli’ş-şehâde meclis-i şer‘a hâzıran olup isre’l-istişhâd fi’l-hakīka işbu mevsûf-ı mezbûr Aleksi müdde‘î-i mezbûr Muharrem Efendi’nin abd-i memlûkü olup târih-i kitâbdan beş sene mukaddem mülkünden ibâk etmişidi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mevsûf-ı mezbûru âhara bey‘ veyâ hîbe etmeyip velhâsıl taraf-ı şer‘iyyeden bir tarîk ile mülkünden ihrâc etmediğine müdde‘î-i mezbûr Muharrem Efendi’ye yemîn teklîf olundukda ol dahi hasbe’l-mesûl yemîn billahi te‘âlâ etmeğin mûcebiyle ba‘de’l-hükm ve’t-tenbîh mâ hüve’l-vâki‘ bi’t-taleb ketb olundu.<br><br>Fi’l-yevmi’l-ışrîn min-Zilkadeti’ş-şerîf li-sene seb‘a ve mie ve elf.<br><br>Şuhûdü’l-hâl: Mehmed Efendi b. Hüseyin, el-Hâc Mehmed Efendi b. Ahmed, Ali Beşe çukadâr, Ebûbekir Beşe b. Sinan, Hasan b. Muslu Abdülkerim b. Derviş, Mustafa b. Osman, Bayram b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=28746"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28748"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b436"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o812"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>