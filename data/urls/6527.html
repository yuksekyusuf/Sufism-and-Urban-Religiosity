﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 316<br>Hüküm no: 311<br>Orijinal metin no: [45b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe’den muhâlaa ile boşanmış olan Fatıma Hatun’un mehri ile alakalı açtığı davada sulh olduğu</b><br><br>Sulh<br><br>Mahmiye-i İstanbul’da Yenibahçe kurbünde Karabaş mahallesinde sâkine ve zâtı zeyl-i kitâbda isimleri mastûr Müslimîn ta‘rîfleriyle mu‘arrefe olan Fâtıma bt. Mehmed nâm hatun meclis-i şer‘-i hatîr-ı lâzımü’t-tevkīrde zevc-i sâbıkı bâ‘is-i hâze’l-kitâb Ali Beşe b. Mehmed nâm [kimesne] mahzarında tayi‘an ikrâr-ı tâm ve takrîr-i kelâm edip zevcim mezbûr Ali târîh-i kitâbdan beş ay mukaddem mahmiye-i merkūmede Ahî Çelebi Mahkemesi nâibi fazîletli Abdullah Efendi huzûrunda mezbûrun zimmetinde mütekarrer ve ma‘kūdün-aleyh iki bin akçe mehr-i müeccelim ve nafaka-i iddetim üzerlerine ve me’ûnet-i süknâm dahi kendi üzerime olmak üzere mezbûr Ali Beşe ile hul‘ olup hukūk-ı zevciyete müte‘allıka da‘vâdan birbirimizin zimmetini ibrâ ve ıskāt etmiş idik, lâkin hul‘-i mezbûr kerh ile olmağın meblağ-ı mezbûr iki bin akçe mehrimi mezbûr Ali Beşe’den taleb ederim deyü da‘vâ sadedinde olduğumda beynimize muslihûn tavassut edip da‘vâ-yı mezkûremden beni mezbûr Ali Beşe ile beş guruş üzerine sulh eylediklerinde ben dahi ber-vech-i muharrer sulh-ı mezbûru kabûl ve bedel-i sulh-ı merkūm beş guruşu yedinden ahz u kabz eylediğimden sonra husûs-ı mezkûra ve târîh-i kitâba gelince sâir hukūka müte‘allıka âmme-i da‘vâdan mezbûr Ali Beşe’nin zimmetini ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 26 S sene 1153.<br><br>Şuhûdü’l-hâl: Mumcu Mehmed Beşe b. Ahmed, el-Hâc Ahmed b. Ömer, Mustafa Çelebi b. Mehmed, Mehmed Çelebi b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=6526"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6528"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b316"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>