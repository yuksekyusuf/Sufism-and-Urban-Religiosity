﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 80<br>Hüküm no: 44<br>Orijinal metin no: [10b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Raziye bt. Mehmed’in varislerinin haklarını alarak birbirlerinin zimmetlerini ibra etmeleri</b><br><br>Mahmiye-i İstanbul’da Tercüman Yunus mahallesi sâkinelerinden iken bundan akdem fevt olan Raziye bt. Mehmed nâm hâtûnun verâseti zevc-i metrûkü Süleyman b. Abdullah nâm kimesne ile li-ebeveyn kız karındaşı Âişe nâm hâtûna munhasıra olduğu şer‘an zâhir ve mütekarrir oldukdan sonra mezbûre Âişe tarafından husûs-ı âti’z-zikre vekîl olduğu zât-ı mezbûreyi ma‘rifet-i şer‘iyye ile ârifân Mehmed Çelebi b. Mahmud ve Hüseyin Çelebi b. Abdüsselam şehâdetleriyle şer‘an sâbit olan diğer Süleyman b. Abdullah meclis-i şer‘-i şerîf-i enverde mütevaffât-ı mezbûrenin zevci merkūm Süleyman mahzarında bi’l-vekâle ikrâr-ı tâm ve takrîr-i kelâm edip müteveffât-ı mezbûre Raziye’nin zevci merkūm Süleyman zimmetinde mütekarrir ve ma‘kūdün-aleyh olan bin beş yüz akçe mehr-i müecceli ve sâir terekesini müvekkilem mezbûre ile merkūm Süleyman beynlerinde iktisâm ve her biri nısf hisse-i irsiyyesini ahz ve istîfâ edip mûrisleri müteveffât-ı mezbûrenin kalîl ve kesîr ve celîl ve hakīr terekesinden her biri kendine isâbet eden hisse-i şer‘iyyesine müte‘allika âmme-i da‘vâdan âharın zimmetini ibrâ-i âm ile ibrâ ve ıskāt eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Zilhicceti’ş-şerîfe li-sene tis‘a ve tis‘în ve elf.<br><br>Şuhûdü’l-hâl: Hüseyin Çelebi b. Abdulbâki, Ahmed Çelebi b. Mahmud, Hüseyin Çelebi b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=28068"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28070"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>