﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 189<br>Hüküm no: 194<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Ağa’nın Kastamonu Serdarı Ahmed Ağa tarafından hayvanlarıyla eşyalarının gasb edildiğine dair şikâyeti</b><br><br>Ma‘rûz,<br><br>Sâhib-i arzuhâl Mahmud Ağa mahfil-i şer‘iyyâtda derûn-ı arzuhâlde mezkûrü’l-ism Ahmed Ağa muvâcehesinde bundan akdem mezbûr Ahmed Ağa Kastamonu kazâsında serdâr olmağla kazâ-i mezbûra tâbi‘ Senceğiz? Karyesi’nde vâki‘ menzilime otuz nefer âdem ile gelip menzilimi basıp mecmû‘u dört yüz elli guruş kıymetli iki çift manda öküzü ve bir re’s katır ve iki re’s bârgir ve bir re’s inek ma‘a buzağı ve yüz vakiyye evânî-i nühâsiyemi yetmiş senesi Ramazan-ı şerîfi arefesinde bi-gayr-ı hakkın ahz ü istihlâk etmekle ba‘de’s-sübût bi-tarîkı’d-damân kıymet-i şer‘iyyelerini mezbûr Ahmed Ağa’dan hâlâ taleb ederim deyü ba‘de’d-da‘vâ ve’l-inkâr müdde‘î-i mezbûr ber-vech-i muharrer müdde‘âsını beyâna kādir olmayıp tahlîfe dahi tâlib olmamağın mûcebiyle müdde‘î-i mezbûr Mahmud Ağa husûs-ı mezkûr için bilâ-beyyine-i âdile mezbûr Ahmed Ağa’ya bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 24 Ramazan sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42299"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42301"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>