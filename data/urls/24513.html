﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 293<br>Hüküm no: 408<br>Orijinal metin no: [46b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Saraylı Halime bt. Abdullah’ın, evini Hatice Sultan’a sattığı</b><br><br>Mahmiye-i İstanbul mahallâtından İskender Ağa mahallesi sâkinelerinden Saraylı Halîme Hâtun bt. Abdullah mahfil-i kazâda fahrü’l-muhadderâti’l-mükerremât tâcü’l-mestûrâti’l-mu‘azzamât safiyyetü’z-zât zekiyyetü’s-saffât el-manzûre bi inâyeti’l-meliki’r-Rahmân Hatice Sultan -dâmet ismetuhâ- hazretlerinin cânib-i âlîlerinden ikrâr-ı âti’z-zikri tasdîka vekîl olup, Mehmed Halife b. el-Hâc Veli el-imâm ve Mehmed b. Ali şehâdetleri ile hasm-ı câhid mahzarında vekâleti sâbite olan gılmân-ı acemiyândan Hızır Beşe b. Yusuf nâm Baltacı muvâcehesinde ikrâr-ı sahîh-i şer‘î ve i‘tirâf-ı sarîh-i mer‘î edip, mahalle-i merkūmede vâki‘ bir tarafdan Mehmed Çelebi b. Ali ve Keyvan Bey b. Abdullah el-Bevvâbü’s-sultânî mülklerine ve bir tarafdan Raziye ve Ma‘rife Hâtun mülklerine ve bir tarafdan Ramazan b. Abdullah ve Mehmed b. Abdullah mülklerine ve bir tarafdan tarîk-i âmma müntehî olup, bir bâb ulvî ve bir bâb süflî avluyu ve su kuyusunu ve kenîfi ve zât eşcâr-ı müsmire ve gayr-i müsmire muhavvatayı müştemil ve hâvî olan mülk menzili, âmme-i tevâbi‘ ve levâhıkı ve kâffe-i menâfi‘ ve merâfıkı ile müvekkile-i mûmâ-ileyhâ -dâmet ismetuhâ- bey‘-i bâtt-ı sahîh-i şer‘î ile otuz bin nakd-i râyic fi’l-vakt akçeye bey‘ edip, kabz-ı semen ve teslîm-i mebî‘ etdim. Ba‘de’l-yevm menzil müvekkile-i müşârun-ileyhânın mülk-i müşterâlarıdır dedikde, mukırre-i merkūmeyi ikrâr-ı meşrûhunda mezbûr Hızır Beşe dahi vekâlet-i mahkiyesi hasebiyle vicâhen tasdîk ve şifâhen tahkīk etmeğin, mâ vaka‘a ketb ü tahrîr olundu. Tahrîren fi’l-yevmi’s-sânî aşer min Cemâziyelâhir li sene seb‘a ve ışrîn ve elf.<br><br><br>Şuhûdü’l-hâl: Ahmed b. Mehmed el-imâm, Ramazan b. Mustafa, Hüseyin b. Hamza, Mehmed b. Ahmed, Mehmed b. Ali, İbrahim b. Receb, Hacı Mehmed b. İsmail, Halil b. Hacı İbrahim ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24512"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24514"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o550"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>