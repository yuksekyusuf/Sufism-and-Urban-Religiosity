﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 122<br>Hüküm no: 73<br>Orijinal metin no: [36-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asıl ve vekil Abdullah’ın, Vefat eden Ümmügülsüm’in mirasından dolayı İskender Ağa Vakfı mütevellisi aleyhindeki menzil davası</b><br><br>İskender Ağa Vakfı’ndan mahrûse-i Galata’da menzil<br><br>Ma‘rûz,<br><br>İşbu yetmiş dokuz senesi Şevvâl-i şerîfi’nin on beşinci günü vefât eden Ümmügülsüm bt. Ömer nâm hatunun verâseti zevci sâhib-i arzuhâl Akyar Süleyman b. Mustafa ile li-ebeveyn kız karındaşı Fâtıma nâm hatunun evlâdı Abdullah ve Emine’ye ale’l-inhisâr kendi tarafından asıl ve zevci mezbûr Süleyman ile mezbûre Emine taraflarından sâbitü’l-vekâle vekîli olan mezbûr Abdullah Çarşamba günü arz odasında huzûr-ı âlîde ma‘kūd meclis-i şer‘-i şerîfde nezâret-i dâ‘îlerinde olan evkāfdan İskender Ağa Vakfı’ndan olmak üzere mahmiye-i Galata’da Bâyezid mahâllesinde vâki‘ iki tarafdan Emine Hatun menzili ve bir tarafdan mezbûre Fâtıma’nın âhar menzili ve bir tarafdan tarîk-i âm ile mahdûd fevkānî iki bâb oda ve bir matbâh ve bi’r-i mâ ve bahçeyi müştemil menzilin otuz iki sehmden yirmi sehmine vâzı‘ü’l-yed olan vakf-ı mezkûr mütevellîsi el-Hâc İbrahim b. Hüseyin mahzarında menzil-i mahdûd-ı mezkûr arsa ve ebniyesiyle taraf-ı vakf-ı mezkûrda mûrisemiz müteveffât-ı mezbûre Ümmügülsüm’ün bi’l-icâreteyn tasarrufunda iken yetmiş senesinde muhterik olup arsa-i sırfe kaldıkdan sonra mûrise-i mezbûre Ümmügülsüm hâlâ üzerinde mevcûd olan ebniyesini mülkü olmak üzere binâ ve binâ-yı mezkûr için zevci müvekkilim mezbûr Süleyman malından yüz elli guruş harc u sarf etmekle mukābelesinde otuz iki sehim i‘tibârıyla on iki sehmini verip ba‘dehû mezbûr Süleyman dahi benim anam mezbûre Fâtıma’ya verip hâlâ mezbûre Ümmügülsüm fevt oldukda yirmi sehmi ber-mûceb-i fetvâ-yı şerîfe bize mevrûs olmuş iken mütevellî-yi mezbûr mahlûl olmak zu‘muyla bi-gayrı hakkın vaz‘-ı yed eder, suâl olunmak asâleten ve vekâleten matlûbumdur deyü da‘vâ, mütevellî-yi mezbûr dahi cevâbında müdde‘î-i mezbûrun hâlâ yedinde olan vakıf temessükü mantûkunca mûrisesi mezbûre Ümmügülsüm ebniye-i mezkûreyi ba‘de’l-binâ vakf-ı mezkûre benden mukaddem mütevellî olan Hasan Ağa nâm kimesne huzûrunda ebniye-i mezkûreyi vakf-ı merkūma teberru‘an yapdığını ikrâr ve mütevellî-i mezbûrdan isticâr ve kabûl etdikden sonra on iki sehmini zevci mezbûr Süleyman’a ferâgat, ol dahi müdde‘î-i mezbûrun anası mezbûre Fâtıma’ya ferâğ bi’l-vefâ tarîkiyle ferâgat edip hâlâ mezbûre Ümmügülsüm bilâ-veled fevt ve yirmi sehmi mahlûl ve taraf-ı vakfa âid olmağla bi-hakkın vaz‘-ı yed ederim deyü def‘ini mezbûr Abdullah inkâr edip mütevellî-i mezbûr beyyineye havâle olunmuş idi. Hâlâ mütevellî-i mezbûr dâ‘îhânede def‘-i meşrûhunu mezbûr Abdullah muvâcehesinde Şehremini’nde sâkin Sahâf es-Seyyid Mehmed b. es-Seyyid Ahmed ve es-Seyyid Ahmed b. es-Seyyid Mustafa nâm kimesneler şehâdetleriyle isbât etmeğin mûcebiyle mezbûr Abdullah menzil-i mezkûrun yirmi sehmi için mu‘ârazadan ba‘de’l-men‘ mezbûr Abdullah menzil-i mezkûr kābil-i taksîmdir deyü hissesi olan on iki sehmi ifrâz olunmasına tâlib ve mütevellî-yi mezbûr dahi râzı olmağla vech-i meşrûh üzere rızâlarıyla taksîme havâle olunduğu ma‘lûm-ı devletleri buyruldukda emr ü fermân hazret-i veliyyü’l-emrindir.<br><br>Fî 25 Zilka‘de sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29363"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29365"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o628"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>