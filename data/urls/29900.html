﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 485<br>Hüküm no: 609<br>Orijinal metin no: [254-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kazer v. Toros’un menzil ve arsasını müştemilatıyla birlikte Duhan Gümrükçüsü Abdülbaki Ağa’ya satması</b><br><br>Mahmiye-i İstanbul’da Vâlide Hanı’nda Şobanoğullarından sarrâf olup zikri âtî menzil misillü Müslim menzilleri iştirâ ve yine Müslimîne bey‘ mu‘tâdı olan Kazer v. Toros mahmiye-i mezbûrede meclis-i şer‘-i hatîrde Duhân gümrükçüsü fahrü’l-işbâh Abdülbaki Ağa b. ( ) tarafından vech-i âtî üzere tasdîka vekîl-i şer‘îsi eşrâf-ı kuzâtdan Mehmed Said Efendi b. Abdurrahim Efendi mahzarında ikrâr ve takrîr-i kelâm edip mahmiye-i mezbûrede Sedefçiler ardında Emin Sinan mahâllesinde kâin bir tarafdan ba‘zan Ahmed Bey ve ba‘zan Halil ve Bekir ve Hasan menzilleri ve bir tarafdan tarîk-i hâs ve iki tarafdan tarîk-i âm ile mahdûd ve hâriciye ve dâhiliyede fevkānî ve tahtânî büyût-ı adîde ve câmekân ve hamam ve matbâh ve eşcâr-ı müsmire ve gayr-ı müsmireli bahçe ve hâricen ve dâhilen müştemilât-ı sâire-i ma‘lûmeyi hâvî mâ-i lezîz-i cârîli bir bâb kebîr menzilin ber-mantûk-ı temessükât ma‘lûmü’l-mikdâr mahâlli Salih Efendi ve Selime Hatun ve Şâhî Hatun ve Tuğcu Ahmed Çelebi vakıflarından taht-ı tasarrufumda ve mâ‘adâ bi’l-cümle ebniye ve arsası işbu hüccet-i şer‘iyye nâtıka olduğu üzere yedimde mülk ve hakkım olmağla menzil-i mahdûd-ı mezkûrun bi’l-cümle arsa ve ebniye-i memlûke-i müfreze-i ma‘lûmesini cümle-i tevâbi‘ ve levâhıkı ve kâffe-i hukūk ve merâfıkı ile tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Abdülbaki Ağa’ya yirmi bin beş yüz guruşa bey‘ ve temlîk ve teslîm ve ber-mantûk-ı temessükât vakıf olan mahâllerini dahi mütevellîleri ma‘rifetleriyle yine mezbûr Abdülbaki Ağa’ya meccânen ferâğ-ı mu‘teber-i kat‘î ile ferâğ ve tefvîz eylediğimde ol dahi ber-vech-i muharrer iştirâ ve temellük ve tesellüm ve tefevvüz ve kabûl eyledikden sonra semen-i mezkûr yirmi bin beş yüz guruşu müvekkil-i mezbûr yedinden ahz u kabz eyledim, fî-mâ-ba‘d menzil-i mahdûd-ı mezkûrdan mülk olan arsa ve ebniye-i müfrezesi müvekkil-i mezbûr Abdülbaki’nin mülk-i müşterâsı ve hakk-ı sırfı ve vakıf olan mahâlleri dahi dâhil-i havza-i tasarrufu olup benim mecmû‘ menzil-i mahdûd-ı mezkûrda kat‘â alâka ve medhalim kalmamağla menzil-i mebî‘-i mezkûrun tağrîr ve gabnine ve istîfâ da‘vâsına müte‘allıka da‘vâdan her birimiz âharın zimmetini ibrâ ve iskāt ve her birimiz dahi âharın ibrâsını kabûl eyledik dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 12 min-N sene 1179.<br><br>Şuhûdü’l-hâl: İmam Mehmed Said Efendi hatîb-i Hisar, Mehmed Çelebi b. Mehmed, Mehmed b. Ahmed, İsmail Çelebi b. Ali, Mehmed Ağa, Ali b. Abdi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=29899"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29901"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b485"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o519"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>