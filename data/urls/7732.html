﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 511<br>Hüküm no: 692<br>Orijinal metin no: [89b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Marina bt. Hristo’nun kendisini hamamda dövdükleri iddiasıyla Gül bt. Gavril ile kızları Zoli ve Elina’ya açtıkları davada sulh olduğu</b><br><br>Ma‘rûz<br><br>Şahsı ta‘rîf-i şer‘î ile mu‘arrefe olan sahibe-i arzuhâl Marina bt. Hristo nâm Nasrâniye meclis-i şer‘-i enverde derûn-ı arzuhâlde mezkûreti’l-ism olup şahsı kezâlik ta‘rîf-i şer‘î ile mu‘arrefe olan Gül bt. Gavrail nâm Nasrâniye ile kebîre-i sadriye kızları Zoli ve Elina bintey Pavlo nâm Nasrâniyelerin taraflarından husûs-ı câi’z-zikri tasdîka vekîlleri olduğu şahs-ı mesfûretânı bi’l-ma‘rifeti’ş-şer‘iye ârifân İstefan v. Dimo ve Pavlo v. Panayot nâm zimmîler şehâdetleriyle ber-vech-i şer‘î sâbit olan Andreya v. Pavlo nâm zimmî muvâcehelerinde târih-i i‘lâmdan dört gün mukaddem mesfûre Gül ile kızları müvekkiletân-ı mersûmetân Zoli ve Elina Nasrâniyeler mahmiye-i merkūmede Kadırga Limanı kurbünde vâki‘ avratlar hamamında bi-gayr-ı hakkın yumruklarıyla beni darb ve kara bere etmeleriyle mesfûrâtdan mûceb-i şer‘îsini taleb ederim deyü da‘vâ sadedinde olduğumda onlar dahi inkâr etmeleriyle beynimizde ba‘de vukū‘ı’l-münâza‘a bâ-tavassut-ı muslihîn mesfûre Gül ve kızları müvekkiletân-ı mersûmetân Zoli ve Elina Nasrâniyeler ile da‘vâ-yı mezbûremden beş zencirli altın bedel-i makbûza sulh olup darb-ı mezkûrlarına ve mâ-yuhdesü-minhe müte‘allika âmme-i da‘vâdan ben mesfûrât Gül ve Zoli ve Elina Nasrâniyelerin zimmetlerini ibrâ ve ıskāt eylediğimde onlar dahi bana medfû‘ları olan beş altına müte‘allika âmme-i da‘vâdan benim zimmetimi ibrâ ve ıskāt eylediklerinde herbirimiz âharın ibrâsını kabûl ile kat‘-ı nizâ‘ eyledik deyü olan ikrârını mesfûre Gül Nasrâniye asâleten ve vekîl-i mesfûr Andreya dahi vekâleten tasdîk eyledikleri Mahkeme-i Bâb’dan huzûr-ı âlîlerine i‘lâm olundu.<br><br>Fî 25 Rebî‘ülâhir sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7731"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7733"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b511"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>