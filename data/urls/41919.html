﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 392<br>Hüküm no: 389<br>Orijinal metin no: [92b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Mehmed ve ortağı Halil’in Hasan b. Hüseyin’i kefillikten çıkarıp zimmetini ibra etmeleri</b><br><br>Esirci tâifesinden Mehmed b. Ahmed ve şerîki Halil b. Hasan nâm kimesneler mahmiye-i İstanbul’da meclis-i şer‘de bâ‘isü’l-kitâb el-Hâc Hasan b. Hüseyin nâm kimesne mahzarında her biri ikrâr ve takrîr-i kelâm edip bizim ber-vech-i iştirâk malımızdan iki kıt‘a deyn temessükü mantûkunca Kızbeyi? demekle ma‘rûf gāib ani’l-meclis Mehmed Bey zimmetinde bin sekiz yüz guruş hakkımız olup ve meblağ-ı merkūma işbu mezbûr el-Hâc Hasan ile gāibûn ani’l-meclis Çorbacı Mehmed Ağa ve Ali Çelebi ve Murad Ağa nâm kimesneler her biri alâ-hıdetin emr u kabûlü hâviye kefâlet-i sahîha ile kefil olduklarından sonra meblağ-ı merkūm bin sekiz yüz guruşu asil-i merkūm Mehmed Bey’den ahz ve istîfâ edip bâkī zimmetinde sekiz yüz guruş hakkımız olup meblağ-ı bâkī-i mezbûr sekiz yüz guruşu kefâlet-i mezkûresine binâen bundan akdem mezbûr el-Hâc Hasan’dan taleb ve da‘vâ [93a] etmiş idik el-hâletü hâzihi biz mezbûr el-Hâc Hasan’ı kefâletden ihrâç edip husûs-ı mezbûra müte‘allıka âmme-i da‘vâdan mezbûr el-Hâc Hasan’ın zimmetini ibrâ ve iskāt eyledik. Fîmâ-ba‘d mezbûr el-Hâc Hasan ile husûs-ı mezbûra müte‘allıka aslâ da‘vâ ve nizâ‘ımız kalmadı dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 24 min-Cumâdelûlâ sene 1116.<br><br>Şuhûdü’l-hâl: İsmail b. Şaban, Hüseyin Çavuş b. Abdullah, Hasan b. Nasuh, Mustafa Çelebi b. Ali, Mehmed Çavuş Tophaneli, Mahmud Efendi b. Ömer, Cafer Ağa b. el-Hâc Osman, Hasan b. Mehmed, Mehmed Ağa b. Mehmed:</p>          <br><a title="Önceki sayfa" style="text-decoration:none" href="./ayrmetin.php?idno=41918"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41920"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>