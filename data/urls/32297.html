﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 419<br>Hüküm no: 300<br>Orijinal metin no: [114b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’daki kasapların koyun etini yeni belirlenen 24 paradan satmaları</b><br><br>24 paraya lahm-ı ganem narhı fermânı.<br><br>Bâ-sah.<br><br>İstanbul Kādısı İzzetlü, Fazîletlü Efendi Hazretleri<br><br>Sekene-i Dârü’l-hilâfeti’l-aliyye’nin havâic-i zarûriyelerinden olan kâffe-i zehâirin tedârükü husûsunda zarûretden vikāyet ve fiyât maddesine dahi dikkat birle ibâdullâhın âsâyiş ve refâh ( ) ve tevsî‘-i dâire-i ma‘âşları esbâbını istihsâl akdem-i matlûb ve âmâlimiz olmakdan nâşî bundan akdem kasab esnâfı lahm-ı ganemin kıyyesini yirmi ikişer para hesâbıyla alıp yirmi beşer paraya ibâdullâha füruht etmek üzere narh verilmiş ise dahi el-hâletü hâzihî Anadolu cânibinden gelen ağnamdan mâ‘adâ ma‘rifetimiz ile hıtta-i Rumeli’den külliyetlü ağnam tevârüd etmekde olup bu makūle erzâk ve zehâirin avn ü inâyet-i Bârî ile kesret üzere celbi husûsunu istihsâl ibâdullâhın muzâyakadan vâreste olmaları matlûbuna mebnî olmağın fiyâtının tenkīsı ile dahi sıyânet-i sekene-i saltanat-ı seniyyeye dikkat lâzımeden olduğuna binâen kasab esnâfı iki para kâra kanâ‘at edip lahmın kıyyesini ibâdullâha yirmi dörder paraya satmak üzere esnâf-ı merkūme bi’r-rızâ râbıta verilmiş olmağla siz dahi kasab ustalarını celb ile fîmâ-ba‘d lahmı yirmi ikişer paraya alıp ikişer para kârıyla yirmi dördere ibâdullâha füruht eylemelerini tenbîh ve te’kîde ve eğer hilâf-ı tenbîh harekete mücâseret ederi tahkīk olunur ise vebâlleri boynuna o makūlelerin derhâl tarafımızdan tertîb-i cezâlarına ibtidâr olunacağını beyân ve tefhîme mübâderet edip siz dahi ale’d-devam nezâret ve dikkat eyleyesiz deyü.<br><br>Fî 14 N sene [12]23</p>          <br><a title="Önceki sayfa" style="text-decoration:none" href="./ayrmetin.php?idno=32296"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32298"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b419"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>