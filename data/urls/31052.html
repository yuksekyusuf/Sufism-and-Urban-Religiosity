﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 270<br>Hüküm no: 298<br>Orijinal metin no: [40b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Vasil v. Mihal’in hapisten salıverilmesi talebi</b><br><br>Mahbûsdan ıtlâk<br><br>Ma‘rûz<br><br>Hâmiş-i arzuhâlde mastûr derkenâr nâtık olduğu üzere bâ-i‘lâm mahkûmun-bih Ali b. Ömer’e altı yüz seksen guruş kezâlik bâ-i‘lâm-ı mahkûmun-bih el-Hâc Mehmed’e bin yüz altmış guruş ve kezâlik bâ-i‘lâm-ı mahkûmun-bih Kapril v. Mıgırdıç zimmîye iki yüz yetmiş guruş deyni için dört ay müddetden beri mahbûs olup arzuhâl eden Tütüncü Vasil v. Mihal nâm zimmî meclis-i şer‘-i enverde dâyînleri merkūmûndan merkūm Ali ile merkūm el-Hâc Mehmed b. es-Seyyid Abdullah tarafından husûs-ı âtîde vekîl olduğu Mehmed b. Ali ve Ârif b. Mehmed şehâdetleriyle sâbit olan Abdullah b. Osman mahzarında merkūm Ali ve müvekkil-i mezbûr el-Hâc Mehmed ile gāib ani’l-meclis Kapril zimmîye bâ-i‘lâm-ı mahkûmun-bih deynim olan bâlâda mezkûr meblağ-ı mezbûrun tahsîli için dört ay müddetden beri mahbûs olup lâkin deyn-i mezkûrumu bir vechile hâlen ve def‘aten edâya kudretim yokdur deyü si‘at-i hâl vusûlüne değil habsden ıtlâkını istirhâm ettikde işbu hâzırân bi’l-meclis kaşıkçılar hânında Kuyumcu Kigork v. Aleksi ve medyûn-ı mersûmun kız karındaşı şahsı mu‘arrefe Marya Nasrâniye medyûn-ı mersûmun nefsine ve lede’l-iktizâ meclis-i şer‘a ihzârına kefîl olduklarında asîl ve vekîl-i mersûmân Ali ve Abdullah kabûl ve medyûn-ı mersûmun si‘at-i hal vusûlüne dek haklarında hapisden ıtlâkını iltimâs eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-11 M sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31051"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31053"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>