﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 49<br>Hüküm no: 3<br>Orijinal metin no: [1b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Ali’nin evini Ali Ağa b. Abdullah’a sattığı</b><br><br>Fî 19 şehr-i Cumâdelâhire sene 1033.<br><br>Âişe Hatun bt. Ali nâm zevcesi kıbelinden âti’l-beyân bey‘ ve kabz-ı semen ikrârına vekâleti udûlden el-Hâc Hüseyin b. Abdullah ve el-Hâc Ali b. İbrahim nâm kimselerin şehâdeti ile sâbit olan Ahmed Beşe b. Abdullah meclis-i şer‘a hâzır olup müvekkile-i mezbûresinin işbu akdin kendilerinden sudûruna kadar mâliki olduğu ve taht-ı tasarrufunda bulundurduğu, mahmiye-i Kostantıniyye mahallâtından Emir Sinan mahallesinde vâki‘, dâhilî ve hâricî muhavvatayı hâvî, muhavvata-i dâhiliyesi, altında ahır bulunan fevkānî iki bâb hâneyi müştemil olan, muhavvata-i hâriciyesi fevkānî ve tahtânî birer bâb hâneyi, iki sofayı, su kuyusunu, kenîfi ve muhavvatayı müştemil bulunan, hudûdu bir tarafından merhûm Emir Sinan Vakfı’na, bir tarafından İskender b. Abdullah Vakfı’na, bir tarafından Hızır b. Abdullah Vakfı’na, bir tarafından Emir Hüsâm Vakfı’na ve tarîk-ı hâssa müntehî bulunan cemî‘ menzilini cümle hudûdu ile râyicü’l-vakt seksen bin akçe semen-i mu‘ayyen-i makbûzla fahrü’l-emâcid ve’l-a‘yân Ali Ağa b. Abdullah’a îcâb ve kabûlü hâvî bey‘ ile bey‘ ettiğini bi’l-vekâle ikrâr ve i‘tirâf eyledi. O dahi kendi malıyla iştirâ etti. Vâki‘ ikrâr müşterî-yi mezbûr tarafından vicâhen tasdîk edildi.<br><br>Cerâ zâlike ve hurrire fî-evâhiri Cumâdelâhire sene [1033].<br><br>Şühûdü’l-hâl: Ahmed Efendi b. Abdullah Efendi el-müderris, Ali Efendi b. Abdullah Efendi es-sahhâf, Mehmed Efendi b. Kâmil, Mustafa b. Mustafa el-imâm, Memi Bey b. Abdullah el-cündi, Mustafa Bey b. Ali el-cündi, Salih Bey b. Abdullah, Mehmed Rıza Çavuş, Mustafa Çelebi b. Mehmed Sadık?, Mehmed Efendi el-kâtib, Hüseyin Ağa b. Abdullah, Kurd Efendi el-kâtib, Mustafa Çelebi b. el-kâtib</p>          <br><a title="Önceki sayfa" style="text-decoration:none" href="./ayrmetin.php?idno=39294"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39296"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b049"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o436"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>