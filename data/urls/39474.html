﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 194<br>Hüküm no: 182<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Ahmed ile Osman Çavuş arasındaki tımar meselesinin sulh ile sonuçlandığı</b><br><br>Vilâyet-i Rumeli’nde Delvine sancağında Parakalama nâhiyesinde Blaşoviniçe ve Konska nâm karyeler ve gayrîden ze‘âmete mutasarrıf olan umdetü’l-emâsil ve’l-akrân Mehmed Ağa b. Ahmed mahfil-i şer‘-i şerîf-i hatîrde erbâb-ı timârdan olup bâ‘isü’l-kitâb zahrü’l-cüyûş Osman Çavuş b. Hasan tarafından husûs-ı âtîye vekîl ve âharı dahi tevkîle meʼzûn olduğu şer‘an sâbit olup el-ân atabe-i aliyye-i sultâniyyede kapıcıbaşı olan mezbûr Osman Çavuş’un karındaşı iftihârü’l-emâcid ve’l-ekârim hâvi’l-mehâmid ve’l-mekârim Hasan Ağa tarafından tasdîk-i âtîye vekîl olup mahzar-ı hasm-ı şer‘îde Dîvân-ı Hümâyûn kâtiplerinden umdetü erbâbi’t-tahrîr ve’l-kalem İsmail Efendi b. Ali ve ebnâ-i sipâhiyândan Ahmed Bey b. Bâli şehâdetleriyle şer‘an vekâleti sabit olan Mustafa Bey b. Ömer el-cündî mahzarında takrîr-i kelâm edip bundan akdem müşârun-ileyh Osman Çavuş ile beynimizde ze‘âmet-i mezkûreden on bir bin akçe pazar hakkı husûsunda küllî nizâ‘ımız olup gâh ben berât ettirip ve gâh mezbûr Osman Çavuş berât ettirip husûmet üzere idim. El-hâletü hâzihî zikr olunan hisse-i timâr da‘vâsından bi’l-külliye ferâğ ve kat‘-ı alâka edip cümle temessükâtımı mezbûr Osman Çavuş’a teslîm eyledim min-ba‘d zikr olunan hisse-i timâr çavuş-ı mezbûrundur benim bi-vechin-mine’l-vücûh alâka ve medhalim yokdur dedikde gıbbe’t-tasdîk ve’t-taleb mâ vaka‘a ketb ve imlâ olundu.<br><br>Tahrîren fî-evâsıtı şehri Ramazâni’l-mübârek li-sene selâse ve selâsîn ve elf.<br><br>Şuhûdü’l-hâl: Osman Çavuş el-mübâşir, Hâfız Hasan Ağa b. Abdullah, Lütfullah Ağa el-cündî, Mahmud Bey seroda, Mehmed Çavuş el-cündî, Ahmed Ağa b. Abdullah reîsü’l-muhzır ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39473"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39475"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o402"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>