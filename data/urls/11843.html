﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 568<br>Hüküm no: 512<br>Orijinal metin no: [164b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sitti Hatun bt. Mustafa’nın, kocası Mehmed b. Mahmud’un süknasını şart ederek vakfettiği evde oturduğu</b><br><br>Dergâh-ı Âlî kapıcılarından olup bi’l-fi‘il Haremeyn-i Şerîfeyn Evkāfı’na mütevellî olan Mustafa Bey b. Mehmed meclis-i şer‘de mahmiye-i İstanbul’da Sekbanbaşı mahallesi sâkinelerinden Sitti Hatun bt. Mustafa mahzarında takrîr-i da‘vâ edip mezbûre Sitti Hatun’un zevci bundan akdem fevt olan merhûm Mehmed b. Mahmud nâm kimesne mahalle-i mezbûrede vâki‘ hudûdunun bir tarafı Süleyman b. Abdullah mülküne ve bir tarafı tarîk-i âmma ve bir tarafı Kara Hızır mülküne ve bir tarafı tarîk-i hâssa müntehî olup iki beyt-i süflî ve bir beyt-i ulvî ve selâmlığı ve altında bir dükkânı müştemil mülk menzilini hâl-i hayâtında Medîne-i Münevvere’ye vakf ve tescîl ve teslîm-i mütevellî eylemişdir, hâlâ menzil-i mesfûre Sitti Hatun’un tasarrufundadır, tevliyyetim hasebiyle vakf için zabt olunmasını taleb ederim dedikde gıbbe’s-suâl mezbûre Sitti Hatun cevâb verip fi’l-vâki‘ zevcim müteveffâ-yı mezbûr Mehmed Bey zikr olunan mülk menzili Medîne-i Münevvere’ye vakf eylemişdir, lâkin ibtidâ süknâsını bana şart edip ben vefât ettikden sonra sulbiye kızı Belkıs’a ba‘dehâ Medîne-i Münevvere fukarâsına vakf ve şart eylemişdir dedikde gıbbe’l-inkâr mezbûre Sitti’den kelâmına mutâbık beyyine taleb olundukda mahalle-i mezbûreden el-Hâc Nasuh b. Halil ve Mehmed b. Pîrî Halîfe ve el-Hâc Nasuh el-müezzin ve İsmail b. Ali [165a] el-imâm ve Mahmud Çelebi ve Ferruh b. Abdullah ve Derviş Efendi el-Kādî ve Musa b. Ali meclis-i şer‘a hâzırûn olup fi’l-vâki‘ mezbûr Mehmed Bey zikr olunan menzili hâl-i hayâtında vakf edip süknâsını ibtidâ zevcesi mezbûreye şart edip ba‘dehâ kızı mezbûre Belkıs’a ba‘dehâ Medîne-i Münevvere fukarâsına şart eylemişdir, biz bu husûsa şâhidleriz, şehâdet dahi ederiz deyu edâ-i şehâdet-i şer‘iyye eylediklerinde şehâdetleri hayyiz-i kabûlde vâkı‘a olup mâ-cerâ bi’t-taleb ketb olundu.<br><br>Tahrîren fî-evâhiri Muharremi’l-harâm li-sene hamse ve elf.<br><br>Şühûdü’l-hâl: Mehmed b. Ali, Mehmed b. Şa‘ban, Veli b. İsmail, Abdi b. Pîrî, Salih b. Hüseyin, Mehmed b. Sinan, Ahmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=11842"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11844"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b568"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o662"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>