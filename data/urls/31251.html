﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 426<br>Hüküm no: 497<br>Orijinal metin no: [72b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Emin b. İbrahim’in vârisleri ile Hamza Usta b. Hüseyin’in birbirlerinin zimmetini ibrâ ederek sulh oldukları</b><br><br>Gabn-i fâhiş da‘vâsından 60 guruşa sulh<br><br>Ma‘rûz<br><br>Habbâzân tâifesinden olup medîne-i Üsküdar’da İhsaniye Mahallesinde sâkin iken bundan akdem fevt olan el-Hâc Mehmed Emin b. İbrahim’in verâseti zevce-i metrûkesi Emine bt. Hasan nâm Hatun ile sulbî evlâd-ı kibârı es-Seyyid İbrahim Edhem ve Şerîfe Hatice ve Şerîfe Cemile’ye münhasıra ve mesele-i mirâsları otuz iki sehmden olup dört sehmi zevce-i mezbûreye ve on dört sehmi oğlu mezbûr es-Seyyid İbrahim Edhem’e ve yedişer sehmi kızları mezbûretândan her birine isâbeti tahakkukundan sonra sâhib-i arzuhâl es-Seyyid İbrahim Edhem meclis-i şer‘-i münîrde habbâz tâifesinden derûn-ı arzuhâlde mezkûrü’l-ism Hamza Usta b. Hüseyin nâm kimesne muvâcehesinde Galata’ya muzâfe kasaba-i Tophane’de yamalı fırın demekle ma‘rûf bir bâb ekmekçi fırını ve ona merbût Galata’da Tophane kapısı dâhilinde kâin dört horoslu bir bâb değirmen derûnlarında mevcûde beyne’l-hıref gedik tâ‘bir olunur on altı bârgir ve sâir âlât-ı lâzıme-i ma‘lûmelerin altı bârgir hisse-i şâyi‘ası babam müteveffâ-i mezbûrdan benimle verese-i sâire-i mezbûrelere mevrûs yedimizde mülkümüz iken ben hisse-i mezkûrede bir i‘tibâr-ı mezkûr irsen mâlik olduğum on dört sehm hisse-i şâyi‘amı sene-i sâbıkā Cumâdelâhıresi’nin sekizinci günü mezbûr Hamza Usta’ya bi-safkatin vâhidetin sekiz yüz guruşa bâ-hüccet bey‘ ve temlîk ve teslîm ol dahi iştirâ ve kabz ve kabûl eyledikden sonra semen-i merkūmun elli guruşunu bana teslîm ben dahi kabz edip bâkīsi olan yedi yüz elli guruşu babam müteveffâ-i mezbûrun bâ-defter-i müfredât cânib-i mîrîye ve ma‘lûmü’l-esâmî tüccâra olan düyûnundan benim hisseme isâbet eden yedi yüz elli guruşa takāsan kabzına me’mura ve ashâb-ı düyûna edâ ve teslîm etmek üzere müşteri-i mezbûr Hamza Ustaya emr ve tarafımdan tevkîl eylediğimde ol dahi kabûl ve ber-vech-i muharrer edâya ta‘ahhüd edip mebî‘-i mezkûrun tağrîr ve gabnine müte‘allika âmme-i da‘vâdan her birimiz âharın zimmetini kabûlü hâvi ibrâ ve iskāt etmişdik lâkin babam müteveffâ-i mezbûrun ol mikdâr düyûnu olmadığından mâ‘adâ bey‘-i mezkûr tağrîr ve gabn-ı fâhiş ile olmuşdu deyü da‘vâya tasaddî eylediğimde merkūm Hamza Usta baban müteveffâ-i merkūmun vech-i meşrûh üzere bâ-defter-i müfredâd düyûnundan hissesine isâbet edip mukır ve mu‘terif olduğun meblağ-ı mezbûr yedi yüz elli guruş deyni emrinle habbâzân ustaları ma‘rifetiyle cânib-i mîrîye ve ashâb-ı düyûna tamamen edâ ve teslîm etmişdim deyip ve vech-i muharrer üzere edâ ve teslîmi habbâzân kethüdâsı Mustafa b. Abdullah ve Mehmed Usta’nın alâ-tarîkı’ş-şehâde ihbârlarıyla mütehakkık olduğundan gayri ber-minvâl-i muharrer tağrîr-i gabn da‘vâsından dahi mukaddema ibrâ eylediğimi mukır ve mu‘terif iken tasaddî eylediğim da‘vâ-yı mezkûrem şer‘an mesmû‘a olmadığı bana tefhîm olundukdan sonra merkūm Hamza Usta fakr-ı hâlime merhameten rızâsıyla malından teberru‘an bana altmış guruş verip ben dahi kabz ve istihlâk etmemle bi’l-cümle hukūk-ı şer‘iyyeye müte‘allika âmme-i da‘vâdan ve kâffe-i mütâlebâtdan merkūm Hamza Usta’nın zimmetini ol dahi bana medfû‘u olan meblağ-ı müstehlek-i merkūmun istirdâdına müte‘allika da‘vâdan benim zimmetimi her birimiz şürût-ı müfside ve uhûd-ı mübtileden âri ve cebr ve kerhden hâli ibrâ-yı âmm-ı sahîh-i şer‘î ile ibrâ-i kabûlü hâvi ve iskāt eyledik dedikde mezbûr Hamza Usta dahi tasdîk eylediği İstanbul mahkemesinde ba‘de’t-tescîl huzûr-ı âlîlerine i‘lâm olundu.<br><br>Fî-19 min-Receb sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31250"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31252"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b426"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>