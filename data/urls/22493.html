﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 223<br>Hüküm no: 297<br>Orijinal metin no: [28a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Giritli Hacı Hasan Ağa’ya kiracısı olduğu vakıf balıkhanenin tamirine izin verildiği</b><br><br>Ashâb-ı hayrâtdan merhûm İbrahim Paşa Vakfı müstegallâtından mahrûse-i Galata hısnı ebvâbından Eski Yağ Kapanı İskelesi’nde leb-i deryâda kâin ma‘lûmü’l-hudûd ve’l-müştemilât bir bâb atîk balıkhânenin bi’l-icâreteyn mutasarrıfı Giridî el-Hâc Hasan Ağa b. Abdullah b. Abdurrahman tarafından husûs-ı âtîde vekâleti es-Seyyid İbrahim Edhem b. Mustafa ve Mahmud Ağa b. Mustafa ihbârlarıyla zâhir olan Ağa b. Mehmed mahrûse-i mezbûre Bâb Mahkemesi’nde meclis-i şer‘-i kavîmde vakf-ı müşârun-ileyhin kâtib ve câbîsi Abdullah Efendi b. Mehmed Ali hâzır olduğu hâlde bi’l-vekâle takrîr-i kelâm edip balıkhâne-i merkūma mürûr-ı zamân ile müşrif-i harâb ve mâil-i türâb olup el-yevm inhidâma müteveccih olmağla ta‘mîr ve termîm olunmaksızın alâ-hâlihî terk olunan mahâll-i merkūm mecma‘-ı nâs olan iskele olduğuna binâen hatar ve mahzurdan sâlim olmadığından başka ta‘mîr ve termîmi cânib-i vakf-ı şerîfe nâfi‘ olmağın müvekkilim mezbûr dahi balıkhâne-i merkūmeyi terfî‘ ve tevsî‘ etmeksizin hey’et-i asliyyesi üzere ta‘mîr ve termîme ta‘ahhüd-i tâm eyledi dediğini câbî-i vakf-ı mezbûr tasdîk edip ebniye husûsuna dâir bundan mukaddemce şeref-rîz-i sudûr eden fermân-ı âlîye mugāyir olmayarak kimesneye zarar-ı şer‘îsi olmaksızın balıkhâne-i merkūmenin hey’et-i asliyyesi üzere ta‘mîr ve termîmine izin ve ruhsatı hâvî fermân-ı âlîlerine i‘lâm olundu.<br><br>Fî 11 C sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22492"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22494"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b223"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o477"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>