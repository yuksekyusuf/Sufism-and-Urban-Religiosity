﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 543<br>Hüküm no: 484<br>Orijinal metin no: [158b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medine-i Münevvere Vakfı’na ait Hatice Sultan mahallesindeki evin kiracısı Abdi Beşe b. Ali’nin evi tamir ettirmesi</b><br><br>Mahmiye-i Kostantıniyye’de Hadice Sultân mahallesinde Medîne-i Münevvere Vakfı’ndan olup bir tarafı mahalle-i mezbûre mescidi müezzinine meşrût vakıf menzil ve bir tarafı Hasan Çelebi b. Mehmed mülkü ve bir tarafı Muslı Çelebi b. ( ) mülkü ve bir cânibi tarîk-i âm ile mahdûd olup bir bâb tahtânî odayı müştemil olan vakıf menzilin icâre-i mu‘accele ve müeccele ile müste’ciri olan Abdi Beşe b. Ali nâm râcil meclis-i şer‘-i şerîf-i enverde takrîr-i kelâm edip vech-i muharrer üzere mutasarrıf olduğum menzil-i mezbûr mürûr-ı eyyâm ile harâbe, kābil-i intifâ‘ olmamağla icâre-i mu‘acceleye mahsûb olmak üzere menzil-i mezbûru kendi mâlımdan ta‘mîre vakf-ı merkūm mütevellîsi izin vermişdi, el-hâletü hâzihî savb-ı şer‘den üzerine varılıp keşf ve nıkzının kıymeti tahmîn olunmak matlûbumdur dedikde kıbel-i şer‘den Mevlânâ Hasan Efendi b. Abdünnebî irsâl olunup ol dahi hâssa mi‘mârlarından Üstâd Ali Çelebi b. Halil ve zeyl-i sütûrda isimleri mastûr olan Müslimîn ile üzerine varıp keşf ve mu‘âyene ve mesâha ettiklerinde fi’l-hakīka menzil-i mezbûrun bennâ zirâ‘ıyla tûlen on dokuz zirâ‘ on sekiz isbi‘ ve arzen dokuz zirâ‘ hesâb-ı şatrancî üzere yüz yetmiş sekiz zirâ‘ arsası ve nıkzının iki bin akçeye kıymeti mütehammil olduğunu tahmîn ve ta‘yîn ve ittifâk ettiklerini mevlânâ-yı mezbûr mahallinde tahrîr, ba‘dehû gelip meclis-i şer‘de inhâ ve takrîr etmeğin menzil-i mezbûrda vech-i mübeyyen üzere kendi mâlıyla binâ ihdâsına mesfûr Abdi Beşe’ye izin verilmeğin mâ-hüve’l-vâkı‘ bi’t-taleb ketb olundu.<br><br>Hurrire fî-evâsıtı Zilka‘deti’ş-şerîfe li-sene seb‘a ve selâsîn ve elf.<br><br>Şühûdü’l-hâl: Kıdvetü’l-müderrisîn Abdurrahman Efendi, Mustafa Efendi b. Abdünnebî el-kâtib, Ali Çelebi b. Mehmed el-yesârî, İbrahim Bey b. Mehmed Ser-nakkāş, Mahmud b. Abdullah Berber, Musa Ağa b. Mustafa el-müteferrika, Halil Efendi b. Mustafa el-imâm, Ya‘kub Halîfe b. Siyami el-müezzin, Mustafa Beşe b. Abdullah Sakā-i hâssa, Bekir b. Mehmed, Hasan Ağa b. ( ) el-cündî, Mehmed b. İsmail, Mehmed b. Üveys ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11814"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11816"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b543"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o668"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>