﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 114<br>Hüküm no: 78<br>Orijinal metin no: [7a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Üstüyan v. Melkon’un Çıkıkçı Anna bt. Vartan’dan damadı Anparsom’a kefaletinden dolayı iki bin beş yüz guruş alacağı olduğu</b><br><br>Mahmiye-i İstanbul’da Çakmakçılar kurbünde Yeni Han’da mütemekkin Sarraf Üstüyan v. Melkon nâm zimmî Galata Bâb Mahkemesi’nde meclis-i şer‘de mahrûse-i Galata’da Sultan Bayezid Mahallesi’nde mütemekkine mu‘arrefetü’ş-şahs Çıkıkçı Ana bt. Vartan nâm Nasrâniye muvâcehesinde Nasrâniye-i merkūmenin damadı zeyt yağcı gāib ani’l-meclis Anparsom v. Kirkor nâm zimmî zimmetinde Ermeniyyü’l-ibâre bâ-temessük cihet-i karzdan alacak hakkım olan üç bin guruşun beş yüz guruşunu damadı gāib-i mersûm yedinden ba‘de’l-ahz bâkī kalan iki bin beş yüz guruşa hân-ı merkūmda mütemekkin olduğum odamda bin iki yüz yirmi senesi Zi’l-ka‘detü’ş-şerîfe’nin yirmi birinci günü bi’l-emr ve’l-kabûl Nasrâniye-i mersûme kefîl ve zâmine olmağla bi-hükmi’l-kefâle meblağ-ı mezkûr iki bin beş yüz guruşu Nasrâniye-i mersûmeden taleb ederim deyü ba‘de’d-da‘vâ ve’l-inkâr müdde‘î-i mesfûr Üstüyan zimmî ber-vech-i muharrer müdde‘âsını mahallinde lede’t-tezkiye makbûlü’ş-şehâde idükleri ihbâr olunan mahmiye-i merkūmede Mercan Çarşısı’nda mütemekkin Attâr Bogos v. Abraham ve hân-ı merkūmda mütemekkin Sarraf Karabet v. Asvador nâm zimmîler şehâdetleriyle mersûme Anna Nasrâniye muvâcehesinde vech-i şer‘î üzere isbât etmeğin mûcebince meblağ-ı mezkûr iki bin beş yüz guruşu müdde‘î-i mesfûr Üstüyan zimmîye bi-hükmi’l-kefâle edâ ve teslîme mersûme Anna Nasrâniye’ye tenbîh olunduğu tescîl bi’[l]-iltimâs [huzûr-ı âlîlerine i‘lâm olundu.]<br><br>Fî 24 S sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22273"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22275"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>