﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 219<br>Hüküm no: 173<br>Orijinal metin no: [70-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Kric’in, iltizam bedelinden alacağı olduğu iddiasıyla Lulu zimmîye açtığı davayı ispat edemediği</b><br><br>166919 [guru]ş men‘<br><br>[Ma‘rûz]<br><br>Rumeli’de Avlonya sancağında vâki‘ Argirikasrı kasabası re‘âyâsından ve kasab tâifesinden olup arzuhâl eden Avrupalı Kric v. Dimitri nâm zimmî bi’d-defa‘ât Pazartesi günleri huzûr-ı hazret-i Fetvâ-penâhî’de ma‘kūd meclis-i şer‘-i hatîrde yine kasaba-i mezkûre re‘âyâsından bâ-emirnâme-i sâmî ihzâr olunan derûn-ı arzuhâlde ismi mastûr Avrupalı Lulu v. Biço nâm zimmî muvâcehesinde işbu târih-i i‘lâmdan sekiz sene mukaddem <<benim>> ben ve mersûm Lulu zimmî ve bundan akdem vefât eden Behlül Ağa’dan her birimiz ber-vech-i iştirâk iltizâmcılık etmek üzere mukāvele eylediğimizden sonra mersûm Lulu zimmî ve müteveffâ-yı merkūm hayatında bana sen Âsitâne-i aliyyeye git ale’l-iştirâk tasarruf etmek üzere mukāta‘a iltizâm eyle her ne medfû‘ât ve mesârifâtın olur ise biz hissemize isâbet eden mebâliği sana edâ ederiz deyip bana emir ve husûs-ı mezkûra dâir umûrlarında beni taraflarından tevkîl birle Âsitâne-i aliyyeye irsâl etmeleriyle ben dahi Âsitâne-i seniyye’ye gelip bin iki yüz kırk dokuz senesine mahsûben mârrü’z-zikr Argirikasrı Kazâsı’nın cizyedârlığını bin guruşa ve sancak-ı mezkûrda vâki‘ Berat Kazâsı’nın bâcdâriyesini altı bin altı yüz guruşa ve Kuzara mukāta‘asını yirmi yedi bin iki yüz elli guruşa iltizâm ve zikrleri mürûr eden mukāta‘âtın bedelleri olan cem‘an otuz yedi bin sekiz yüz elli guruşu bi’l-istidâne ashâbına def‘ ve tediye ve teslîm eylediğimden sonra meblağ-ı mecmû‘-ı mezkûru istidâne eylediğim kimesnelerin ihâle eyledikleri mahallere mersûm Lulu zimmî vilâyetimizde edâ etmek üzere mesfûr Lulu zimmîye bâ-poliçe havâle <<eylediği>> eylediğimde ol dahi poliçe-i mezkûre kendine vusûl buldukda kabûl etmeyip red eylediğine binâen ben dahi meblağ-ı mecmû‘-ı mezkûr otuz yedi bin sekiz yüz elli guruşu mâlımdan edâ etmemle meblağ-ı mecmû‘-ı mezkûr ile poliçe şurûtu üzere istidâne eylediğim kimesnelere ve deri için mâlımdan medfû‘um olan on sekiz bin yüz elli iki guruş ve mebâliğ-i <<mezkûre>> mezkûrelerin müddet-i ma‘lûmede murâbahalarına verdiğim yirmi bin dört yüz kırk dört guruş ve târih-i merkūmdan işbu târih-i i‘lâma gelinceye değin mekûlât ve meşrûbâtıma ve sâir îcâb eden mahallere mâlımdan mesârifim olan seksen altı bin sekiz yüz guruş ki min-haysü’l-mecmû‘ yüz altmış altı bin dokuz yüz on dokuz guruşdan mersûm Lulu zimmînin hissesine îcâb eden elli beş bin altı yüz otuz dokuz guruş yirmi altı para iki akçeyi mesfûr Lulu zimmîden bi’l-mürâca‘a hâlâ taleb ederim deyü da‘vâ ettikde mersûm Lulu zimmî dahi <<hissesine îcâb eden elli beş bin altı yüz otuz dokuz guruş yirmi altı para iki akçeyi huzûr-ı>> cevâbında ber-vech-i meşrûh mukāta‘ât iltizâm etmek üzere müdde‘î-i mersûm Kric zimmîyi Âsitâne-i aliyyeye irsâl ve mesârifinden emir eylediğini tasdîk edip lâkin mukāta‘ât-ı mezkûreleri müdde‘î-i mersûm iltizâm edemedi deyip mukāta‘ât-ı mezkûrenin bedellerine müdde‘î-i mersûmun ol-mikdâr guruş medfû‘ât ve ber-minvâl-i muharrer mesârifât müdde‘âlarını inkâr etmekle müdde‘î-i mersûm Kric zimmî mukāta‘ât-ı mezkûreyi ber-minvâl-i meşrûh iltizâm ve mesârifât müdde‘âlarına kirâren ve mirâren lede’l-istimhâl ve’l-imhâl her birinde müddet-i mehl-i şer‘î mürûr ve ityân-ı beyyineye kādir olmamağın ancak istikşâf-ı hâl için mukāta‘ât-ı mezkûrenin târih-i merkūmda ne mahalle ilzâm olunduğu bâ-evâmir-i sâmî mahallerinden lede’l-isticvâb vâlîleri hazerâtı kıbellerine ilzâm olunmuş olduğu tebeyyün eylediğinden mâ‘adâ müdde‘î-i mersûm Kric zimmî mesfûr Lulu zimmîyi tahlîfe dahi tâlib olmamağla mûcebince müdde‘î-i mersûm Kric zimmî da‘vâ-yı mezkûresiyle mesfûr Lulu zimmîye bilâ-beyyine <<mu‘ârazadan>> ve bî-vech-i şer‘î mu‘ârazadan men‘ olunmağla mersûm Lulu zimmînin ihzârı bâbında sudûr buyurulan emr-i mezkûrun kaydı bâlâsına şerh verilmek bâbında istid‘â-yı inâyet olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 7 min-Za sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34825"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34827"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>