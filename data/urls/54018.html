﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 626<br>Hüküm no: 993<br>Orijinal metin no: [81a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafız Hüseyin Efendi’nin bulunduğu mahalleden ihracı</b><br><br>Ma‘rûz;<br><br>Medîne-i Üsküdar’da Sinanpaşa mahallesi İmâmı es-Seyyid Abdurrahim Efendi b. Mehmed Nurullah ve Cafer Efendi b. Müezzin ( ) ve Müezzin Molla Ahmed b. Mahmud ve ahâlisinden es-Seyyid Mehmed Efendi b. Mehmed Emin ve Mustafa b. Musa ve Mehmed b. Süleyman nâm kimesneler meclis-i şer‘-i hatîrde Hafız Hüseyin Efendi b. Ahmed nâm kimesne mahzarında mezbûr Hafız Hüseyin Efendi imâm vekîli olmayıp mahalle-i mezbûrede vâki‘ âhar câmi‘-i şerîfde imâm vekîli olmak hasebiyle mahalle-i mezbûre umûruna karışdığından mâ‘adâ ba‘zı ashâb-ı menâzile ifk ü iftirâ ve her birine birer bahâne ile tekdîr ve ırzımızı dahi hetk eyleyip hattâ târih-i i‘lâmdan üç gece mukaddem ahâli-i mahallemizden hâzır bi’l-meclis Selim Ağa nâm kimesnenin menzilinde fâhişe avrat var deyü Salacak bölükbaşısıyla menzil duvarından aşıp ve menzil-i mezkûrda menhiyâtdan dahi bir nesne bulunmayıp ol-vechile mezbûr Süleyman Ağa’nın ırzını hetk etmekle kendinden bi’l-külliye emn ü rahatımız meslûb olmuşdur deyü harekât-ı nâ-marzıyyesini bi’l-muvâcehe ihbâr birle teşekkî ve mahalle-i mezbûreden ihrâc olunmak bâbında fermân-ı âlîleri sudûrunu her biri istid‘â ve istirhâm eyledikleri bi’l-iltimâs huzûr-ı âlîlerine i‘lâm olundu.<br><br>Fî 6 min-R sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54017"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54019"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b626"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1018"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>