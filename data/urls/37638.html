﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 853<br>Hüküm no: 694<br>Orijinal metin no: [158a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha Hatun müteveffa eşi Derviş’te mehir alacağı olduğunu ispat ettiği</b><br><br>Mahmiye-i İstanbul’da Hoca Gıyaseddin mahallesinde sâkinen fevt olan el-Hâc Derviş b. el-Hâc İlyas b. Habib’in zevce-i menkûha-i metrûkesi olduğunu iddi‘â edip zâtı ta‘rîf-i şer‘î ile mu‘arrefe olan hâfizetü’l-kitâb Saliha Hatun bt. Abdullah mahfil-i kazâda müteveffâ-yı mezbûrun vesâyâsını tenfîze vasiyy-i muhtârı olmağla terekesine vaz‘-ı yed eden Ali Çelebi b. İnayetullah mahzarında üzerine da‘vâ ve takrîr-i kelâm edip ben müteveffâ-yı mezbûrun memlûke câriyesi olup târîh-i kitâbdan yirmi dört sene mukaddem ba‘de’l-i‘tâk üç bin sağ akçe mehr-i müeccel ile beni tezevvüc ve kabûl edip akd-i nikâh beynimizde kāim iken mehr-i mezbûru kable’l-edâ fevt olmağla terekesinden taleb ederim suâl olunsun dedikde gıbbe’s-suâl vasiyy-i mezbûr terekeye vaz‘-ı yedini ikrâr ve müdde‘iye-i mezbûrenin müdde‘âsını inkâr edicek müdde‘iye-i mezbûreden sıdk-ı makāline beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Sinan Ağa mahallesinde sâkin [158b] el-Hâc Mustafa b. Musa ve Sultan Bayezid-i Veli kurbünde Yenimahalle’de sâkin Mehmed b. Hüseyin li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr el-Hâc Derviş b. el-Hâc İlyas b. Habib târîh-i kitâbdan yirmi dört sene mukaddem müdde‘iye-i mezbûre Saliha’yı ba‘de’l-i‘tâk huzûrumuzda üç bin sağ akçe mehr-i müeccel tesmiyesiyle tezevvüc ve kabûl edip beynlerinde bu vech üzere akd-i nikâh kāim oldu biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a kayd-şüd.<br><br>Fî 29 min-Cumâdelâhire sene 1110<br><br>Şuhûdü’l-hâl: Mehmed Çelebi b. İbrahim, el-Hâc Ömer b. Ali, Mehmed Çelebi b. Mehmed, Hasan Çelebi b. Abdullah, es-Seyyid İsmail Çelebi b. Emrullah, Mehmed b. Abdullah, Ali Efendi b. Ahmed, İbrahim Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37637"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37639"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0853"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1086"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>