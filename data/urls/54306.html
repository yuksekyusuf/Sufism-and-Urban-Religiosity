﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 770<br>Hüküm no: 1281<br>Orijinal metin no: [105b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kimin tımarı olduğu belirsiz olan Yoros’a bağlı Öyümce köyü tımarının mültezimlerinin Zelyo’nun mirasçılarından öşür bedeli talebinin meşru olmadığı</b><br><br>Ma‘rûz<br><br>Medîne-i Üsküdar’a muzâfe Yoros nâhiyesine tâbi‘ Örümce [Öyümce] karyesi tımarının berât-ı âlî-şânla mutasarrıfı olup bundan akdem vefât eden ismi ma‘lûm olmayan kimesnenin hayatında tımar-ı mezkûru bin yüz doksan dokuz senesi deruhde ve iltizâm eden es-Seyyid İbrahim bin es-Seyyid Ali ve bin iki yüz senesi deruhde ve iltizâm eden es-Seyyid İbrahim b. Abdullah nâm kimesneler medîne-i mezbûrede mahfil-i Bâb’da meclis-i şer‘-i hatîrde karye-i mezbûre civarında vâki‘ Şeyhülislâm-ı esbak merhûm Şerîfzâde Mehmed Esad Efendi hazretlerinin çiftliği mültezimi iken bundan akdem hâlik olan Zelyo v. Panço nâm zimmînin verâseti zevce-i metrûkesi Marya bt. Panço ile sulbî kebîr oğulları İsteryoni ve Kostanti ve Yorgaki ve kebîre kızları Alince ve Limoni ve zevce-i uhrâsından mütevellide Ağustos ve Mine’ye inhisârı ba‘de’t-tahakkuk zevce-i mezbûre Marya ve oğulları merkūmûn İsteryo ve Kostanti ve Yorgaki ve kızları merkūmât Alince ve Limoni ve Zağrafo ve Mine taraflarından ber-vech-i âtî vekîl-i şer‘îleri Dimitri v. Ziko nâm zimmî ile terâfu‘larında hâlik-i merkūm hayatında tımar-ı merkūm arâzisinden mutasarrıf olduğu karye-i mezbûrede vâki‘ herbiri lede’l-ahâli ve’l-cîrân ma‘lûmü’l-kıt‘a tarlalarına zer‘ eylediği buğday öşrü bedelinden mezbûr es-Seyyid İbrahim’in yüz elli guruş ve kezâlik buğday ve alef öşrü bedelinden mezbûr Ahmed’in [İbrahim’in] kırk beş guruş alacağı olup müteveffâ-yı mezbûr kable’l-edâ vefât, tereke-i vâfiyesinden taleb ederiz deyü müdde‘iyân-ı mezbûrânın takrîr-i meşrûhları üzere henüz müvekkilin ismini ta‘yîn edemediklerinden gayrı bu misillü deruhde ve iltizâm olunan tımar vekâlet nev‘inden olup sâhib-i tımarın fevti ile vekâletden mün‘azil olur makūleden olmağla vekîl-i merkūm Dimitri zimmîye suâl dahi teveccüh etmeyip müdde‘iyân-ı mezbûrânın da‘vâlarına iltifât olunmadığı bi’l-iltimâs huzûr-ı âlîlerine i‘lâm olundu.<br><br>Fî-gurreti L sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54305"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54307"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b770"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o993"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>