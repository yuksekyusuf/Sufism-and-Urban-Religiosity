﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 738<br>Hüküm no: 893<br>Orijinal metin no: [113b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha Hatun bt. Ahmed’in mülk menzilini aldığı borç karşılığında Müderris Mehmed Efendi’ye rehin verdikten sonra bir yıllığına kiraladığı</b><br><br>İstiğlâl.<br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den Mevlânâ Ahmed Efendi irsâl olunup ol dahi mahmiye-i İstanbul’da Mi‘mâr Sinan mahallesinde efdalü’l-müderrisîni’l-kirâm Seyyid Mehmed Efendi b. el-merhûm Mehmed Efendi’nin sâkin olduğu menzile varıp zeyl-i rakîmde isimleri mastûr olan Müslimîn huzûrunda akd-i meclis-i şer‘ eylediğinde mahmiye-i mezbûrede Ali Paşa-yı Atîk mahallesinde sâkine zâtı mefharu’l-mahâdimi’l-l-kirâm Salih Mehmed Efendi b. eş-Şeyhzâde Mehmed Efendi ve Mustafa Efendi b. Mehmed ta‘rîfleri ile mu‘arrefe olan Sâliha Hatun bt. Ahmed meclis-i ma‘kūd-ı mezbûrda işbu kitâbın sahibi müşârün-ileyh Seyyid Mehmed Efendi mahzarında ikrâr ve i‘tirâf edip zikrolunan Ali Paşa-yı Atîk mahallesinde vâki‘ bir tarafı Kazgancı Vakfı’na ve bir tarafı E(?)tyemez zâviyesine ve bir tarafı tarîk-i âmma müntehî mülk menzilimi mûmâ-ileyhe bi-tarîkı’l-istiğlâl her biri yedişer [dirhem] yüz elli riyâlî guruşa bey‘ ve teslîm ol dahi vech-i muharrer üzere iştirâ ve kabûl ve tesellüm eyledikden sonra semeni olan meblağ-ı mezbûru bi’t-tamam yedinden ahz u kabz edip menzil-i mahdûd-ı mezkûru ba‘de’t-tahliyeti’ş-şer‘iye târih-i kitâbdan bir sene tamamına değin mûmâ-ileyhden [her biri] yedişer dirhem altmış guruşa istîcâr ve kabûl edip ol dahi îcâr ve teslîm eyledi dedikde gıbbe’t-tasdîk menzil-i mezbûrun derkine ve ücret-i lâzımesine merkūme Sâliha Hatun’un sadrî oğulları umdetü’l-mevâliyi’l-izâm Mehmed Efendi b. Mehmed Efendi emr ve kabûlü hâviye kefâletle kefîl olmağın vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Mustafa b. Ahmed ile meclis-i şer‘a gelip alâ-vukū‘ihî inhâ ve ihbâr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Ahmed Efendi b. Abdülmecid, Abdülkadir Efendi b. ( ), Salih Efendi b. ( ) el-imâm, Mustafa Efendi b. Mehmed, Salih Çelebi b. ( ), Yusuf Efendi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=25779"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25781"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b738"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o952"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>