﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 19 Numaralı Sicil (H. 1028 - 1030 / M. 1619 - 1620)<br>cilt: 24,&nbsp;sayfa: 70<br>Hüküm no: 15<br>Orijinal metin no: [4a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İstati v. Yani’nin tarlasının kullanım hakkını Dimo v. Yani’ye devretmesi</b><br><br>Vilâyet-i Rumeli’nde Gerbeniş kazâsına tâbi‘ Sambatina nâm karye sâkinlerinden İstati v. Yani nâm zimmî meclis-i şer‘-i hatîr-i lâzımü’t-tevkīrde işbu râfi‘ü’l-kitâb Dimo v. Yani nâm zimmî muvâcehesinde bi’t-tav‘ ve’r-rızâ ikrâr ve takrîr-i kelâm edip karye-i merkūmede vâki‘ bir tarafdan İstati v. Yorgi tarlasına ve bir tarafdan Yani v. İstemad tarlasına ve bir tarafdan Yorgi v. ( ) tarlasına ve bir tarafdan diğer Yorgi Papalavli tarlasına müntehî olup tahmînen diyârımız keyli ile on keyl tohum istî‘âb eder bir kıt‘a taht-ı tasarrufumda olan tarlanın hakk-ı tasarrufunu sâhib-i arz ma‘rifetiyle mezbûr Dimo’ya tefvîz edip ol dahi minvâl-i muharrer üzre tefevvüz ve kabûl ettikden sonra mukābele-i tefvîzde olan iki bin altı yüz nakd-i fıddî-i Osmânî râyic fi’l-vakt akçeye mezbûr Dimo yedinden bi’t-tamâm ve’l-kemâl ahz ve kabz ettim ba‘de’l-yevm sâlifü’l-beyân tarlanın hakk-ı tasarrufu mersûmundur sâir emsâli tasarrufu gibi mutasarrıf olsun dedikde mukırr-ı mezbûrun vech-i meşrûh üzre cârî olan ikrâr ve takrîrin el-mukarru lehü’l-mezbûr Dimo bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu.<br><br><br>Hurrire fi’l-yevmi’t-tâsi‘ ve’l-ışrîn min Muharremi’l-harâm li sene tis‘a ve ışrîn ve elf.<br><br><br>Şuhûdü’l-hâl: Mehmed b. Hanefi, Mustafa b. Turgud, Yani v. Dimo, Androni v. Lefkarindi, İstati [v.] Kalani, Dimo [v.] Kalani, Yorgi [v.] Papa Ladisli ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=12801"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12803"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp019&bsm=eyp019b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp019&bsm=eyp019o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>