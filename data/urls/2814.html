﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 407<br>Hüküm no: 496<br>Orijinal metin no: [92a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nasuh Ağa’nın vefat eden Ahmed Ağa’da olan alacağını terekesinden tahsili</b><br><br>Mahmiye-i İstanbul’da Haydarhane mahallesinden olup hâlâ vilâyet-i Rumili’nde Solnok Beyi olan Nasuh Ağa b. Osman tarafından husûs-ı âti’l-beyâna vekîl olup vekâleti Mustafa Efendi b. Abdülkerim ve Yusuf Efendi b. Mustafa nâm kimesneler şehâdetleriyle şer‘an sâbite olan râfi‘ü’l-kitâb Abdullah Çelebi b. Abdülvahab nâm kimesne meclis-i şer‘-i şerîfde mahmiye-i mezbûrede Kadırga Limanı kurbünde ( ) filan mahallesi ahâlîsinden olup bundan akdem mahrûse-i Edirne’de vefât eden Çaplı İsa Ağazâde demekle ma‘rûf Ahmed Ağa’nın veresesinden li-ebeveyn Ömer b. İbrahim Bey b. İsmail nâm kimesne mahzarında ikrâr ve yine da‘vâ ve takrîr-i kelâm edip müvekkili mezbûr Nasuh Ağa iki bin esedî guruşunu târîh-i kitâbdan iki sene mukaddem Bağdad Ağası iken müteveffâ-yı mezbûr Ahmed Ağa’ya hayâtında medîne-i Bağdad’da ikrâz ve teslîm mezbûr Ahmed Ağa dahi ba‘de’l-ikrâz ve’t-teslîm beş yüz esedî guruşunu mezbûr Nasuh Ağa’ya edâ ve teslîm edip bâkī bin beş yüz esedî guruşunu kable’l-edâ vefât etmekle zimmetinde kalmağın suâl olunup meblağ-ı bâkī-i mezbûru tereke-i vâfiyesinden edâya mezbûr İbrahim Bey’e tenbîh olunmak matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda mahmiye-i mezbûrede Halıcılar Köşkü Molla Fenârî mahallesinde sâkin Mustafa Efendi b. Abdülkerim ve Haydarhane mahallesi sükkânından İsmail b. Mustafa nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müvekkil-i mezbûr târîh-i kitâbdan iki sene mukaddem Bağdad ağası olduğu hâlde iki bin esedî guruşunu bizim huzûrumuzda medîne-i mezbûrede müteveffâ-yı mezbûr Ahmed Ağa’ya hayâtında ikrâz ve teslîm ve mezbûr Ahmed Ağa dahi iktirâz ve tesellüm etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince mevkūfen alâ-yemînü’l-müvekkil meblağ-ı bâkī-i mezbûr bin beş yüz esedî guruşu müteveffâ-yı mezbûrun tereke-i vâfiyesinden vekîl-i mezbûra edâ ve teslîme mezbûr İbrahim Bey’e tenbîh olunmağın mâ-vaka‘a bi’t-taleb ketb olundu.<br><br>Fî 6 min-şehri Ramazani’l-mübârek sene 1081<br><br>Şuhûdü’l-hâl: Mehmed Çelebi b. Abdullah, Abdi Çelebi b. Hüseyin, Şükrullah Bey b. Mustafa, Mustafa Çelebi b. el-Hâc Ahmed, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2813"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2815"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b407"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o532"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>