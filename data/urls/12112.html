﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 251<br>Hüküm no: 194<br>Orijinal metin no: [125-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nazif Efendi’nin vefatıyla küçük oğluna kalan ev ve arsanın satılmasına izin verilmesi</b><br><br>Küçük Hakkı, izin: kıt‘a<br><br>Numara: 415, 6 guruş<br><br>Medîne-i Üsküdar’da Süleyman Ağa mahallesinde sâkin iken bundan akdem vefât eden Nazif Efendi b. el-müteveffâ Mehmed Ârif b. Emin’in sulbî sagīr oğlu Ali’nin li-ebeveyn ammi ve tesviye-i umûruna bâ-hüccet-i şer‘iye vasîyy-i mansûbu işbu bâ‘isü’l-kitâb Mustafa Efendi bi’l-vesâye takrîr-i kelâm edüp ashâb-ı hayrâtdan merhûm Hamza Çelebi Vakfı müsakkafâtından mahalle-i mezkûrede on dört numara ile murakkam ma‘lûmü’l-hudûd ve’l-müştemilât şehriye altmış akçe icâre-i müeccelelü bir bâb menzilin nısf hisse-i şâyi‘ası ve el-Hâc Mehmed Kethudâ Vakfı müsakkafâtından yine mahalle-i mezbûrede kâin on altı numara ile murakkam ma‘lûmü’l-hudûd ve’l-müştemilât şehriye on beş akçe icâre-i müeccelelü bir bâb menzil arsası müstakıllen babamız müteveffâ Mehmed Ârif Ağa b. Mehmed Emin’in hayatında bâ-temessükât-ı mütevellî bi’l-icâreteyn taht-ı tasarrufunda olup ba‘de vefâtihî benimle karındaşım müteveffâ-yı sânî mezbûr Nazif Efendi ve diğer karındaşlarım Hüsnü Efendi ve Mediha Vahide Hanım’a hasbe’l-âde irbâ‘an ba‘de’l-intikāl karındaşımız mezbûr Nazif Efendi’nin dahi fevtiyle nısf hisse menzil ve müstakil arsa-i mezkûrelerde olan rub‘ hisse-i şâyi‘ası sagīr-i mezbûra hasbe’l-âde intikāl edüp lâkin menzil-i mezkûr ânen fe-ânen müşrif-i harâb olup ve arsa-i mezkûre bî-hâsıl ve etrâfını muhît taş duvarları münhedim olup enkāzı mürûr-ı ezmine ile telef ve zâyi‘ olacağı zâhir ve bedîdâr ve ol-vechile bekāları sagīr-i mezbûr hakkında her vechile muzır ve gayr-ı müfîd olduğundan mâ‘adâ sagīr-i mezbûrun dahi nafaka ve kisveye kemâl -i zarûreti olmağla sagīr-i mezbûrun nısf hisse menzil ve müstakil arsa-i mezkûrelerde olan rub‘ hisse-i şâyi‘aları bedel-i misilleri ve mütevellîleri re’yleriyle âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīr-i mezbûr hakkında her vechile enfa‘ ve evlâ olduğuna binâen işbu yedimde olup hâlâ medîne-i mezkûre nâibi mekremetlü Mehmed Salim Efendi ile Dokuzuncu Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca hisse-i mezkûreler bundan akdem lede’l-müzâyede ve ba‘de’l-keşf el-yevm bedel-i misilleri idiği bi’l-ihbâr zâhir olan lira-yı Osmânî yüz guruş hesâbıyla cem‘an bin yirmi beş guruş mukābelesinde âhara ferâğa izin taleb şüd.<br><br>Fî 7 Receb sene [1]301<br><br>Şühûdü’l-hâl: Muhzır Mehmed Ağa b. Mustafa, Muhzırbaşı Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12111"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12113"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o307"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>