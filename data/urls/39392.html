﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 125<br>Hüküm no: 100<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffâ Sinan Efendi’nin Kayseri kadısı iken Ramazan Beşe b. Abdullah’a işletmek üzere kırk bin akçe para ile sekiz bin akçe kıymetinde bir aded katır verdiğinin şahidlerin ikrârıyla tesbit olunduğu</b><br><br>Bundan akdem Trablus kādısı olup ba‘dehû mahmiye-i Bursa’da müteveffâ olan merhûm Sinan Efendi’nin [verâseti] sulbî oğlu umdetü’l-müderrisîn mevlânâ Abdulbâki Çelebi’ye ve diğer sagīr oğlu Abdullah Çelebi’ye ve sulbiye kebîre kızı Havva Hatun’a münhasıra olduğu zâhir ve mütekarrir oldukdan sonra mezbûr Abdulbâki Çelebi kendi tarafından asâleten ve sagīr-i mezbûr Abdullah Çelebi’nin vasiyy-i şer‘îsi olmağla sagīr-i mezbûr tarafından vesâyeten ve mezkûre Havva tarafından husûs-ı âtîye vekîl olup mahzar-ı hasm-ı şer‘îde bimâ hüve nehcü’s-sübût şer‘an vekâleti sâbit oldukda fahrü’l-müderrisîn mevlânâ İbrahim Efendi b. Ömer vekâleten mahfil-i şer‘-i hatîrde işbu bâ‘isü’l-kitâb Ramazan Beşe b. Abdullah nâm râcil mahzarında üzerine takrîr-i da‘vâ edip târîh-i kitâbdan on dört yıl mukaddem mezbûr Sinan Efendi medîne-i Kayseriye’de kādı iken medîne-i mezbûrede mezkûr Ramazan Beşe’ye alâ-vechi’l-bidâ‘a kendi mâlından altı yüz elli aded guruş def‘ u teslîm edip ve beş bin akçe kıymetli bir siyâh erkek katır verip mezbûr dahi cümlesini ahz u kabz etmiş idi. Ba‘de vefâtihî meblâğ-ı mezbûr verese-i mezkûrîne intikāl etmeğin asâleten ve vesâyeten ve vekâleten meblâğ-ı mezbûru taleb ederiz dediklerinde gıbbe’s-suâl mezbûr Ramazan Beşe cevâbında bundan akdem müşârun-ileyh Sinan Efendi Kayseriye kādısı iken medîne-i mezbûrede mudârebe-i şer‘iyye tarîkiyle fâʼidesi beynimizde tansîf olunmak üzere bana kırk bin akçe ile sekiz bin akçe kıymetli bir siyâh erkek katır def‘ u teslîm edip ve kendi mâlımı dahi halt etmeğe izin verip ben dahi mezbûrun izniyle meblâğ-ı mezbûru kabz eylediğim meclisde mâlımdan yirmi dört bin akçe halt edip ve meblâğ-ı mezbûr ile mahrûse-i Haleb’e ve diyâr-ı kefereye berren ve bahren merreten ba‘de uhrâ sefer etmeye izin verdikden sonra ben dahi bir def‘a belde-i kefereye sefer edip geldikden sonra tekrâr yine kefereye sefer eylediğimde bi-emri’llâhi te‘âlâ sefînemizi Kazak basıp zikr olunan mâl-ı mudârebeyi ve benim mâlımı gāret eylediler deyicek mezbûr Abdülkādir Çelebi ve vekîl-i mezkûr İbrahim Efendi meblâğ-ı merkūmu mudârebe-i şer‘iyye tarîkiyle verildiğini ve vech-i mezkûr üzere mâlını halta ve merreten ba‘de uhrâ sefere meʼzûn olduğunu inkâr edicek gıbbe’l-istişhâd udûl-i Müslimînden medîne-i Ebâ Eyyûb Ensârî aleyhi rahmetü’l-Bârî’de sâkin olan Cebeci tâifesinden İsmail Beşe b. Ahmed ve İsmail Beşe b. İlyas nâm kimesneler li-ecli’ş-şehâde meclis-i şer‘a hâzırân olup fi’l-vâkı‘ bundan akdem müşârun-ileyh Sinan Efendi Kayseriye kādısı iken medîne-i mezbûrede mudârebe-i şer‘iyye tarîkiyle fâidesi beynlerinde tansîf olunmak üzere mezkûr Ramazan Beşe’ye kırk bin akçe ile sekiz bin akçe kıymetli bir siyâh erkek katır def‘ u teslîm edip ve kendi mâlını halt etmeğe izin verip mezbûr Ramazan Beşe dahi mezkûrun izniyle meblâğ-ı mezbûru kabz eylediği meclisde mâlından yirmi dört bin akçe halt edip ve meblâğ-ı mezbûr ile mahrûse-i Haleb’e ve diyâr-ı kefereye berren ve bahren merreten ba‘de uhrâ sefer etmeğe izin verdi idi bu husûsa şahidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe ri‘âyeti şerâʼiti’l-kabûl şehâdetleri makbûle olmağın mâ-hüve’l-vâkı‘ bi’t-taleb ketb olundu.<br><br>Hurrire fi’l-yevmi’t-tâsi‘ Şa‘bâni’l-mu‘azzam.<br><br>Şuhûdü’l-hâl: Fahrü’l-müderrisîn Mevlânâ Mahmud Efendi b. Hamza, Mevlânâ İbrahim Efendi b. Hasan b. Said, Mevlânâ Bâli Efendi b. ehl-i îmân el-müsta‘id, Mehmed b. Hüseyin, Mehmed b. Mustafa, Piyâle b. Abdullah, zahrü’l-akrân Ahmed Ağa reîsü’l-muhzırîn, el-Hâc Mahmud b. Abdullah el-muhzır, ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=39391"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39393"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>