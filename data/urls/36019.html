﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 123<br>Hüküm no: 94<br>Orijinal metin no: [45-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gayrimüslimlerin İslam mahallelerindeki emlakını ne şekilde satacakları</b><br><br>Gayr-ı Müslimlerin emlâki<br><br>Taraf-ı sâmî-yi Fetvâ-penâhîye<br><br>Makām-ı sadâret-i uzmâdan<br><br>68<br><br>Ma‘rûz-ı bende-i dîrîneleridir ki,<br><br>İslâm mahallâtından teba‘a-i gayr-ı Müslime’ye ferâğı lâzım gelen menâzilin esnâ-yı teferruğunda hazîne-i evkāfca mefrûğun-leh yedine verilen senedât derûnlarına ahâlî-i Müslime’den başka kimse iskân olunmamak ve akār sûretine konulup İslâm’dan müşterisi bulunduğu hâlde satılmak üzere ba‘zı kuyûd ve şurût derc olunmakda ve binâen-aleyh o makūle büyûta müte‘allik de‘âvî ashâbının mehâkim-i şer‘iyeye mürâca‘atlarında şartla ferâğ mu‘teber olmayacağı beyânıyla ferâğ-ı vâkı‘ın fesâdına hükmolunarak bu ise envâ‘-ı müşkilât ve şikâyâta sebeb vermekde olduğundan bahisle ta‘dîlât-ı lâzımenin icrâsı husûsuna dâir Evkāf-ı hümâyûn Nezâret-i celîlesi makāmından vârid olan tezkire meclis-i hass-ı vükelâda kırâet ve mütâla‘a olundu. Mahallât-ı İslâmiye’de kâin menâzil ve mesâkinin ikāmet-i ehl-i İslâm’a te’bîden ihtisâs kā‘idesinin muhâfaza-i ahkâmı ehem ve elzem olmasıyla buna hiç bir şey denilemeyeceği derkâr olup fakat ashâb-ı menâzilden ba‘zı zevât ve kesân hânelerini teba‘a-i gayr-ı Müslimeden olanlara kat‘iyen ferâğ birle mukābilinde istidâne ve def‘-i ihtiyâcât-ı zarûriye eylemekde bulundukları hâlde bunların bir takımı fâriğ oldukları evlerin ber-minvâl-i meşrûh ehl-i İslâm’dan mâ‘adâya satılamayacağı şartına istinâden birçok da‘vâlar açmakda ve içlerinden îfâ-yı hükm ferâğa hazır olanlar dahi şart-ı mesrûdun icbâr ve ilcââtıyla evkāfca dûçâr-ı envâ‘-ı su‘ûbât olmakda ve bu şeyler rehin-i sahîh hükmünde bulunan menâzile emniyetle kendi mal ve sermâyesinden akçe ikrâz edenlerin ekseriyâ izâ‘e-i hukūkunu istilzâm eylemekde idiğine ve hâlbuki esâs-ı şart ve mu‘âmele-i şer‘ ve kānûna ve fâriğ ile mefrûğun-leh beyninde bi-hakkın hudûs-ı münâza‘ayı mûcib olabilecek esbâba müstenid olmayıp mücerred hazîne-i evkāfca ittihâz edilen bir vaz‘ ve te‘âmülden ve gāyet maslahat ise o gûne hânelere müte‘allik şart-ı müfside da‘vâlarının mehâkim-i şer‘iye ve nizâmiyede istimâ‘ olunmaması kā‘idesinin te’sîs ve i‘lânından ibâret bulunduğuna mebnî ol vechile icrâ-yı îcâbı tensîb olunarak bi’l-istîzân irâde-i seniyye-i cenâb-ı pâdişâhî dahi ol merkezde müte‘allik ve şeref-sudûr buyurulup hükm-i münîf-i irâde-i seniyyeye tevfîkan tasdîr olunan emr-i âlî leffen savb-ı sâmî-i Fetvâ-penâhîlerine irsâl kılınmış olmağla ona göre mu‘âmele olunması husûsunun mehâkim-i şer‘iyeye iş‘âr ve i‘lânı bâbında emr ü irâde hazret-i men-lehu’l-emrindir.<br><br>Fî 17 Rebî‘ülevvel sene [12]90 ve fî 3 Mayıs sene [12]89.</p>          <br><a title="Önceki sayfa" style="text-decoration:none" href="./ayrmetin.php?idno=36018"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36020"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>