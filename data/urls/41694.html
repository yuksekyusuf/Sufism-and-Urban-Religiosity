﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 217<br>Hüküm no: 164<br>Orijinal metin no: [47a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Beşe’nin Ustrova’daki çiftlik ve arazisini Ali Beşe’ye satması</b><br><br>Fi’l-asl vilâyet-i Rumeli’de Ustrova kazâsına tâbi‘ Hododicde nâm karye ahâlîsinden olup hâlâ mahmiye-i İstanbul’da Balat kapısı kurbünda sâkin Hasan Beşe b. Hüseyin nâm kimesne mahmiye-i mezbûrede meclis-i şer‘-i hatîr-i lâzımü’t-tevkīrde Ali Beşe b. Hasan nâm kimesne <<mahmiye-i mezbûrede>> mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülküm olup karye-i mezbûrede vâki‘ bir tarafdan Emir? b. Hasan menzili ve bir tarafdan Halil nâm kimesne menzili ve iki tarafdan tarîk-i âm ile mahdûd tahtânî bir bâb oda ve bir kilâr ve bir samanlık ve bir harman yeri ve bir mikdâr Bostan yerini müştemil çiftlik ta‘bîr olunur mülk menzilimi bi-cümleti’t-tevâbi‘ ve’l-levâhık tarafeynden bi’l-îcâb ve’l-kabûl bey‘-i kat‘î ile mezbûr Ali Beşe’ye on guruşa bey‘ ve temlîk ve yine taht-ı tasarrufumda olup karye-i mezbûre hudûdu dâhilinde çiftlik-i mezkûra teba‘iyet ile ber-mûceb-i temessükât zirâ‘at ve hırâset eylediğim ma‘lûmü’l-kıt‘a tarlalarımı dahi bâ-ma‘rifet-i sâhib-i arz mezbûr Ali Beşe’ye beş guruş bedel mukābelesinde ferâğ ve tefvîz, ol dahi ber-vech-i muharrer iştirâ ve temellük ve tefevvüz ve kabûl eylediğinden sonra semen-i mezbûr on guruş ile bedel-i merkūm beş guruş ki cem‘an on beş guruşu mezbûr Ali Beşe yedinden tamâmen ahz u kabz eyledim. Ba‘de’l-yevm mârrü’z-zikr çiftlik-i mezbûr Ali Beşe’nin mülk-i müşterâsı ve tarlalar dahi hakk-ı müfevvezi olmuşdur, her birini mahâllinde zabt u tasarrufa tarafımdan mezbûr Ali Beşe’yi taslît eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi min-şehri Rebî‘i’l-evvel li-sene sitte aşere ve mi’e ve elf.<br><br>Şuhûdü’l-hâl: Ömer Beşe b. Mustafa, Ahmed Beşe mu‘temed b. ( ), Sefer Beşe b. Ömer, Hüseyin Beşe b. Bayram, Hasan Beşe b. Mehmed, Kasım Beşe b. Mehmed, Bekdaş Beşe b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=41693"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41695"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>