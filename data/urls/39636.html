﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 321<br>Hüküm no: 344<br>Orijinal metin no: [66b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tırhala Sancakbeyi iken Atâullah Bey’in İstamo v. Manço’yu haps etmediği ve para almadığı</b><br><br>Vilâyet-i Rumeli’nde Tırhala kazâsına tâbi Miçova nâm karye mahallâtından Mola mahallesi sâkinlerinden İstamo v. Manço nâm zimmî mahfil-i şer‘-i hatîrde sâbıkā Tırhala sancağı beyi olan bâ‘isü’l-kitâb fahrü’l-ümerâi’l-kirâm Atâullah Bey b. Durak mahzarında üzerine da‘vâ edip müşârun-ileyh Atâullah Bey târih-i kitâbdan üç yıl mukaddem livâ-i mezbûra mutasarrıf iken bi-gayr-i vech-i şer‘î beni ahz u habs edip on dört bin fıddî akçemi ahz u gasb eyledi hâlâ meblağ-ı mezbûru istirdâd ederin dedikde gıbbe’s-suâl mîr-i mezbûr bi’l-külliye inkâr edip müdde‘î-i mezbûrdan da‘vâsını mübeyyin beyyine taleb olundukda ikāmet-i beyyineden izhâr-ı acz edip istihlâf edicek müşârun-ileyh Atâullah Bey dahi ber vech-i meşrûh bi-gayr-i vech-i şer‘î ahz u habs etmeyip ve on dört bin akçesini ahz u gasb etmeğle el-ân meblağ-ı mezbûrun reddi üzerine vâcib olmadığına yemîn billâhi’l-aliyyi’l-azîm etmeğin mâ-hüve’l-vâkı‘ bi’t-taleb ketb olundu.<br><br>Tahrîren fî-gurreti Saferi’l-hayr li-sene erba‘a ve selâsîn ve elf.<br><br>Şuhûdü’l-hâl: Fahrü’l-kuzât İbrahim Efendi el-ma‘rûf bi-Muharrem Beyzade, İbrahim Çavuş b. Abdullah, el-Hâc Mahmud b. el-Hâc Süleyman, Süleyman Ağa b. Keyvan el-müteferrika, Mustafa Çelebi b. ( ), Hasan Bey b. Mehmed el-müderris, Mustafa Beşe b. Mehmed Çukadar, Hasan b. Şaban ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39635"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39637"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b321"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o371"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>