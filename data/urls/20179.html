﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 138<br>Hüküm no: 130<br>Orijinal metin no: [49b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden Piyâle Kaptan b. Abdülmennân’ın evinin Meryem Hâtun bt. Memi Paşa’ya satılarak borcunun ödenmesine hükmedildiği</b><br><br>Mahmiye-i Galata tevâbi‘inden Kasımpaşa’da Yeldeğirmeni mahallesinde sâkin olup Karadeniz’de şehîden vefât eden merhûm Piyâle Kapudân b. Abdülmennân’ın sulbî sagīr oğlu Mehmed ile bint-i sulbiyesi İsmihan nâm sagīrenin cânib-i şer‘den mansûbe vasîleri olan Âişe Hâtun bt. Ali meclis-i şer‘de işbu râfi‘atü’l-kitâb Meryem Hâtun bt. el-merhûm Memi Paşa muvâcehesinde ikrâr ve takrîr-i kelâm edip merhûm-ı mezbûrun terekesinden olup mahalle-i mezbûrede vâki‘ bir tarafı Mehmed b. Memi Ağa mülkü ile ve bir tarafı Çeşmisiyah bt. Abdullah mülkü ile bir tarafı Seyfi nâm kimesne mülkü ile ve bir tarafı Medîne-i münevvere vakfı ile ve bir tarafı tarîk-i âm ile mahdûd olup dâhiliyyesinde bir fevkānî odayı ve altında bir odayı ve bir matbah evini ve bir kenîfi ve bahçeyi ve eşcâr-ı müsmire ve gayr-ı müsmireyi müştemil ve hâriciyesinde bir şehnişînli odayı hâvî olan menzil müteveffâ-yı mezbûrun zarûret-i deyni için bey‘ olunmak lâzım gelmeğin menzil-i mezbûr li ecli’l-bey‘ mecâlis-i tâlibîne arz olunup ba‘de’l-müzâyede ve intihâi’r-rağabât mezbûre Meryem Hâtun üzerinde altmış iki bin akçede [50a] karâr edip ziyâde ile tâlib-i âhar dahi olmamağın ben dahi vesâyet-i mahkiyem hasebi ile menzil-i mârrü’z-zikri merkūme Meryem Hâtun’a meblağ-ı mezbûr altmış iki bin nakd-i râyic fi’l-vakt fıddî-i Osmânî akçeye bey‘-i bâtt-ı sahîh-i şer‘î ile bey‘ ve teslîm eyledim ol dahi vech-i muharrer üzre iştirâ ve tesellüm eyledikden sonra semeni olan meblağ-ı mezbûrü’n-na‘t altmış iki bin akçeyi mezbûre Meryem Hâtun yedinden aldım kabz eyledim min ba‘d menzil-i merkūm mülk-i müşterâsıdır keyfe mâ yeşâ’ ve yahtâr mutasarrıfa olsun dedikde mukırra-i mezbûrenin bi’l-vesâye cârî olan ikrârını mezbûre Meryem Hâtun dahi bi’l-muvâcehe tasdîk edip mâ hüve’l-vâki‘ bi’t-taleb ketb ve terkīm olundu. Hurrire fi’l-yevmi’r-râbi‘ aşar min Ramazân li sene sitte ve ışrîn ve elf.<br><br><br>Şuhûdü’l-hâl: Haydar Ağa b. Abdullah, Benli Mehmed el-Münâdî, el-Hâc Mehmed [b.] Abdullah, Mustafa el-Muhzır ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20178"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20180"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o173"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>