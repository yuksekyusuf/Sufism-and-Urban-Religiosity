﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 466<br>Hüküm no: 340<br>Orijinal metin no: [85a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail’in vefat eden Saraç Solak Mehmed Çelebi’de alacağı olduğunu ispat ettiği</b><br><br>Kezâlik mezbûr İsmail Efendi mahmiye-i İstanbul’da Kuyumcu Bahşayiş mahallesinde sâkin el-Hâc Mustafa b. el-Hâc Mehmed’in menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde medîne-i hazreti Ebâ Eyyûb-ı Ensârî -radiyallâhu te‘âlâ rabbühü’l-Bârî- kapısı dâhilinde Tokludede mahallesinde sâkin el-Hâc İsmail b. Mehmed meclis-i ma‘kūd-ı mezbûrda zikr olunan Kuyumcu Bahşayiş mahallesi ahâlîsinden olup bundan akdem mahrûse-i Edirne’de misâfiren vefât eden Saraç Solak Mehmed Çelebi b. Receb’in vâlidesi ve terekesine bi’l-verâse vaz‘-ı yed edip zâtı zikr olunan Kuyumcu Bahşayiş mahallesinde sâkin Hoca İbrahim Efendi b. Mehmed ve Veled-i Karabaş mahallesinde sâkin Abdi Çelebi b. Mehmed ta‘rîfleriyle mu‘arrefe olan <<Âişe>> Hadîce Hatun bt. Abdullah mahzarında üzerine da‘vâ ve takrîr-i kelâm edip işbu yedimde olan mümzâ ve mahtûm deyn temessüğü mûcebince müteveffâ-yı mezbûr Saraç Mehmed Çelebi b. Receb b. Abdullah zimmetinde sarrâc metâ‘ı semeninden ba‘de külli’l-hesâb beş yüz guruş hakkım olup meblağ-ı mezbûru kable’l-edâ fevt olmağla terekesinden taleb ederim suâl olunsun dedikde mezbûre Hadîce Hatun cevâbında terekeye vech-i muharrer üzere vaz‘-ı yedini ikrâr ve müdde‘î-i mezbûrun vech-i muharrer üzere müdde‘âsını inkâr edicek müdde‘î-i mezbûrdan [85b] sıdk-ı makāline beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Cafer Ağa mahallesinde sâkin Osman Çelebi b. Şa‘bân ve Hamamcı Muhyiddin mahallesinde sâkin Mehmed Çelebi b. Murad li-ecli’ş-şehâde meclis-i ma‘kūd-ı mezkûra hâzırân olup istişhâd olunduklarında fi’l-hakīka müteveffâ-yı mezbûr Saraç Mehmed Çelebi b. Receb b. Abdullah işbu müdde‘î-i mezbûr el-Hâc İsmail yedinde olan mümzâ ve mahtûm deyn temessüğü mûcebince sarrâc metâ‘ı semeninden ba‘de küllî hesâb merkūm el-Hâc İsmail’e zimmetinde beş yüz guruş deyni olduğunu huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîf mûcebince ba‘de’l-hükm vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an ba‘s olunan Hasan Çelebi b. Abdullah ve Mehmed b. Ahmed ile meclis-i şer‘a gelip vukū‘u üzere inhâ ve takrîr etmeğin mâ-vaka‘a bi’t-talebi’ş-şer‘î mâ-vaka‘a kayd.<br><br>[Fî]-gurreti Rebî‘i’l-âhir li-seneti aşer ve mi’ete ve elf.<br><br>Şuhûdü’l-hâl: Mehmed Ağa b. Hüseyin, el-Hâc Mustafa b. Mehmed, Ahmed Çelebi b. Ali, Mehmed Çelebi b. Receb, Osman Çelebi b. Şa‘bân, Mehmed Çelebi b. Murad.</p>          <br><a title="Önceki sayfa" style="text-decoration:none" href="./ayrmetin.php?idno=37283"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37285"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0466"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1160"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>