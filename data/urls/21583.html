﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 713<br>Hüküm no: 519<br>Orijinal metin no: [121a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Çelebi’nin, merhum Mustafa Kapudan’ın çocuklarına vasî tayin edildiği</b><br><br>Mahmiye-i Galata muzâfâtından kasaba-i Tophâne mahallâtından Kuloğlu mahallesinde sâkin işbu bâ‘isüˈl-kitâb İsmail Çelebi b. Veli meclis-i şer‘-i şerîfde kasaba-i Kasımpaşaˈda el-Hâc Hasan mahallesinden olup bundan akdem tarîk-i hâcc-ı şerîfde âzim-i dâr-ı bekā olan el-Hâc Mustafa Kapudan b. İbrahimˈin verâseti zevce-i metrûkesi Rahime bt. Veli ile sulbî sagīr oğlu Mustafa ve sagīre kızı Âişeˈye münhasıra olduğu şer‘an zâhir ve müte‘ayyin oldukdan sonra tereke-i müteveffâ-yı mezbûra vâzi‘atüˈl-yed olan mezbûre Rahime mahzarında üzerine da‘vâ ve takrîr-i kelâm edip müteveffâ-yı mezbûr hâcc-ı şerîfe gider oldukda iken bi-emrillâh-i te‘âlâ işbu tarîk-i hâcc-ı şerîfde vefât edersem muhallefâtımdan oğlu sagīr-i mezbûra ve kızı sagīre-i mezkûreye intikāl eden mal-ı mevrûslarını hıfz ve hâllerini zabta vesâir umûruma benim için vasî-i muhtârım olsun deyü huzûr-ı Müslimînˈde vasiyyet ikrâr ve işhâd ve musırratan alâ-ikrârihî vefât etmekle hâlâ tereke müteveffâ-yı mezbûrdan sagīrân-ı mezbûrânın hisse-i şer‘iyelerini merkūm Rahimeˈden taleb ederim suâl olunsun dedikde gıbbeˈs-suâl mezbûre Rahime cevâbında tereke-i mezkûreye vaz‘-ı yedini ikrâr lâkin mezbûr İsmail Çelebiˈnin vech-i meşrûh üzere vesâyetini inkâr edicek merkūm İsmail Çelebiˈden vesâyetini beyyine taleb olundukda udûl-ı ricâl-i Müslimînˈden fahrüˈl-eşbâh el-Hâc Ahmed Ağa b. Mustafa ve el-Hâc Hüseyin Çelebi b. Hasan ve el-Hâc Şa‘bân b. Receb li-ecliˈş-şehâde meclis-i şer‘a hâzırûn olup istişhâd olunduklarında fiˈl-hakīka müteveffâ-yı mezbûr el-Hâc Mustafa Kapudan işbu sene-i mübârekede hâcc-ı şerîfe azîmet ettikde iken bi-emrillâhi te‘âlâ vefât edersem bâlâda tafsîli mürûr ettiği vech üzere işbu İsmail Çelebi vasî-i muhtârım olsun huzûrumuzda vasiyet ve ikrâr ve bizi işhâd ve musırratan alâ-ikrârihî vefât eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈl-âşir min-şehri Rebî‘iˈl-evvel li-sene hamse ve semânîn ve elf.<br><br>Şuhûdüˈl-hâl: Zahr-ı erbâbüˈt-tahrîr veˈl-kalem Mehmed Efendi b. ( ) halîfe-i muhâsebe, Fahrüˈl-eşbâh Mehmed Bey b. Behram, Fahrüˈl-ümerâ İsmail Bey b. Memi Paşa, Bekir Kapudan b. Ömer, Süleyman Efendi el-imâm, el-Hâc İbrahim Kapudan tâbi‘-i kapudan, Kürkçü el-Hâc Ali, Ömer Çavuş Çavuşbaşı, el-Hâc Veli, Memi Usta b. Hüseyin, Ali Yazıcı, Mehmed Çelebi b. Şa‘bân, el-Hâc İslâm b. Abdullah, Mehmed Çelebi b. Ömer</p>          <br><a title="Önceki sayfa" style="text-decoration:none" href="./ayrmetin.php?idno=21582"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21584"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b713"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o907"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>