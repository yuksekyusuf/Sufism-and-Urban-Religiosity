﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 307<br>Hüküm no: 196<br>Orijinal metin no: [55a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Bakırcı Ali Çelebi’den kızı Zeyneb’e intikal eden oda hissesinin satışına izin verildiği</b><br><br>Mahmiye-i İstanbul’da Aksaray kurbünde Kethüdâ Bey Vakfı olan müteehhilîn odalarının birinde icâre-i mu‘accele ve ayda kırk akçe icâre-i müeccele ile mutasarrıf iken bundan akdem vefât eden Bakırcı Ali Çelebi b. Abdullah’ın sagīre kızı Şerife Zeyneb’in tesviye-i umûruna taraf-ı şer‘den mansûb vasîsi olan Mehmed Çelebi b. Nasrullah meclis-i şer‘de takrîr-i kelâm edip müteveffâ-yı merkūm Ali Çelebi’nin ber-vech-i mübeyyin tasarrufunda olup mahall-i mezbûrda vâki‘ bir tarafı Hasan Ağa çeşmesi ve iki tarafı Suyolcu kızı ve Çadırcı Mustafa mutasarrıf oldukları odalar ve bir tarafdan tarîk-i âmla mahdûd bir bâb fevkānî oda ve tahtında mahtabı müştemil vakıf oda-i mezbûra sagīr oğlu Abbas ve sagīre kızı mezbûre Zeyneb’e intikāl-i âdî ile intikāl edip ba‘dehû mezbûr Abbas bilâ-veled fevt olmağla nısf hissesi taraf-ı vakfdan âhara îcâr olunmağla sagīre hissesi mâil-i intifâ‘ kalmayıp bekāsı sagīreye muzır ve hâsılı harcına vefâ etmemekle bedel-i misli ve izn-i mütevellî ile âhara tefvîz ve bedelini istirbâh hakkında nef‘-i mahz olmağla husûs-ı mezbûra me’zûn olmak matlûbumdur dedikde vasiyy-i merkūmun kelimâtı vâkı‘a mutâbık olduğu zeyl-i kitâbda muharrerü’l-esâmî Müslimîn ihbârlarıyla lede’ş-şer‘ müte‘ayyin olmağla hisse-i mezbûre ber-vech-i meşrûh üzere ferâğa vasiyy-i merkūma taraf-ı şer‘den izin verilip mâ-vaka‘a kayd-şüd.<br><br>Fî gurre-i şehri Rebî‘ülevvel sene 1110<br><br>Şuhûdü’l-hâl: es-Seyyid Hüseyin Çelebi b. Şa‘bân, Salih Çelebi b. Mustafa, İbrahim b. Mustafa, Ahmed b. Abdullah, Kara Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37139"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37141"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1190"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>