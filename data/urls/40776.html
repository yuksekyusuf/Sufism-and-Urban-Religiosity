﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 488<br>Hüküm no: 497<br>Orijinal metin no: [73a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Yusuf Ağa’nın miras hususunda kardeşleri Ali ve İsmail ile anneleri Rabia’nın zimmetlerini ibra ettiği</b><br><br>Mustafa Efendi hazretlerinin imzâlarıyladır.<br><br>Husûs-ı âtî’l-beyânın mahallinde tahrîri için bi’l-iltimâs kıbel-i şerî‘at-i mergūbeden irsâl olunan Mevlana Şeyhzâde Mustafa Efendi mahmiye-i İstanbul’da Debbâğ Yunus mahallesinde Râbia Hâtun bt. el-Hâc Ali’nin sâkine olduğu menzile varıp zeyl-i sahîfede isimleri mastûr Müslimîn huzûrlarında akd-i meclis-i şerîf eyledikde mahalle-i mezbûrede sâkin iken fevt olan Ahmed Bey b. Süleyman’ın verâseti zevce-i metrûkesi mezbûre Rabia’ya ve sulbî oğulları Ali ve Kadri ve İsmail mahzarında olup kable’l-kısme mezbûr Kadri dahi fevt olup verâseti vâlidesi merkūme Râbia’ya ve li-ebeveyn er karındaşı mezbûrân Ali ve İsmail’e ve li-üm sagīre kız karındaşı Hadice bt. Yusuf Ağa’ya münhasıra olduğu şer‘an mütehakkık oldukdan sonra sagīre-i merkūme Hadice’nin babası ve velisi olan mezbûr Yusuf Ağa b. Abdullah meclis-i ma‘kūd-ı mezkûrda tereke-i müteveffâ-yı mezbûre vâzı‘ü’l-yed olan mezbûrûn Ali ve İsmail ve Râbia mahzarlarında bi’l-vekâle ikrâr ve i‘tirâf edip müteveffâ-yı mezbûrun akār ve menkūl ve nukūd ve evânî-i sîm ve esâs-ı beyt ve evânî-i nuhâsiyye ve gayr-ı nuhâsiyye ve bi’l-cümle ism-i mâl ıtlâk olunur cemî‘ terekesinden bi-hükmi’l-münâsahati’ş-şer‘iyye kızım sagīre-i mezbûre Hadice’ye isâbet eden hisse-i şer‘iyyesini tamâmen yedlerinden velâyet-i mahkiyem hasebiyle ahz u kabz eyledim min ba‘d tereke-i müteveffâ-yı mezbûrda vechen mine’l-vücûh ve sebeben mine’l-esbâb sagīre-i mezbûre Hadice’nin bir akçe ve bir habbe hakkı bâkī kalmadı dedikde gıbbe’t-tasdîk vâki‘ hâli mevlânâ-yı mezbûr mahallinde tahrîr ba‘dehû meclis-i şer‘a gelip ma‘an ba‘s olan Ahmed Çelebi ile alâ vukū‘ihî inhâ etmeğin mâ-vaka‘a bi’t-taleb ketb olundu.<br><br>Fî evâsıtı Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Abdullah Efendi b. Mehmed el-imâm, Seyyid Ali Çelebi b. Mustafa, Mehmed Çelebi b. Mehmed, Ali Beşe b. Abdullah, Serrâc Süleyman Çelebi b. Halil, Yusuf Efendi b. Veli el-müderris, Ali Efendi b. Mehmed el-müezzin, Mustafa Beşe b. Mehmed er-râcil, Mustafa b. Şa‘ban, Mehmed Çelebi b. Mustafa, Mehmed Çelebi b. İsmail, Mehmed Çelebi b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40775"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40777"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b488"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o840"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>