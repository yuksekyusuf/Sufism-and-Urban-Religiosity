﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 242<br>Hüküm no: 258<br>Orijinal metin no: [45a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ağya v. Adam’ın sağlığında saatçi dükkânı gediğini oğlu Manil’e satması</b><br><br>Sâ‘atçi gediği, 6000 guruş<br><br>Havâss-ı refî‘a kazâsına muzâfe Hasköy mütemekkinlerinden iken bundan akdem hâlik olan Kigork v. Ağya v. Adam zimmînin verâseti zevce-i metrûkesi Dudu bt. Karabet Nasrâniye ile sulbî kebîr oğulları Manil ve Asvador ve Mesrup zimmîlere ve sulbiye kebîre kızları Armen ve Aramin ve Takohi ve Fetuna ve Ağna ve Hanem ve Oğber Nasrâniyelere inhisârı tahakkukundan sonra mersûm Asvador zimmî asâleten ve Mesrup zimmî ile mersûmât Armen ve Aramin ve Takohi ve Ağna ve Hanem ve Oğber Nasrâniyeler taraflarından husûs-ı âtîde vekîl olduğu şahs-ı mersûmâtı bilür Asvador v. Kigork ve Kirkor v. Arslan zimmîler şehâdetleriyle sâbit olan Abraham v. Agob ve mersûme Fetuna Nasrâniyenin zevci ve tarafından kezâlik husûs-ı âtîde vekîl olduğu şahsı ârifân şâhidân-ı mersûmân Asvador ve Kirkor zimmîler şehâdetleriyle sâbit olan Haçador v. Karabet zimmîler meclis-i şer‘-i hatîr-i lâzımü’t-tevkīrde işbu hâmilü’r-rakīm mersûm Manil zimmî muvâcehesinde her biri bi’l-asâle ve bi’l-verâse ve bi’l-vekâle ikrâr-ı tam ve takrîr-i kelâm edip mersûm Asvador zimmî mahmiye-i İstanbul’da Vezir Hanı kurbünde Yağlıkçılar karşısında berber dükkânı ve yemenici dükkânı arsası beynlerinde kâin bir bâb sâ‘atçi dükkânı derûnunda mevcûde Başmuhâsebe Kalemi’nde mukayyed seksen aded mengeneden ma‘dûd bir mengene ile beyne’l-esnâf gedik ta‘bîr olunur beş kısaç ve dört mengene ve iki el mengenesi ve üç çıkrık ve otuz altı eğe ve sâir âlât-ı lâzıme-i ma‘lûme hâlik-i mersûm Kigork zimmînin sağlığında müstakıllen yedinde emvâli olmağla mersûm Kigork zimmî âlât-ı lâzıme-i muharrere-i mezkûresi sağlığında bin iki yüz yirmi iki senesi mâh-ı Cemâziyelevvel’inin on beşinci günü tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile oğlu mersûm Matnil zimmîye altı bin guruşa bey‘ ü temlik ve teslîm eylediğinde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûru müşteri-yi mersûm Manil zimmî hâlik-i mersûm Kigork zimmîye sağlığında def‘ ü teslîm, ol dahi yedinden ahz ü kabz edip ol-vechile âlât-ı lâzıme-i muharrere-i mezkûre târih-i mezkûrdan beri mersûm Manil zimmînin emvâl-i müşterâsı ve hakk-ı sırfı olup benim ve müvekkilât-ı mersûmâtın kat‘a alâka ve medhalimiz yokdur dediklerinde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 24 Ca sene [1]242<br><br>Şühûdü’l-hâl: Ali Çelebi el-Muhzır, Muhzır Emin Çelebi, Muhzır Abdulfettah Çelebi,<br><br>Ağya v. Karabet, Andon v. Adam, Serope v. Adam.</p>          <br><a title="Önceki sayfa" style="text-decoration:none" href="./ayrmetin.php?idno=38637"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38639"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>