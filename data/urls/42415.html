﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 266<br>Hüküm no: 309<br>Orijinal metin no: [59b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap İsmail Beşe’nin Molla İbrahim aleyhindeki alacak davasının reddedilmesi</b><br><br>Bâ-hatem-i hazret-i efendi,<br><br>Derûn-ı arzuhâlde mezkûrü’l-ism Kasab İsmail Beşe b. Ahmed sâhib-i arzuhâl Molla İbrahim b. Mehmed ile evvelen du‘âhânemizde ve sâniyen dîvân-ı âlîlerinde ma‘kūd meclis-i şer‘-i münîrde terâfu‘larında Molla Mustafa nâm kimesneden havâle-i sahîha tarîkiyle üç yüz elli guruş ki cem‘an mezbûr Molla İbrahim zimmetinde beş yüz guruş hakkım olup mezbûr Molla İbrahim meblağ-ı mecmû‘-ı mezkûr ciheteyn-i mezkûreteynden zimmetinde bana deyni olduğunu işbu bin yüz yetmiş bir senesi Recebi’nin onuncu günü ikrâr ve yedime deyn temessükü i‘tâ edip hattâ mezbûr Molla İbrahim Bâb Mahkemesi’nden verilen sene-i mezkûre Ramazanı’nın yirminci günü târîhiyle müverrah işbu bir kıt‘a i‘lâm-ı şer‘î nâtık olduğu üzere meblağ-ı mecmû‘-ı mezkûr beş yüz guruşun edâsıyla ilzâm olunmuş iken hâlâ bana edâdan imtinâ‘ eder deyü da‘vâ ve mezbûr Molla İbrahim cevâbında ber-minvâl-i muharrer ikrârım işbu arzuhâlimde tafsîl olunduğu üzere muvâza‘aten olup hattâ müdde‘î-i mezbûr Kasab İsmail Beşe ber-minvâl-i muharrer ikrârım muvâza‘aten olup yed ve zimmetimde bir akçe ve bir habbe hakkı ve alacağı olmadığını sene-i mezkûre Şevvâli’nin selhi olan Perşembe günü Şehzâdebaşı’nda İbrahim Paşa Medresesi’nde türbedâr odamda ikrâr ü i‘tirâf edip zimmetimi ibrâ ve iskāt etmişdir deyü muahharen ikrâr ve ibrâ da‘vâsıyla ba‘de’d-def‘ ve’l-inkâr dâfi‘-i mezbûr Molla İbrahim ber-minvâl-i muharrer def‘ini lede’t-tezkiye şehâdetleri makbûle olan medrese-i mezkûre ahâlîsinden eş-Şeyh Mehmed Efendi b. el-Hâc Ahmed ve Molla Mustafa b. Mehmed [60a] şehâdetleriyle muvâcehesinde vech-i şer‘î üzere isbât etmeğin mûcebiyle müdde‘î-i mezbûr Kasab İsmail Beşe meblağ-ı mecmû‘-ı mezkûr mütâlebesiyle mezbûr Molla İbrahim’e bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 8 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42414"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42416"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>