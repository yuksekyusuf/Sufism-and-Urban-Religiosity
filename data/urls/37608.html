﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 818<br>Hüküm no: 664<br>Orijinal metin no: [152b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un vefat eden kocası Yusuf Efendi’de mehir alacağı olduğunu ispat ettiği</b><br><br>[Mahmiye-i] İstanbul’da Tercümân Yunus mahallesi ahâlîsinden olup sâbıkā Medîne-i münevvere kādısı iken bundan akdem vefât eden Yusuf Efendi b. Halil b. Abdurrahman’ın zevce-i menkûha-i metrûkesi olup mahalle-i mezbûrede sâkine Âişe Hatun bt. el-Hâc Mehmed b. Abdullah tarafından husûs-ı âti’l-beyânda vekîl olduğu zât-ı mezbûreyi ma‘rifet-i şer‘iyye ile ârifân merhûm-ı mezbûrun etbâ‘ından olup mahmiye-i mezbûrede Ali Paşa mahallesinde sâkin Hacı Ömer b. Mustafa ve el-Hâc Mustafa b. Ahmed şehâdetleriyle mahzar-ı hasm-ı câhidde şer‘an sâbit olan Ahmed Efendi b. Mustafa meclis-i şer‘de merhûm-ı mezbûrun kebîr oğlu olmağla terekesine vaz‘-ı yed eden Abdurrahman Efendi mahzarında bi’l-vekâle üzerine da‘vâ ve takrîr-i kelâm edip merhûm-ı [mû]mâileyh Yusuf Efendi b. Halil b. Abdurrahman hayâtında müvekkilem mezbûre Âişe Hatun’u yüz guruş mehr-i müeccel tesmiyesiyle huzûr-ı Müslimînde tezevvüc ve kabûl edip hattâ merhûm-ı mezbûr hâl-i kemâl-i sıhhatinde Medîne-i münevvere’de zevcem Âişe Hatun’a zimmetimde mütekarrir ve ma‘kūdun-aleyh yüz guruş deynim vardır deyü huzûr-ı Müslimînde ikrâr ve işhâd edip kable’l-edâ fevt olup terekesinden taleb ederim suâl olunsun dedikde gıbbe’s-suâl ve’l-inkâr vekîl-i mezbûrdan müdde‘âsına beyyine taleb olundukda udûl-ı Müslimînden ve merhûm-ı mezbûrun müddet-i mezbûrede yanında mevcûd olan etbâ‘ından mu‘arrefân-ı mezbûrân el-Hâc Ömer b. Mustafa ve el-Hâc Mustafa b. Ahmed li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Yusuf Efendi b. Halil b. Abdurrahman hâl-i kemâl-i sıhhatinde Medîne-i münevvere’de müvekkile-i mezbûre içün zevcem Âişe Hatun’a zimmetimde mütekarrir ve ma‘kūdun-aleyh yüz guruş deynim vardır deyü huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîf li-müvekkile-i mezbûre mûcebiyle ba‘de’l-hükm kayd-şüd.<br><br>Fî 2 min-Cumâdelâhire sene 1110.<br><br>Şuhûdü’l-hâl: Abdurrahim Efendi b. Ahmed, Hüseyin Çelebi b. Hamza, Kara Mehmed b. Hüseyin, İbrahim Ağa b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=37607"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37609"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0818"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1092"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>