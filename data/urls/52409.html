﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 111<br>Hüküm no: 99<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa ile kardeşlerinin babalarından intikal eden evi zabt ettiği iddiasıyla Hüseyin’e açtıkları davada haksız bulundukları</b><br><br>Medîne-i Üsküdar’da Evliyâ Hoca mahallesinde sâkin iken bundan akdem vefât eden es-Seyyid Mehmed Çelebi b. Şa‘bân b. Abdullah’ın verâseti anası Rukiye bt. Ali nâm hatun ile sulbî kebîr oğlu es-Seyyid Mustafa ve kebîre kızları Şerife Saliha ve Afife nâm hatunlara münhasıra ve tashîh-i meselesi yirmi dört sehmden i‘tibâr olunup sihâm-ı mezbûrdan dört sehmi anası mezbûreye ve on sehmi oğlu mezbûra ve beşer sehmden on sehmi kızları mezbûretândan her birine isâbeti tahakkukundan sonra merkūm es-Seyyid Mustafa kendi tarafından asıl ve mezbûretân Saliha ve Afife taraflarından ber-vech-i âtî vekîli olmağla vekâleten meclis-i şer‘-i hatîrde zikri âtî menzile vaz‘-ı yedi mütehakkık olan işbu râfi‘ü’l-vesîka es-Seyyid Hüseyin b. Ali nâm kimesne mahzarında bi’l-asâle ve bi’l-vekâle üzerine da‘vâ ve takrîr-i kelâm edip mahalle-i mezbûrede vâki‘ bir tarafdan İpek İbrahim mülkü ve bir tarafdan Müezzinoğlu mülkü ve bir tarafdan İstanbulloğlu mülkü ve bir tarafdan tarîk-i âm ile mahdûd bir bâb mülk menzilin nısf-ı şâyi‘i babamız müteveffâ-yı merkūmun ile’l-vefât mülk-i mevrûsu olup ba‘de vefâtihî bizlere mevrûs olmuşidi lâkin babamız müteveffâ-yı mezbûrun hîn-i fevtinde biz sagīre bulunduğumuza binâen hâlâ menzil-i mezkûrun nısf-ı şâyi‘inden tashîh-i merkūm üzere <<merkūm>> bize isâbet eden hisse-i irsiyemizi asâleten ve vekâleten taleb ederim suâl olunsun dedikde gıbbe’s-suâl mezbûr es-Seyyid Hüseyin cevâbında işbu yedimde olan hüccet-i şer‘iyye mantûkunca bin yüz otuz yedi senesinde müdde‘î-i mezbûr es-Seyyid Mustafa ve karındaşları Saliha ve Afife’nin vasiyy-i mansûbları Mehmed Beşe b. Ömer nâm kimesne vesâyeti hasebiyle târîh-i mezbûrda menzil-i mezkûra vâzı‘u’l-yed olup merkūm es-Seyyid Hüseyin’e bey‘ eden Ali Beşe b. Mustafa nâm kimesneden menzil-i mezkûrun nısf hisse-i şâyi‘ini taleb ve da‘vâ eyledikde mezbûr Ali Beşe dahi müdde‘î-i mezbûrun babası müteveffâ-yı merkūm es-Seyyid Mehmed b. Şa‘bân b. Abdullah hâl-i hayâtında menzil-i mezkûrun nısf-ı şâyi‘ini kendiye semen-i ma‘lûma bey‘ ü teslîm ve semen-i merkūm mutâlebesinden mezbûr Ali Beşe’nin zimmetini ibrâ etmekle müteveffâ-yı merkūmun kat‘â alâka ve medhali kalmadığını mezbûr Ali Beşe huzûr-ı hâkimde şuhûd-ı udûlden vech-i şer‘î üzere isbât ve vasiyy-i mezbûr mu‘ârazadan men‘ birle taraf-ı şer‘den mezbûr Ali Beşe’nin yedine işbu hüccet-i şer‘iyye i‘tâ olunmuşidi deyü def‘le mukābele ve takrîr-i meşrûhuna mutâbık bir kıt‘a hüccet-i şer‘iyye ibrâz edip isre’l-istintâk ve’l-inkâr mezbûr es-Seyyid Hüseyin Çelebi’den def‘-i meşrûhuna mutâbık mübeyyine beyyine taleb olundukda zeyl-i hüccetde isimleri mastûr udûl-ı ahrâr-ı ricâl-i Müslimînden mahalle-i mezbûre sâkinlerinden Yahya Efendi b. Abdullah [ve] Ali Ağa b. Şa‘bân nâm kimesneler li-ecli’ş-şehâde meclis-i şer‘a hâzırûn [hâzırân] olup istişhâd olunduklarında fi’l-hakīka işbu hüccetde tafsîl ü ayân olunduğu vech üzere müdde‘î-i mezbûr es-Seyyid Mustafa ve karındaşları Saliha ve Afife’nin vasiyy-i mansûbları olan Mehmed Beşe b. Ömer [30a] nâm kimesne bin yüz otuz yedi senesinde menzil-i mezkûra vâzı‘u’l-yed olup merkūm es-Seyyid Hüseyin’e bey‘ eden Ali Beşe b. Mustafa nâm kimesneden menzil-i mezkûrun nısfını da‘vâ ettikde merkūm Ali Beşe dahi müdde‘î-i mezbûrun babası es-Seyyid <<Mustafa>> Mehmed b. Şa‘bân b. Abdullah hâl-i hayâtında menzil-i mezkûrun nısf-ı şâyi‘ini kendiye bey‘ ü teslîm ve semeninden zimmetini [ibrâ] eylediği mezbûr Ali Beşe târîh-i mezbûrda şuhûd-ı udûl ile vech-i şer‘î üzere isbât edip ol vechile vasiyy-i mezbûr mu‘ârazadan men‘ birle merkūm Ali Beşe’nin yedine <<hüccet>> taraf-ı şer‘den işbu hüccet-i şer‘iyye i‘tâ olundu bizler mazmûn-ı hüccete bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olmağın mûcebince müdde‘î-i mezbûr es-Seyyid Mustafa bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fî 23 ( ) sene 1150<br><br>Şuhûdü’l-hâl: Veli Bey b. Mehmed, es-Seyyid Süleyman Bey b. Mehmed, Hasan Bey b. Ramazan, İsa Bey b. Musa, Osman Bey b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=52408"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52410"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o309"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>