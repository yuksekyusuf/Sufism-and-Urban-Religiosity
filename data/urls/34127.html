﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 399<br>Hüküm no: 220<br>Orijinal metin no: [76a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus saldırısı ihtimaline karşı İstanbul ve çevresini savunmak için eli silâh tutanların Davudpaşa sahrasında toplanması</b><br><br>Cihâd ve gazâya dâir emr-i âlî<br><br>İstanbul kādısı fazîletli efendi ve ihtisâb ağası<br><br>Cümleye ma‘lûm olduğu üzere düşman-ı dîn ü devletimiz olan küffâr-ı hâksâr bir müddetden beri taraf taraf memâlik-i mahrûse-i şâhâneye hücûm ederek def‘-i sâilleri esbâbına herbâr teşebbüs olunmakda ise de bi-hikmeti’llâhi te‘âlâ ayak ayak berilere doğru yaklaşıp civâr-ı saltanat-ı seniyyenin tahaffuz ve hırâseti lâzım gelmiş ve geçende muhâfız-ı hâssa mîr-i mîrân-ı kirâmdan sa‘âdetlü Osman Paşa yedi sekiz bin mikdârı piyâde ve süvâri asâkir-i nusret-me’ser ile Kırkkilise ve Edirne civârlarında geşt ü güzâr etmek ve îcâb eden mahalle erişmek üzere me’mûr ve irsâl kılınmış çend rûz mukaddem dahi mahallât ahâlîsinden dergâh-ı âlî kapıcıbaşılarından Musa Ağa ma‘iyetiyle Karaburun muhâfazasına yedi sekiz yüz mikdâr asâkir gönderilmiş olup ancak el-hâletü hâzihî gerek Karaburun ve sâir civâr-ı saltanat-ı seniyyenin muhâfazası zımnında şu günlerde dahi biraz asâkir irsâli lâzım gelmiş olarak mâdem ki düşman-ı dinimiz bu vechile üzerimize hücûm ederek şu günki günde eli silâh tutan her bir müminîn-i muvahhidîne fî-sebîli’llâhi te‘âlâ cihâd ve gazâ farz-ı ayn olmuş olmağla imdi Dersa‘âdet sekenesinden olan gerek mahallât ahâlîsinden ve gerek umûr-ı mühimmede müstahdem olsun ve olmasın bi’l-cümle esnâf gürûhundan kâffe-i harb u darb erbâbının cihâd-ı fî-sebîli’llâhi te‘âlâ niyet-i hâlisesiyle Davudpaşa sahrâsında tecemmu‘ edip vezîr-i mükerrem sa‘âdetlü atûfetlü serasker paşa hazretleri ma‘rifetiyle ta‘yîn olunacak me’mûrlar ma‘rifetleriyle civâr-ı saltanat-ı seniyyede îcâbına göre geşt ü güzâr ve iktizâsına göre lâzım gelen mahalleri muhâfaza etmek üzere me’mûriyetleri husûsuna irâde-i aliyye ta‘alluk etmiş olmağla ma‘rifetiniz ile işbu irâde-i aliyyeyi mahallât imâmlarını ve kâffe-i esnâf kethüdâlarını celb ve ifâde ederek bâlâda beyân olunduğu üzere gerek mahallât ahâlîsinden ve gerek bi’l-cümle esnâf gürûhundan lâ-ekal dört-beş bin mikdârı asâkirin serasker-i müşârun-ileyh ma‘rifetiyle ta‘yîn olunacak me’mûrlar ma‘iyetiyle Davudpaşa sahrâsında hâzır ve âmâde bulunmalarını iktizâ edenlere tenbîh ve icrâ eyleyesin deyü<br><br>Fî 22 S sene 1245</p>          <br><a title="Önceki sayfa" style="text-decoration:none" href="./ayrmetin.php?idno=34126"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34128"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b399"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o485"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>