﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 125<br>Hüküm no: 118<br>Orijinal metin no: [12b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Meryem bt. Osman’ın hür olduğunu ispat etmesi</b><br><br>İşbu sâhibetü’l-kitâb açık kaşlı kara elâ gözlü orta boylu Meryem bt. Osman nâm hâtun mahfil-i kazâda kendüye mülkiyyet zu‘mu ile vaz‘-ı yed eden fahrü’l-a‘yân Mahmud Ağa b. Abdülmennân nâm zevvâk-ı sultânî muvâcehesinde üzerine da‘vâ edip, ben mahmiye-i İstanbul’da Nişâncı mahallesinde Bakkālzâde odalarında Ayşe Hâtun bt. Abdullah nâm hurretü’l-asldan tevellüd edip babam mezbûr Osman iken, mûmâ-ileyh Mahmud Ağa rakīk[a] olmak zu‘mu ile bana vaz‘-ı yed eder suâl olunup benden yedi ref‘ olunmak taleb ederim dedikde, gıbbe’s-suâl mezbûr Mahmud Ağa hîn-i cevâbda ben mezbûreyi Üsküdar Kazâsına tâbi‘ Karamürsel Nâhiyesi’nde Saraycık nâm karyeden Körpelioğlu İbrahim nâm kimesneden yedi bin akçeye iştirâ eyledim, vech-i meşrûh üzre hurretü’l-asl idiği ma‘lûmum değildir dedikde, mersûme Meryem’den da‘vâsını müsbite beyyine taleb olundukda, udûl-i Müslimînden Mustafa Halife b. Sefer el-müezzin ve Ahmed Halife b. Mustafa el-imâm li ecli’ş-şehâde meclis-i şer‘a hâzırân olup istişhâd olunduklarında, fi’l-hakīka mersûme Meryem zikr olunan odalarda mezkûre Ayşe’den tevellüd eyleyip anası hurre-i mezkûre Ayşe ve babası merkūm Osman’dır maskat-ı re’si zikr olunan odalardır kat‘â mezbûreye ve ebeveynine rıkk târî olmamışdır, bu minvâl üzre biz şâhidleriz şehâdet dahi ederiz deyû edâ-i şehâdet-i şer‘iyye ettiklerinde, gıbbe’t-ta‘dîl şehâdetleri hayyiz-i kabûlde vâkı‘a oldukdan sonra mûcib-i şehâdetleri ile mezbûrenin hürriyetine hükm olunup, mâ vaka‘a bi’t-taleb ketb olundu. Tahrîren fi’l-yevmi’l-hâdî aşer min [şehri] Rebî‘ilâhir li sene seb‘a ve ışrîn ve elf.<br><br><br>Şuhûdü’l-hâl: Hüseyin Dede b. Abdullah, Mehmed b. Evliyâ, Himmet b. Mustafa, Murad [b.] Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24222"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24224"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>