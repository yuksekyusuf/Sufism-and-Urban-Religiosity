﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 188<br>Hüküm no: 141<br>Orijinal metin no: [39a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’ya olan borcunu ödemesi hususunda Astarcı İsak’a tenbihte bulunulması</b><br><br>Ma‘rûz,<br><br>Anadolu’da İznikmid kazâsı ahâlîsinden derûn-ı arzuhâlde mezkûrü’l-ism Mustafa Ağa b. Hüseyin nâm kimesne Bâb-ı hazret-i fetvâ-penâhîde Sadâret-i Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde arzuhâl eden Astarcı İsak v. Nikola nâm zimmî muvâcehesinde mesfûr İsak zimmî zimmetinde târîh-i i‘lâmdan on yedi ay mukaddem malımdan ve yedimden ikrâz ve kabz ve umûruna sarfla istihlâk eylediği bâ-temessük üç bin guruş alacak hakkım olmağla meblağ-ı mezkûru mesfûr İsak zimmîden hâlâ taleb ederim deyü da‘vâ etdikde ol dahi cevâbında ber-vech-i muharrer ikrâr, lâkin ben deynim olan meblağ-ı mezkûr üç bin guruş için müddet-i ma‘lûmede bilâ-devr-i şer‘î nemâ olarak müdde‘î-i merkūma üç yüz guruş def‘ ü teslîm etmemle meblağ-ı mezkûr [39b] asıl mâl-ı merkūm üç bin guruşun ol mikdârına takāsen fürû-nihâde olunup mâ‘adâsı olan iki bin yedi yüz guruşu dahi müdde‘î-i merkūm şehr-i sâbık Zilka‘deti’ş-şerîfesi gurresinden altı ay mürûrunda edâ etmek üzere mukaddemâ beni te’cîl etmekle ol vechile meblağ-ı bâkī-i mezkûru ecel-i mezkûr hulûlünde müdde‘î-i mezbûra edâ ederim deyüp evvelâ mesfûr İsak zimmînin meblağ-ı mezkûru ber-vech-i muharrer müeccelen edâ ederim deyü îrâd eylediği kelâmı karzın te’cîli gayr-ı sahîh olduğuna binâen meşrû‘a olmayıp, sâniyen ribh-i mezkûr husûsunda mezbûr Mustafa Ağa istintâk olundukda ol dahi ikrâr ü i‘tirâf etmeğin mûcebince ribh-i merkūm üç yüz guruş meblağ-ı merkūm üç bin guruşun ol mikdârına şer‘an takās ve tenzîl olunup bâkīsi olan iki bin yedi yüz guruşu müdde‘î-i merkūm Mustafa Ağa’ya hâlâ edâya mersûm İsak zimmîye tenbîh olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fî 12 Z sene [12]56.</p>          <br><a title="Önceki sayfa" style="text-decoration:none" href="./ayrmetin.php?idno=1043"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1045"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o330"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>