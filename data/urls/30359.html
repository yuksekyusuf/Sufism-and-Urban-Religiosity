﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 187<br>Hüküm no: 157<br>Orijinal metin no: [45b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İskohi bt. Kigork’un Yedikule dışındaki ekmekçi fırını ve değirmeni bir ve dokuz buçuk mıh hissesini Agisa v. Minas’a yedi yüz elli guruşa sattığı</b><br><br>Mahrûse-i Galata’ya muzâfe kasaba-i Beşiktaş’da İnceova Mahallesi mütemekkinlerinden İskohi bt. Kigork Nasrâniye tarafından husûs-ı âti’z-zikri ikrâra vekîl olduğu şahsını ârifân Beşiktaşlı Filibos v. Avanes ve Beşiktaşlı Otan v. Matagsar şehâdetleriyle sâbit olan [46a] Kigork v. Begos nâm [zimmî] meclis-i şer‘-i hatîr-i lâzımü’t-tevkīrde habbâz tâifesinden bâ‘isü’s-sifr Agisa v. Minas nâm zimmî muvâcehesinde ikrâr-ı tâm ve takrîr-i kelâm edip müvekkile-i mezkûre İskohi Nasrâniye Yedikule hâricinde vâki‘ bir bâb habbâz fırını ve ona merbût yirmi dört sehim i‘tibâr olunur altı horoslu bir bâb değirmen derûnunda mevcûde beyne’l-hiref gedik ta‘bîr olunur yirmi dört re’s bargir ve sâir âlât-ı lâzıme-i ma‘lûmeden mutasarrıfe olduğu bir re’s ve dokuz buçuk mıh hissesini tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mesfûr Agisa zimmîye yedi yüz elli guruşa bey‘ ü temlîk ve teslîm eylediğinde, ol dahi ber-vech-i muharrer iştirâ ve temellük ve tesellüm ve kabz ü kabûl ettikden sonra semeni olan meblağ-ı mezkûr yedi yüz elli guruşu mesfûr Agisa zimmî yedinden bi’t-tamam ve’l-kemâl ahz ü kabz edip bey‘-i mezkûrun tağrîr ve gabnine ve gedik husûsuna müte‘allika âmme-i de‘âvî ve kâffe-i mutâlebâtdan mesfûr Agisa zimmînin zimmetini ibrâ-i âm ile ibrâ ve ıskāt eylediğinde, ol dahi ibrâ-i mezkûru kabûl edip fîmâ-ba‘d müvekkilem mesfûre İskohi Nasrâniyenin zikrolunan bir re’s bargir ve dokuz buçuk mıh ve sâir âlât-ı lâzıme-i ma‘lûmede asla ve kat‘â alâka ve medhali kalmayup mesfûr Agisa zimmînin mülk-i müşterâsı ve hakk-ı sırfı olmuşdur, keyfe mâ yeşâ’ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 11 min-C sene [1]194.<br><br>Şuhûdü’l-hâl: Kanlıfırın Ustası el-Hâc Ahmed Ağa, Sayıcı Osman Usta, es-Seyyid Mehmed Said Ağa, Vartan, Mihail [Mikail], Serkiz, Abram, Mağdiser [Bağdısar].</p>          <br><a title="Önceki sayfa" style="text-decoration:none" href="./ayrmetin.php?idno=30358"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30360"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o312"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>