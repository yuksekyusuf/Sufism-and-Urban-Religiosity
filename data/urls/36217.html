﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 276<br>Hüküm no: 292<br>Orijinal metin no: [102-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alacaklıların hakk-ı rüchanını düzenleyen kanun fıkrası sureti</b><br><br>İ‘lâmât-ı hukūkiyenin sûret-i tenfîzine dâir olan kānûnun altmış yedinci maddesine zeyl olunmak üzere kaleme alınıp mer‘iyyet-i ahkâmına bi’l-istîzân irâde-i seniyye-i cenâb-ı pâdişâhî şeref-müte‘allik buyrulan fıkra-i kānûniye sûretidir.<br><br>Hakk-ı rüchânı câiz olan dâyinlerin yekdiğerine nisbeten zîrde muharrer derecâta göre hakk-ı takaddümleri olur hakk-ı rüchânı kānûnen bir derecede olan dâyinler beyninde hakk-ı takdîm olmayıp alacakları nisbetinde istifâ-yı matlûb ederler. Hakk-ı rüchân umûmî veyâ husûsidir, ya‘ni medyûnun umûm akār ve emvâlini veyâ bunların bir kısmını şâmildir. Umûmî olan hakk-ı rüchân evvelâ hazîne-i devletden doğrudan doğruya yâhûd bi’l-vâsıta tahsîl olunan vergi ve öşr ile tekâlîf-i devletden olan rüsûm-ı mütenevvi‘a, sâniyen mahkûmun-bih olan zevcât ve evlâd-ı sıgār nafakası olup bunlar ta‘dâd olunan derecât i‘tibâriyle yekdiğerine ve sâir alacaklara takdîmen medyûnun kâffe-i akār ve emvâl ve nukūdundan istifâ olunur. Husûsî olan hakk-ı rüchân evvelâ gümrük resmi ve akār ve vergisi gibi tekâlîf-i devletden mu‘ayyen bir eşyâ veyâ akārdan ahzı lâzım gelen bedel-i resm ve verginin ol eşyâ ve akār esmânından, sâniyen sened-i resmî ile îcâr olunmuş olan akārın bedel-i îcârı ol akār derûnunda mevzû‘ eşyâ esmânından, sâlisen sened-i resmî ile îcâr olunmuş olan çiftlik ve tarla ve bağçe gibi mahsûlü olan arâzînin bedel-i îcârı mahsûlât esmânından, râbi‘an hâncı ve lokantacıların müşte[ri]lerine verdikleri me’kûlât ve meşrûbât ile hân veyâ lokanta ücretinin hân ve lokanta derûnunda mevzû‘ medyûnun eşyâsı esmânından ahz u istifâ olunmasına hak ve salâhiyet verir. Rehinden ve suver-i sâireden neşet eden hakk-ı rüchân ile terekeye ta‘alluk eden düyûnun sûret-i tesviyesi ahkâm-ı fıkhiye ile Mecelle ve kavânîn ve nezâret-i mahsûsası ahkâmına tâbi‘dir.<br><br>Fî 28 Şevval sene 304 ve fî 7 Temmuz sene 303.</p>          <br><a title="Önceki sayfa" style="text-decoration:none" href="./ayrmetin.php?idno=36216"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36218"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>