﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 382<br>Hüküm no: 370<br>Orijinal metin no: [53a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi b. Abdullah’ın kefaletinden dolayı alacaklı olduğu Bünyamin v. Şebatay ile on iki guruş üzerine sulh olduğu</b><br><br>Mahmiye-i İstanbul’da Arabacılar Meydanı kurbünde Hâcı Kadın mahallesinde sâkin Mustafa Çelebi b. Abdullah meclis-i şer‘-i hatîr-i lâzimü’t-tevkīrde mahmiye-i mezbûrede Kalora cemâ‘atinden işbu râfi‘ü’l-kitâb Bünyamin v. Şebatay nâm Yahudi muvâcehesinde tav‘an ikrâr ve i‘tirâf edip mezbûr Bünyamin’in sulbî kebîr oğlu olup gāib ani’l-meclis Şebatay nâm Yahudiye târih-i kitâbdan bir sene mukaddem kendi malımdan yirmi riyâlî guruş ikrâz ve teslîm edip ol dahi iktirâz ve kabz ve tesellüm eyledikden sonra meblağ-ı mezkûr yirmi guruşa babası işbu Bünyamin emr ve kabûlü hâviye kefâlet-i sahîha ile kefîl olmuşidi ben dahi meblağ-ı mezbûru mezkûr Bünyamin’den kefâleti hasebiyle da‘vâ ve taleb eylediğimde ol dahi vech-i meşrûh üzere kefâlete-i mezkûreyi inkâr etmekle beynimizde münâza‘ât-ı kesîre vâkı‘a olmuşidi el-hâletü hâzihî beynimize muslihûn tavassut edip meblağ-ı mekfûlün-bîh olan yirmi riyâlî guruşu da‘vâsından beni mezbûr Bünyamin ile on iki riyâlî guruş üzerine sulh eylediklerinde ben dahi sulh-ı mezbûru kabûl edip bedel-i sulh olan meblağ-ı mezbûru mezkûr Bünyamin yedinden tamâmen ahz u kabz eyleyip mâ‘adâsı olan sekiz riyâlî guruş da‘vâsından kefîl-i mezkûr Bünyamin’in oğlu mezkûr Şebetay’ın zimmetlerini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm meblağ-ı mezkûr yirmi guruşa müte‘allik mezbûr Bünyamin üzerine ve oğlu gāib-i mezkûr Şebetay üzerine bi-vechin mine’l-vücûh ve sebebin mine’l-esbâb da‘vâ ve hakkım kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîren fi’l-yevmi’t-tâsi‘ min-Zilka‘deti’ş-şerîfe li-sene 1067.<br><br>Şühûdü’l-hâl: Hüseyin b. Abdullah be-mahalle-i Akşemseddin, Abdi Beşe b. Nurullah el-hallâk, Attâr Hüseyin b. Abdullah, Ali Beşe b. Abdullah, Osman Beşe çukadâr, İbrahim Bey el-cündi ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40648"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40650"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o860"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>