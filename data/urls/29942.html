﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 50<br>Hüküm no: 7<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ortalıktan kaybolan Alanyalı Hasan’ın kuruyemişçi dükkânındaki, kardeşine teslim edilen eşyaların defteri</b><br><br>Mahmiye-i İslambol’da ( ) mahallesi ahâlîsinden Yusuf Ağa b. Mustafa’nın li-ebeveyn karındaşı ve tarafından husûs-ı âtîde vekîl-i şer‘îsi olan Ahmed Ağa nâm kimesne meclis-i şer‘de bi’l-vekâle takrîr-i kelâm edip mahmiye-i mezbûrede Çardak İskelesi kurbünde kasab dükkânı ittisâlinde vâki‘ karındaşım müvekkilim mezbûr Yusuf Ağa’nın tasarrufunda olan bir bâb kuruyemişçi dükkânının müste’ciri olan Alanyalı Hasan nâm kimesne gaybet edip dükkân-ı mezkûr mukaffel ve mu‘attal kalmağın işbu yedimde olan fermân-ı âlî mûcebince cânib-i şer‘den üzerine varılıp ba‘de’l-feth gāib-i mezbûrun dükkân içinde olan eşyâsı ba‘de’t-tahrîr yed-i emîne vaz‘ olunup dükkân-ı mezbûr bana teslîm olunmak bi’l-vekâle matlûbumdur deyü fermân-ı âlî ibrâz etmeğin imtisâlen-leh cânib-i şer‘den mürsel Feyzullah Âbid Efendi zikrolunan dükkâna varıp zeyl-i defterde muharrerü’l-esâmî bâzârbaşı vekîli ve kuruyemişçi esnâfı kethudâları ve ihtiyârları huzûrunda dükkân-ı mezkûru ba‘de’l-feth içinde olan eşyâsını tahrîr ve gāib-i mezbûrun hâli mütebeyyin oluncaya değin hıfz için emîn ve müstakīm olduğu ihbâr olunup ihtiyâr eyledikleri vekîli mezbûr Ahmed Ağa kayyım nasb ü ta‘yîn ve yedine bi-tarîkı’l-emâne vaz‘ ve teslîm eylediği eşyâ defteridir ki ber-vech-i âtî zikrolunur.<br><br>İzmir siyahî üzüm 20 kıyye fî 12 meblağ 240 Razakî üzüm 25 kıyye, fî 16 meblağ 400 Erik 2 kıyye meblağ 24 Harnub 44 kıyye meblağ 180 Sitil 2 kıyye meblağ 24 Peşkir 2 meblağ 600 Piş-tahta 1 meblağ 60 Terâzi ma‘a derâhim meblağ 200 Altın veznesi meblağ 60 Sepedler ve zenbiller ve kutular ve akçe tahtaları ve hurdevât meblağ 360<br><br>Hurrire fi’l-yevmi’l-işrîn min-Zilhicceti’ş-şerîfe li-sene selâse ve semânîn ve mie ve elf.<br><br>Şuhûdu’l-hâl: Bâzârbaşı vekîli Eyübî Ali Ağa, Bakkalân Bölükbaşısı Ahmed Usta, Kuruyemişci Kethudâsı el-Hâc Mustafa, diğer el-Hâc Mustafa, Peştemalci el-Hâc Mustafa, Tuzcu es-Seyyid el-Hâc Mustafa, el-Hâc Ali, el-Hâc Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=29941"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29943"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b050"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o395"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>