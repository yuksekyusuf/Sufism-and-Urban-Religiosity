﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 652<br>Hüküm no: 691<br>Orijinal metin no: [106b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nemço v. Rado’nun kendisini haksız yere hapsedip cizye ve raiyyet vergisi alan Handan Ağa’dan dokuz bin sekiz yüz akçesini geri aldığı</b><br><br>Vilâyet-i Rumeli’nden vâki‘ Çirmen kazâsı muzâfâtından Bulduköyü nâm karye zimmîlerinden Nemço v. Rado nâm zimmî meclis-i şer‘-i hatîr-i lâzimü’t-tevkīrde işbu hâmilü hâze’l-vesîka Dergâh-ı âlî müteferrikalarından mefharü’l-emâcid ve’l-a‘yân Handan Ağa mahzarında ikrâr ve i‘tirâf edip sâbıkā mezkûr Handan Ağa beni ahz ve der-zencîr edip pederin benim ra‘iyyetim ve [sen] ra‘iyyetim oğlusun deyu cizye ve resm-i ra‘iyyet nâmına bi’d-defe‘ât benden yirmi bir bin yüz akçem almış idi hâlâ hîn-i murâfa‘ada ra‘iyyeti olduğumu isbâta kādir olmamağın bi-hasebi’ş-şer‘i’l-kavîm meblağ-ı ma‘hûdü’l-kadri istirdâd edip da‘vâ ettiğimde dokuz bin sekiz yüz akçemi ikrâr edip mâ‘adâyı inkâr etmekle ikrârı sebkat ettiği dokuz bin sekiz yüz akçeyi istîfâ etmem için hükm-i şer‘î lâhık olup yedime hüccet-i şer‘iyye verilmiş idi el-hâletü hâzihî mûmâ-ileyh Handan Ağa’dan bana hükmolunan dokuz bin sekiz yüz akçeyi yedimde olan hüccet-i şer‘iyye nâtıka olduğu üzere tamâmen ahz u kabz eyledim dedikde gıbbe’t-tasdîk kayd-ı sicil olundu.<br><br>Tahrîren fi’l-yevmi’l-hâmis min-Şa‘bân sene 1068.<br><br>Şühûdü’l-hâl: Ahmed Efendi el-kādî, Ali Efendi el-kādî, Ali Ağa el-müteferrika, Mustafa Ağa el-müteferrika, İbrahim Çavuş, Ahmed Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=40969"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40971"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b652"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o806"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>