﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 102<br>Hüküm no: 67<br>Orijinal metin no: [34-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Birer nüshaları gönderilmiş olan Kitabü’l-havâle ve Kitabü’r-rehin’in hükümlerine göre mahkemelerde karar verilmesi</b><br><br>Kitâbü’l-havâle ve Kitâbü’r-rehin’in düstûrü’l-amel tutulması husûsu<br><br>A‘lemü’l-ulemâi’l-mütebahhırîn efdalü’l-fudalâi’l-müteverri‘în yenbû‘u’l-fazli ve’l-yakīn keşşâfü’l-müşkilâti’d-dîniye hallâlü’l-mu‘dılâti’l-yakīniye miftâhu künûzi’l-hakāyık messâhu rumûzi’d-dekāyık el-mahfûfu bi-sunûf-i avâtıfi’l-meliki’l-a‘lâ bi’l-fi‘il şeyhülislâm ve müfti’l-enâm olup murassa‘ Osmânî nişân-ı hümâyûnumla birinci rütbe Mecîdîye nişân-ı zî-şânları hâiz ve hâmil olan Mevlânâ Hasan Fehmi Efendi -edâmallâhu te‘âlâ fezâilehû- tevkī‘-i refî‘-i hümâyûnum vâsıl olucak ma‘lûm ola ki, ma‘lûm-ı fetânet-melzûmları olduğu üzere memâlik-i mahrûse-i şâhânemin her tarafında ma‘mûlün-bih olmak üzere bu kerre tertîb ve te’lîf kılınmış olan Kitâbü’l-havâle ile Kitâbü’r-rehin resîde-i hitâm olmuş olduğundan taraf-ı eşref-i pâdişâhâneme lede’l-arz mutazammın olduğu ahkâmın düstûrü’l-amel tutulması husûsuna irâde-i seniyye-i mülûkânem ta‘allukuyla hatt-ı hümâyûn-ı şevket-makrûn-ı şehriyârânem sahîfe-pîrâ-yı sudûr olmuş ve mezkûr kitâbların nüsha-i matbû‘asından birer nüshası gönderilmiş olmağın sen ki mevlânâ-yı müşârün-ileyhsin zikrolunan kitâbların hâvî olduğu ahkâmın gerek Dersa‘âdet’imde ve gerek taşralarda bulunan mehâkim-i şer‘iyede mer‘iyyü’l-icrâ tutulması zımnında iktizâ edenlere teblîgāt-ı lâzımenin îfâsı için Dîvân-ı hümâyûnumdan işbu emr-i celîlü’l-kadrim ısdâr ve i‘tâ olundu. Ona göre icrâ-yı iktizâsına bezl-i cell-i himmet eyleyesin.<br><br>Tahrîren fi’l-yevmi’l-hâmis ve’l-işrîn min-şehri Saferü’l-hayr li-sene semân ve semânîn ve mieteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=35991"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35993"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>