﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 387<br>Hüküm no: 335<br>Orijinal metin no: [108a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Subaşı b. Abdullah’ın vakfı olup Haremeyn Vakfı’na intikal eden evi kiralayan Hasan ve karısı Emine’nin hüccet talebi</b><br><br><<Mahmiye-i Kostantıniyye’de Balat mahallesinde sâkin Yahûd tâifesinden Kurşuncu Lazar>><br><br>Sâhibü hâze’l-kitâb mahmiye-i Kostantıniyye mahallâtından Karagümrük nâm mevzi‘ kurbünde vâki‘ merhûm Ali Paşa mahallesi sâkinlerinden Dergâh-ı âlî yeniçerilerinden Hasan Beşe b. Abdullah ve zevcesi Emine bt. Abdullah meclis-i şer‘-i şerîfe hâzırân olup takrîr-i kelâm ve ta‘bîr ani’l-merâm kılıp merhûm Süleyman Subaşı b. Abdullah âhirü’l-emr Medîne-i Münevvere -sallallâhu te‘âlâ alâ-münevvirihâ- fukarâsına vakfettiği büyût ve muhavvata ve kenîf ve müşterek bi’r-i mâyı müştemil olan menzil ber-mûceb-i şart-ı vâkıf hâlâ Medîne-i Münevvere fukarâsına intikāl etmiş olmağın bi’l-fi‘il evkāf-ı mezbûre mütevellîsi olan ebnâ-i sipâhiyândan Hüseyin Bey b. Memi nâm kimesne menzil-i mezbûru icâre-i mu‘accele ve ücret-i müeccele ile tâlibîn beyninde kirâren ve mirâren arz edip âhirü’l-emr on bin akçe icâre-i mu‘accele ve beher şehr kırk beşer akçe ücret-i müeccele ile bizim üzerimizde karâr edip kimesne bir akçe ve bir habbe dahi ziyâde ile kabûl etmemeğin mütevellî-i mezbûr bizden on bin akçe icâre-i mu‘accele ahz u kabz edip menzil-i mezbûru dahi ba‘de’t-tahliyye târîh-i kitâb şehri gurresinde beher mâh kırk beşer akçe ücret-i müeccele ile ben tevliyetim hasebi ile îcâr ve biz dahi minvâl-i meşrûh üzere istîcâr ettiğimizden sonra tasarrufu için yedlerimize temessük def‘ ve i‘tâ etmişdir nazar olunup mûcebince kıbel-i şer‘-i şerîfden dahi elimize hüccet-i şer‘iyye verilmek matlûbumuzdur deyu mütevellî-i mezbûr hatm ü hattını müştemil ve târîh-i mezbûr ile müverrah temessükünü ibrâz edip nazar olundukda min-külli’l-vücûh mezbûrân Hasan Beşe ve Emine Hatun’un kelâmlarına mutâbık bulunmağın savb-ı şer‘-i şerîfden işbu hurûf ber-sebîl-i temessük ketb ve imlâ ve yed-i tâlibeyn-e mezbûreyne def‘ ve i‘tâ olundu.<br><br>Tahrîren fi’l-yevmi’s-sâmin min-Şa‘bâni’l-mu‘azzam li-sene isneyn ve selâsîn ve elf.<br><br>Şühûdü’l-hâl: Abdurrahman Efendi b. ( ) el-kādî, Mehmed Halîfe b. Ali el-imâm, Mehmed Halîfe b. Ali el-müezzin, İbrahim b. Hayyâmî, Receb b. Abdullah er-râcil, Şaban b. Osman, Mahmud b. Hamza el-kâtib, el-Hâc Ahmed b. Abdullah, Hasan Halîfe el-haffâf, Abdi Çelebi b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=11665"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11667"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o719"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>