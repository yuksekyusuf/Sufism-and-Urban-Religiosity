﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 171<br>Hüküm no: 137<br>Orijinal metin no: [35a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed Çelebi ile Seyyid Nimetullah Çelebi’nin babalarından kalan evi Mustafa Çelebi b. Mehmed’e sattıkları</b><br><br>Mahmiye-i İstanbul’da Ali Paşa-yı Atîk Mahallesi sâkinlerinden iken bundan akdem vefât eden Abdülvehhab nâm kimesnenin verâseti sulbî kebîr oğulları es-Seyyid Mehmed Çelebi ve es-Seyyid Ni‘metullah Çelebi’ye münhasıra olduğu şer‘an zâhir ve müte‘ayyin oldukdan sonra mezbûr es-Seyyid Mehmed Çelebi asâleten ve merkūm es-Seyyid Ni‘metullah Çelebi tarafından husûs-ı âti’l-beyânı ikrâra vekîl olup mahmiye-i mezbûrede Muhtesib İskender Mahallesi’nde sâkin el-Hâc Mehmed b. Hasan ve Müezzin Ömer Çelebi b. Mustafa nâm kimesneler şehâdetleriyle şer‘an vekâleti sâbite olan Müezzin Mehmed Çelebi b. Mehmed nâm kimesne vekâleten meclis-i şer‘-i şerîfde işbu râfi‘u’l-kitâb Mustafa Çelebi b. Mehmed mahzarında her biri ikrâr ve takrîr-i kelâm edip mûrisimiz müteveffâ-yı mezbûr Abdülvehhab’ın ile’l-vefât ebniyesi mülkü olup ve arsasının senede Ali Paşa-yı Atîk vakfına on akçe mukāta‘a-i kadîmesi olan mahalle-i mezbûrede vâki‘ bir tarafdan Hasan Efendi ve Şahin Bey mülkleri ve bir tarafdan Ali Paşa-yı Atîk Câmi‘-i Şerîfi bahçesi ve bir tarafdan kendi mülk menzilimiz ve bir tarafdan tarîk-ı âm ile mahdûd iki bâb tahtânî oda ve bir sofa ve bir dehliz ve bir kenîf ve bir bi’r-i mâ ve havlu ve eşcâr-ı müsmire ve gayr-ı müsmireli bahçeyi müştemil olan mülk menzili bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-ı bâtt-ı sahîh-i şer‘î ile <<bey‘>> mezbûr Mustafa Çelebi’ye otuz iki bin akçeye asâleten ve vekâleten her birimiz bey‘ ve temlîk ve teslîm ol dahi iştirâ ve kabûl ve tesellüm etdikden sonra semeni olan meblağ-ı mezbûr otuz iki bin akçeyi mezbûr Mustafa Çelebi yedinden bi’t-tamam alıp kabz eyledik fîmâ-ba‘d menzil-i mahdûd-ı mezbûr merkūm Mustafa Çelebi’nin mülk-i müşterâsıdır keyfe mâ yeşâ’ ve yahtâr mutasarrıf olsun dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 29 min-Muharrem sene [10]91.<br><br>Şuhûdü’l-hâl: Kâtib Abdullah b. Mehmed, İmâm Mehmed Efendi b. Mehmed, İbrahim Çelebi b. Süleyman el-kayyûm, Şahin Bey b. Abdullah, es-Seyyid Abdullah Çelebi b. Ahmed, Berber Ali Çelebi b. Abdullah, Abdi Beşe b. Veli.</p>          <br><a title="Önceki sayfa" style="text-decoration:none" href="./ayrmetin.php?idno=41285"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41287"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o466"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>