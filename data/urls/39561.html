﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 260<br>Hüküm no: 269<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Veli’nin alacak davasında Abdülkadir Efendi b. Hüseyin ile sulh oldukları</b><br><br>Sâbıkā atabe-i aliyyede çavuşbaşı olup (…) müteferrikalarından olan fahrü’l-emâcid ve’l-a‘yân Mehmed Ağa b. Veli mahfil-i şer‘-i hatîrde kuzât-ı müteşerri‘în zümresinden bâ‘isü’l-kitâb mevlânâ Abdülkādir Efendi b. Hüseyin mahzarında ikrâr ve takrîr-i kelâm edip bundan akdem vilâyet-i Rumeli’nde Ohri kazâsında vâki‘ berât-ı şerîf ile mutasarrıf olduğum ( ) nâm karye ve gayrîden yedi bin akçe yazar timarımı müşârun-ileyh Abdülkādir Efendi’nin âdemlerinden Dilâver Çavuş nâm kimesne benim timarımdır deyü nizâ‘ edip ben dahi geri kat‘î berât etdirdikden sonra müşârun-ileyh Abdülkādir Efendi mücerred hak benim âdemim mezkûr Dilâver Çavuş’undur deyip timar-ı mezbûrun üç senede bana âid olan mahsûlünden bi-gayr-i hakkın yüz yirmi bin akçe mahsûl kabz ve zabt etmiş idi hâlâ bi-gayr-i hakkın makbûzu olan mahsûlü da‘vâ ve taleb eylediğimde ol dahi inkâr edip beynimizde münâza‘ât-ı kesîre vâki‘ olmuş idi hâlâ mûmâ-ileyh Abdülkādir Efendi makbûzdur deyü da‘vâ etdiğim mahsûl-i mezkûrumdan an inkâr altmış yedi sikke filori ve bir kâmil guruş üzerine benim ile inşâ-i akd-i sulh etdikden sonra ben dahi sulh-i mezbûru kabûl ve bedel-i sulh-ı merkūmu bi‘t-tamâm yedinden kabz etdiğimden sonra zimmeti husûs-ı merkūma müte‘allık cemî‘ de‘âvî ve husûmâtdan ibrâ-i küllî ile ibrâ ve ıskāt eyledim dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Tahrîren fî-evâsıtı Zilka‘deti’ş-şerîfe li-sene selâse ve selâsîn ve elf.<br><br>Şuhûdü’l-hâl: Hasan Ağa b. ( ), Receb Efendi b. Ali, Süleyman Efendi b. ( ), Nurullah Çavuş b. Ali el-mübaşir, Mehmed Çavuş b. İsmail, Hasan Bey b. ( ), Nasuh Çavuş b. İsmail, Receb Bey b. el-cündî?, Mehmed Çavuş b. Nasuh ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39560"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39562"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o386"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>