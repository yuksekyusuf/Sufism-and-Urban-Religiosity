﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 170<br>Hüküm no: 124<br>Orijinal metin no: [43b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Himmet oğlu Mehmed Beşe’nin terekesinden vârislerin hisselerini aldıkları</b><br><br>Medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî- mahallâtından Evlice Baba mahallesinde [sâkin] iken bundan akdem vefât eden Fâtıma Hatun bt. Ahmed’in verâseti zevc-i metrûku Mehmed Beşe b. Himmet ile sadrî sagīr oğlu İsmail’e ve sadriye kebîre kızları Ümmühan’a ve diğer kızı olup sin ve cüssesinin bülûğa tahammülü olan Hadice’ye münhasıra ve tashîh-i mes’elesi on altı sehimden olup sihâm-ı mezbûreden dört sehmi zevc-i mezbûr Mehmed Beşe’ye ve altı sehmi sagīr-i mezbûr İsmail’e ve üçer sehmi mezbûretân Ümmühani ve Hadice’ye isâbeti tahkīkinden sonra zâtlarını bi’l-ma‘rifeti’ş-şer‘iyye ârifân Osman Çelebi b. el-Hâc Mustafa ve es-Seyyid Mustafa b. Abdurrahman ta‘rîfleriyle ve bulûğuna mu‘arrefe merkūme Hadice meclis-i şer‘-i şerîf-i enverde tereke-i müteveffât-ı mezbûra bi’l-verâse vâzı‘u’l-yed olan üvey babaları işbu râfi‘u’l-kitâb mezbûr Mehmed Beşe mahzarında her biri ikrâr ve takrîr-i kelâm edip vâlidemiz müteveffât-ı mezbûrenin terekesi tahrîr ve ba‘de ihrâci’l-masârıf ve’d-düyûn ber-mûceb-i defter-i kassâm-ı askerî tashîh-i mezbûr üzere hisselerimize isâbet eden sekizer bin sekizer akçeyi vâlidemiz müteveffât-ı mezbûrenin terekesinden olmak üzere üvey babamız mezbûr Mehmed Beşe bize def‘ ü teslîm biz dahi meblağ-ı mezbûr sekizer bin sekizer akçeyi her birimiz yedinden bi’t-tamâm ve’l-kemâl ahz u kabz edip ba‘de’l-yevm vâlidemiz müteveffât-ı mezbûrenin terekesinden üvey babamız mezbûr Mehmed Beşe yedinden zimmetinde bir akçe ve bir habbe hakkımız bâkī kalmayıp husûs-ı mîrâsa müte‘llıka âmme-i da‘vâdan üvey babamız merkūm Mehmed Beşe’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledik dediklerinde gıbbe’t-tasdîki’ş-şer‘î mâ-vaka‘a bi’t-taleb ketbolundu.<br><br>Fi’l-yevmi’s-sâdis ve’l-ışrîn min-Rebî‘i’l-âhir li-sene selâsîn ve mi’e ve elf.<br><br>Şuhûdü’l-hâl: Halil Çelebi b. Osman, Ali Beşe b. Mustafa, Hasan Beşe b. Mustafa, Ali Beşe b. İbrahim, Mehmed Efendi b. Ahmed el-İmâm, Hüseyin Beşe b. el-Hâc Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=16281"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16283"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b170"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o294"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>