﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 363<br>Hüküm no: 593<br>Orijinal metin no: [58b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülkadir Beşe’nin el-Hâc Mustafa’ya olan borcunu ödemesi</b><br><br>Maʻrûz;<br><br>Medîne-i Hazret-i Ebâ Eyüb el-Ensârî’de kasablar kethüdâsı işbu sâhibü’l-iʻlâm el-Hâc Mustafa nâm kimesne Kumkapı taşrasında kanâdârı olan Abdulkādir Beşe nâm kimesne ile baʻde’t-terâfuʻ işbu kanâdâr Abdulkādir Beşe zimmetinde yedimden iştirâ ve makbûz maʻlumü’l-kıyye lahmın bahâsından baʻde’l-hesâb otuz altı bin beş yüz otuz iki akçe hakkım olup hatta cihet-i mezkûreden ol mikdâr bana deyni olduğunu ikrâr ve işhâd dahi etmekle meblâğ-ı mezbûru taleb ederim deyü eylediği daʻvâ-yı mezkûresini mezbûr Abdulkādir Beşe baʻde’l-inkâr müddeʻî-i mezbûr el-Hâc Mustafa ber-vech-i muharrer müddeʻâsını şuhûd-ı udûlden kasab ustalarından es-Seyyid Mehmed b. es-Seyyid Hasan ve Osman b. Hasan nâm kimesneler şehâdetleriyle vech-i şerʻî üzere baʻde’l-isbât mezkûr kandar Abdulkādir Beşe cihet-i mezbûreden ol mikdâr edâsı lâzım zimmetimde deynimdir deyü ikrâr ve iʻtirâf dahi etmekle mûcebince meblâğ-ı mezbûr otuz altı bin beş yüz otuz iki akçeyi müddeʻî-i mezbûr el-Hâc Mustafaʻya edâ ve teslîm eylemek üzere kandar-ı mezbûr Abdulkādir Beşe’ye tenbîh-i şerʻî-birle Eyüb mahkemesinde tescîl olunduğu bi’l-iltimâs huzûr-ı âlîlerine iʻlâm olundu. Fermân hazret-i veliyyü’l-emrindir.<br><br>Fî 27 min-Recebi’l-ferd sene 1161</p>          <br><a title="Önceki sayfa" style="text-decoration:none" href="./ayrmetin.php?idno=17545"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17547"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o713"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>