﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 56<br>Hüküm no: 9<br>Orijinal metin no: [3a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf b. Şehsuvar ile Kamer bt. el-Hâc Memi’nin, vefât eden Hüseyin’in çocukları olduğundan mirasta hak sahibi oldukları</b><br><br>Vilâyet-i Anadolu’da İbradi kazâsına tâbi‘ Orta nâm karye ahâlîsinden Yusuf b. Şehsuvar ve Kamer bt. el-Hâc Memi tarafından husûs-ı âtiye vekîl olup el-Hâc Mustafa b. Ahmed ve Yahya b. Mehmed şehâdetleri ile vekâleti sâbite olan İsmet b. Abdülkerim nâm kimesne meclis-i şer‘-i şerîfde mahmiye-i İstanbul’da Kâtib Şemseddin Mahallesi’nde sâkin iken bundan akdem vefât eden Hüseyin nâm kimesnenin muhallefâtına vâzı‘u’l-yed olan zevcesi Ceyhun bt. Abdullah nâm hatun tarafından Mansur b. Nureddin el-Hâc Yusuf b. Mehmed nâm kimesneler şehâdetleri ile vekâleti sâbit olan es-Seyyid Salih Çelebi b. es-Seyyid Hasan nâm kimesne muvâcehesinde üzerine da‘vâ edip müvekkilem mezbûre Kamer Hatun müteveffâ-i mezbûrun li-ebeveyn karındaşı ve müvekkilim mezbûr Yusuf usûbet-i nesebiye cihetinden vârisi olup mezbûre Ceyhun muhallefât-ı müteveffâ-i mezbûrun rub‘u ve nısfı mezbûre Kamer Hatun’a ve bâkīsi mezbûr Yusuf’a intikāl eylemiş iken mezbûr Ceyhun müvekkillerim mezbûrânın hisselerini vermede te‘allül eder, suâl olunup alıverilmesi matlûbumdur dedikde gıbbe’s-suâl mezbûre Ceyhun inkâr etmekle müdde‘î-i mezbûrdan beyyine taleb olundukda el-Hâc Mehmed b. Hüseyin ve Ahmed b. Yusuf nâm kimesneler hâzırân olup fi’l-hakīka mezbûre Kamer müteveffâ-i mezbûrun li-ebeveyn karındaşı olup babaları adı Memi ve anaları adı Durbula ve maskat-ı re’sleri karye-i mezbûredir, mezbûr Yusuf dahi müteveffâ-i mezbûrun kezâlik li-ebeveyn karındaşı Şehsuvar’ın oğlu ve usûbet-i nesebiye cihetinden vârisidir, bu husûsa şâhidleriz şehâdet dahi ederiz deyü her biri edâ-yı şehâdet-i şer‘iyye ettiklerinde mûcebiyle hükm-birle mâ-vaka‘a bi’t-taleb ketb olundu.<br><br>Tahrîren fi’l-yevmi’l-hâmis aşer min-Cumâdelâhire li-sene selâse ve sittin ve elf.<br><br>Şuhûdü’l-hâl: İbrahim Çelebi [b.] Davud, Pîrî b. Hüseyin er-Ressâm, Mehmed Çelebi [b.] Hüseyin, Halil b. Lütfullah, Rıdvan b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=191"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=193"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b056"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o440"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>