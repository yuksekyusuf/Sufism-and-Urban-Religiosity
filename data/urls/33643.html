﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 274<br>Hüküm no: 216<br>Orijinal metin no: [43b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esma Kadın bt. Abdullah’ın, Selim Sâbit Efendi b. Mehmed Efendi ile kira davasında 80 guruşa sulh olduğu</b><br><br>Menzil icâresinden 80 guruş sulh ve ibrâ<br><br>Ma‘rûz<br><br>Bâ-işâret-i aliyye-i hazret-i şeyhülislâm-ı sellemehü’s-selâmî sâdır olan fermân-ı âlîlerine imtisâlen sahibe-i arzuhâl mu‘arrefetü’z-zât Esma Kadın bt. Abdullah meclis-i şer‘-i münîrde derûn-ı arzuhâlde mezkûru’l-ism müderrisîn-i kirâmdan Selim Sâbit Efendi b. es-Seyyid Mehmed Efendi muvâcehesinde İstanbul’da Uzun Çarşı sûkunda Nerdübânlı hamam civârında kâin bâ-temessük-i mütevellî bi’l-icâreteyn taht-ı tasarrufumda olup mu‘addün li’l-istiğlâl olan bir bâb vakıf menzilimi bin iki yüz kırk bir senesi Saferü’l-hayrı gurresinde tarafımdan vekîlim işbu hazır bi’l-meclis Berber es-Seyyid Ahmed Ağa b. İsmail beher şehr ellişer guruş kirâ kavliyle bi’l-vekâle mûmâ-ileyh Selim Sâbit Efendi’ye îcâr ve teslîm eylediğinde ol dahi ber-vech-i muharrer istîcâr ve kabûl ve bir sene derûnunda sâkin olup istifâ-yı menfa‘at etmekle müddet-i mezkûrede kirâ-yı merkūmdan zimmetinde müctemi‘ olan altı yüz guruşun dört yüz altmış guruşunu yine vekîlim hâzır-ı merkūm yediyle bana edâ ve teslîm edip bâkīsi olan yüz kırk guruş el-yevm zimmetinde kalmağla meblağ-ı bâkī-i merkūm yüz kırk guruşu dahi mûmâ-ileyh Selim Sâbit Efendi’den taleb ederim deyü hâzır-ı merkūm es-Seyyid Ahmed Ağa’nın tasdîkiyle tesâddî eylediğim da‘vâmdan mûmâ-ileyh Selim Sâbit Efendi ile bi’t-tav‘ ve’r-rızâ seksen guruş üzerine sulh olduğumda ol dahi sulh-ı mezkûru ba‘de’l-kabûl bedel-i sulh-ı mezkûrdan mâ‘adâ ziyâdesine ve bi’l-cümle husûs-ı mezkûra müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve ıskāt eyledik deyü mukırre-i mezbûre Esma Kadın’ın cemî‘ takrîr-i meşrûhunu mûmâ-ileyh Selim Sâbit Efendi tasdîk ve bedel-i sulh-ı merkūm seksen guruş zimmetinde müdde‘iyye-i mezbûre Esma Kadın’a sahîhan deyni olduğunu ikrâr ve i‘tirâf etmeğin alâ-mûcib-i ikrârihî bedel-i sulh-ı merkūm seksen guruşun müdde‘iyye-i mezbûre Esma Kadın’a edâsıyla mûmâ-ileyh Selim Sâbit Efendi ilzâm olunduğu İstanbul Mahkemesi’nden huzûr.<br><br>Fî 20 C sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33642"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33644"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>