﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 205<br>Hüküm no: 350<br>Orijinal metin no: [58a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Efendi’nin Çengelköy’deki evinde çalınan eşyaların bulunması talebinde herhangi bir kimseye suç isnad edilemediği</b><br><br>Ma‘rûz-ı dâ‘î-i devletleridir ki,<br><br>Vârid olan fermân-ı âlîlerine imtisâlen cânib-i şer‘den irsâl olunan Ahmed Efendi dâ‘îleri izzetlü bostancıbaşı ağa tarafından ta‘yîn olunan Ali Haseki ve Ahmed Haseki ile Çenger karyesine varıp cemâ‘at-ı Müslimîn huzûrlarında akd eylediği meclis-i şer‘de sahib-i arzuhâl Hasan Efendi târih-i i‘lâmdan on dört gün mukaddem karye-i mezbûrede vâki‘ menzilim derûnunda mevcûd olan ber-mûceb-i defter-i müfredât eşyâ-i ma‘lûmemden yüz seksen guruş kıymetli eşyâm serika olunmağla menzilim rü’yet ve ber-mûceb-i fermân-ı âlî tefahhus olunsun dedikde mezbûr Hasan Efendi’nin menzilini mu‘âyene eylediklerinde duvarlarında ve kapısında taşradan girilmeğe delâlet eder kesr ve hedm misillü nesne olmayıp ve ahâlî-i karye-i mezbûreden tefahhus ve suâl olundukda karye-i merkūmede ehl-i İslâm ve kefere cevâblarında bir sene mukaddem cümlemiz bâ-fermân-ı âlî birbirlerimize kefîle verilip hâlâ cümlemiz birbirlerimize kefîl olup içimizde bu makūle irtikâb eder kimesne yokdur müdde‘î-i mezbûrun mazannesi var ise beyân eylesin ve işbu eşyâ serika olmuşdur zaman ma‘lûm değil deyü mukābele ile cevâb eylediklerinde müdde‘î-i mezbûr Hasan Efendi dahi ta‘yîn ile işbu kimesne mazannemdir deyü bir kimseye ta‘ayyün etmeyip ve ahâlî dahi cümlesi birbirlerine kefîl olmarıyla merkūm dâ‘îleri mahâllinde tahrîr ve ümenâ-i şer‘ ve mübâşir-i mezbûrân ile gelip alâ-vukū‘ihî inhâ ve takrîr etmeleriyle fermân-ı âlîlerine imtisâlen huzûr-ı âlîlerine i‘lâm olundu, fermân hazret-i men lehu’l-emrindir.<br><br>Fî 27 Ca Sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52951"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52953"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b205"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o251"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>