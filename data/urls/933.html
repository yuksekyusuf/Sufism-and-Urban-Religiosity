﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 66<br>Hüküm no: 30<br>Orijinal metin no: [6b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hanım’ın vefat eden babası Ali’nin terekesinden dolayı üvey annesi Emetullah ile yeniden muhakeme olunmaları</b><br><br>Ma‘rûz,<br><br>Mübârek rikâb-ı kamer-tâb-ı müstetâba takdîm olunan işbu arzuhâl hâmişinde sâdır olan fermân-ı âlîlerine imtisâlen istid‘â ve derkenâra nazar olundukda Emine nâm hatunun babası Ahmedoğlu demekle ma‘rûf Ali nâm kimesne bundan akdem fevt oldukda bi’l-cümle emvâl ve eşyâsı bi’l-irsi’ş-şer‘î bununla üveyi anası müteveffânın zevcesi İbradi kasabası sâkinelerinden Emetullah nâm hatuna intikāl etmiş iken kendisi ol evânda sagīre bulunduğundan üveyi vâlidesi mezbûre hâric-ez defter-i kassâm on bin guruş nakid ve eşyâsını zabt eylediğinden mâ‘adâ kasaba-i mezbûre toprağında vâki‘ mülkiyet üzere mutasarrıf olduğu arsasını dahi fuzûlî zabt etmekle babasından müntakil hâric-ez defter-i kassâm zabt eylediği ol mikdâr guruşdan hisse-i irsiyesiyle arsa-i mezkûreyi taleb eyledikde vermeyip gad[r]-ı küllî eylediğinden yedinde olan fetvâ-yı şerîfe mucebince mahâllinde terâfu‘-i şer‘-i şerîf ve ihkāk-ı hak olunmak bâbında emr-i âlîşân sudûrunu mezbûre Emine bundan akdem lede’l-istid‘â, ol bâbda İbradi kazâsı nâibine ve Alâiye sancağı mütesellimine hitâben iki yüz elli senesi Zilka‘detü’ş-şerîfesi’nde bir kıt‘a emr-i âlîşân i‘tâ olundu[ğu] derkenârdan ve husûs-ı mezbûr için mahâllinde bilâ-terâfu‘ müdde‘iyye-i mezbûre cebr ve kerh ile beş yüz guruş i‘tâ ve meblağ-ı mezbûrun yüz guruşun tekrâren yedinden ahzolunarak def‘ birle ihkāk-ı hak olunamadığını bahisle emr-i şerîf-i mezkûrun te’kîdini hâvî bir kıt‘a emr-i âlîşân ısdârını yine mezbûre Emine istid‘â-yı inâyet eylediği arzuhâli müfâdından münfehim olmağla bu sûretde istid‘âsına müsâ‘ade-i seniyye erzânî buyurulup ber-vech-i istid‘â mukaddemâ sâdır olan emr-i âlînin te’kîdini hâvî müceddeden bir kıt‘a fermân-ı âlîşân i‘tâsı re’y-i rezîn-i hazret-i men-lehü’l-emre menût idüğü huzûr-ı [âlîlerine i‘lâm olundu].<br><br>Fî 5 Ca sene 1253.</p>          <br><a title="Önceki sayfa" style="text-decoration:none" href="./ayrmetin.php?idno=932"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=934"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o359"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>