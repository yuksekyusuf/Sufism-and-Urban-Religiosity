﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 286<br>Hüküm no: 277<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Abdullah’ın istiğlâl yoluyla nukud vakfı için mütevelli İbrahim b. Hasan’a evini sattığı</b><br><br>Mahmiye-i İstanbul’da Arabacı Bayezid mahallesi sâkinelerinden olup zâtı mahalle-i mezbûre İmâmı Hamdullah Efendi b. el-Hâc Mehmed ve Müezzin Mehmed Çelebi b. Salih ta‘rîfleriyle mu‘arrefe olan Emine bt. Abdullah nâm hatun meclis-i şer‘-i hatîr-ı lâzımü’t-tevkīrde kendinin mevlidü’n-nebî dersiye için akāra tebdîlini şurût eylediği nukūd-ı mevkūfesine ber-vech-i meşrûta mütevellîsi olan bâ‘is-i hâze’l-kitâb el-Hâc İbrahim b. el-Hâc Hasan mahzarında ikrâr-ı tâm ve takrîr-i kelâm edip zikri câî akdin sudûruna değin yedimde mülk ve hakkım olup mahalle-i mezbûrede vâki‘ bir tarafdan Pazarcı Ahmed mülkü ve bir tarafdan Hadîce Hatun mülkü ve iki tarafdan tarîk-i âm ile mahdûd tahtânî iki bâb oda ve iki sofa ve bir matbah ve bir mağsel ve bir bi’r-i mâ ve iki kenîf ve bir mikdâr bahçeyi müştemil mülk menzilimi vakf-ı mezbûra akār olmağiçün tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mütevellî-yi mezbûr el-Hâc İbrahim Efendi’ye yüz kırk guruşa bey‘ ve teslîm eylediğimde ol dahi nafaka-i mevkūfesiyle bi’t-tevliye iştirâ ve tesellüm edip semen-i mezkûrun yetmiş guruşunu mâl-ı vakf-ı mezbûr olmak üzere bana def‘ ü teslîm ben dahi yedinden ahz u kabz eyleyip menzil-i mahdûd-ı mezkûr vakf-ı mezbûr müstagallâtından oldukdan sonra mütevellî-yi mezbûr el-Hâc İbrahim Efendi menzil-i mahdûd-ı mezkûru yetmiş guruş icâre-i mu‘accele-i misli ve yevmî bir akçe icâre-i müeccele mümâsili ile bi’t-tevliye bana îcâr ve teslîm ben dahi ber-vech-i muharrer istîcâr ve kabûl edip semen-i mezkûrdan mütevellî-yi mezbûr zimmetinde bâkī kalan yetmiş guruşu mu‘accele-i mezkûre yetmiş guruşa takas ve mahsûb eylediğimde ol dahi ber-vech-i meşrûh mukāssa ve kabûl eyledi dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 17 S sene 1153.<br><br>Şuhûdü’l-hâl: el-Hâc Mustafa b. el-Hâc Mehmed, İmâm Hamdullah Efendi b. el-Hâc Mehmed, Mehmed Çelebi b. Mehmed, Abdullah Çelebi b. Mehmed, Çardak Kâtibi es-Seyyid Hasan Efendi, Müezzin Ömer Çelebi ma‘cûnî, Müezzin Mehmed Çelebi, el-Hâc İsmail Efendi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6492"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6494"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b286"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>