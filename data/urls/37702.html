﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 922<br>Hüküm no: 758<br>Orijinal metin no: [171b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mahmud Efendi’nin kızı Zeyneb’e iki yüz altın hibe ettiğinin tescil edildiği</b><br><br>Mahmiye-i İstanbul’da Emin Nureddin mahallesi ahâlîsinden olup Davudpaşa müderrisi iken bundan akdem vefât eden merhûm Mahmud Efendi b. Hasan b. Ali’nin verâseti zevce-i menkûha-i metrûkesi Safiye Hatun bt. Ahmed Efendi ile sulbiye sagīre kızı Zeyneb’e münhasıra oldukdan sonra sagīre-i mezbûreye li-ecli’d-da‘vâ vasî nasb olunan râfi‘ü’l-kitâb İbrahim Efendi b. Yusuf meclis-i şer‘de müteveffâ-yı mezbûrun zevcesi olup zâtı ta‘rîf-i şer‘î ile mu‘arrefe olmağla terekesine vâzı‘atü’l-yed olan mezbûre Safiye Hatun mahzarında üzerine da‘vâ ve takrîr-i kelâm edip müteveffâ-yı mezbûr Mahmud Efendi b. Hasan b. Ali fevtinden üç sene mukaddem terekesinden işbu aynı mevcûd beş yüz guruş olmak üzere iki yüz yaldız altınını kızı sagīre-i mezbûre Zeyneb’e hîbe-i sahîha-i şer‘iyye ile hîbe ve temlîk ve velâyeten kabz eylediğini alâ-ruûsi’l-işhâd ve ikrâr edip vefât ettikde zevcesi mezbûre Safiye Hatun tereke-i müteveffâ-yı [172a] mezbûrdan olmak üzere vaz‘-ı yed ve bana teslîmden imtinâ‘ eder suâl olunsun dedikde gıbbe’s-suâl ve’l-inkâr müdde‘î-i mezbûrdan sıdk-ı makāline beyyine taleb olundukda udûl-ı ahrâr-ı ricâl-i Müslimînden olup mahrûse-i Galata müzâfâtından kasaba-i Beşiktaş’da Maçka mahallesi ahâlîsinden umdetü’l-müderrisîni’l-kirâm Ömer Efendi b. Hüseyin ve mahmiye-i mezbûrede Balaban Ağa mahallesinden fahrü’l-müderrisîni’l-kirâm Ahmed Efendi b. İbrahim li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Mahmud Efendi b. Hasan b. Ali fevtinden üç sene mukaddem terekesinde aynı mevcûd beş yüz guruş olmak üzere iki yüz yaldız altınını kızı sagīre-i mezbûre Zeyneb’e hîbe-i sahîha-i şer‘iyye ile hîbe ve temlîk ve velâyeten kabz eylediğini huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a kayd-şüd.<br><br>Fî gurreti Receb sene 1110<br><br>Şuhûdü’l-hâl: Umdetü’l-mevâli’l-izâm izzetlü İvaz Efendi b. Mehmed Efendi, zübdetü’l-mevâli’l-izâm fazîletlü Mustafa Efendi b. ( ), Ahmed Efendi b. Hamza el-İmâm, İbrahim Efendi b. Ahmed el-İmâm, el-Hâc Mehmed Ağa b. Mustafa, Abdullah Efendi b. Mehmed, el-Hâc Ali Efendi b. Mehmed, Abdullah Çelebi b. İbrahim Efendi, Ahmed Bey b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37701"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37703"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0922"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1072"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>