﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 193<br>Hüküm no: 191<br>Orijinal metin no: [37a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sadaret kethudalığı kalemi ikinci halifesi Hacı Mehmed Said’in vakfiye şartlarında değişiklik yapması</b><br><br>Vakfiyeden Nâzırını azl.<br><br>Husûs-ı âti’l-beyânın mahâllinde ketb ü tahrîri için sabv-ı şer‘-i enverden bi’l-iltimâs me’zûnen irsâl olunan mevlana es-Seyyid Mehmed Tâhir Efendi Dârü’l-hilâfeti’l-aliyye Kostantıniyyetü’l-mahmiyede Süleymâniye kurbünde Bezzâz-ı cedîd mahallesinde vâki‘ Kethudâ-yı sadr-ı âlî Kalemi İkinci Halîfesi sa‘âdetlü el-Hâc Mehmed Said Efendi’nin menziline varıp zeyl-i sahîfede muharrerü’l-esâmî Müslimîn huzûrlarında akd eylediği meclis-i şer‘-i âlî ettikde hâcegân-ı Dîvân-ı hümâyûn’dan zikri âtî vakfa mütevellî nasb olunan es-Seyyid Mustafa Efendi b. Mehmed mahzarında ikrâr-ı tam ve takrîr-i kelâm edip bundan akdem tescîl-i şer‘î ve teslîm ile’l-mütevellî eylediğim dört kıt‘a vakfiyelerde vakf-ı mezkûrumun tebdîl ve tağyîr ve taklîl ve teksîrlerini merreten ba‘de uhrâ kendi yedimde ibkā eylediğime binâen bu def‘a dahi vakfiye-i mezkûrumun evvelinde ve sânîde ve sâlisde ve râbi‘de olan ancak tevliyet şartımın mecmû‘undan rücû‘ edip şöyle şart eyledim ki tevliyet-i mezkûre husûsunda eylediğim şurût-ı muharrerenin mecmû‘undan rücû‘ ben pîr ve ihtiyâr olduğumdan hayatda veledim olmayıp olmak dahi müte‘azzir olmağla tevliyet-i mezkûreye mâdâm ki hayatda oldukça ben mütevellî olup vazîfe-i mezkûresine mutasarrıf olam, vaktâki şarâb-ı memâtı nûş ve “irci‘î” nidâsın gûş eylediğimde vakf-ı mezkûruma hâcegân-ı Dîvân-ı Hümâyûn’dan Mustafa Efendi b. Mehmed Bey mütevellî olup kâffe-i umûr-ı vakfı rü’yet eyleye. Mûmâ-ileyh Mustafa Efendi’nin fevtinden sonra vakf-ı mezkûruma emîn ve mu‘temed bir kimesne nâzır-ı vakıf i‘lâm ve Devlet-i aliyye’de sâye-i hazret-i Şeyhülislâm-ı sellemehü’s-selâmîde olup kemâl-i himâyelerinde iken bundan akdem nezâretden azl ve mukaddem nâzır-ı vakfım olan Devlet-i aliyye’de reîsülküttâb atûfetlü efendiler hazerâtı intihâbıyla aklâmdan biri yâhûd âhardan biri mütevellî ola ve vakf-ı mezkûruma akrabâ ve ta‘allukātımdan bir ferd müdâhale ve ta‘arruz etmeyip mütevellî ve nâzır-ı vakfım ma‘rifetiyle rü’yet oluna ve vakf-ı mezkûrumun sene be-sene muhâsebesi ma‘rifet-i şer‘le rü’yet olunup fazlasıyla nukūd-ı vakfım olup Patrikhâneye idâne eylediğim meblağ dahi düşdükçe nâzır-ı vakfım ve mütevellî ma‘rifetiyle münâsib akāra tebdîl oluna ve vakf-ı mezkûrda Devlet-i aliyye’de reîsülküttâb olan atûfetlü efendiler hazretleri himâyelerinde nezâret buyurula ve vakf-ı mezbûrumun galle ve nemâsından dört aded vakfiyelerimde muharrer vezâyifden ve mesârif-i sâire ba‘de’l-ihrâç fazlasından beher sene yüz kırk guruş ifrâz ve beher sene Rebî‘ülâhirinin on beşinci günü Mercan Câmi‘-i şerîfinde mevlûd-i nebevî kırâet olunup meblağ-ı mezbûr yüz kırk guruşdan kırk guruş ile on vakıyye şeker iştirâ olunup mevlûd-i mezkûrda bulunan müminîn ve müminâta taksîm oluna ve kırk guruş ile şerbet şeker iştirâ olunup mevlûdde bulunan müminîn ve müminâta şürb eyleyeler ve dokuz guruş ile gülâb ve buhur ve od iştirâ olunup alâ-vechi’l-âde tebhîr oluna ve mevlûd-i şerîf kırâet olunur iken aşr-ı şerîf kırâet eden kimesnelere on dört guruş verile ve câmi‘-i mezkûrda imâm olan kimesneye beş guruş verile ve müezzin olan kimesneye üç guruş verile ve kayyuma üç guruş verile ve kömür bahâsı ve saka ücreti olarak bir guruş verile ve Medîne-i Münevvere -nevverahallâhu te‘âlâ ilâ-yevmi’l-âhirede- vâki‘ zât-ı zevc olmayan hatunlara tasadduk olunmak için galle-i vakf-ı merkūmdan senevî iki yüz guruş Medîne-i Münevvere’ye irsâl oluna ve vakf-ı mezkûrumun tebdîl ü tağyîri ve taklîl ü teksîri merreten ba‘de uhrâ yedimde ola deyü ta‘yîn-i şurût ve tebyîn-i kuyûd eyledim dedikde, mukırr-ı vâkıf-ı mûmâ-ileyh el-Hâc Mehmed Said Efendi’nin bi’l-cümle takrîrini mûmâ-ileyh Mustafa Efendi vicâhen ve şifâhen tahkīk eylediği mevlana-yı merkūm ve ma‘an mürsel ümenâ-yı şer‘le meclis-i şer‘a gelip alâ-vukū‘ihî inhâ ve takrîr eylemeğin ba‘de’t-tenfîzi’ş-şer‘î mâ-vaka‘a [bi’t-taleb ketb olundu.]<br><br>Fî 11 R sene [1]242<br><br>Şühûdü’l-hâl: Hâcegândan Seyyid Mehmed Naşir Efendi b. Ahmed, Yorgânî es-Seyyid Osman Ağa b. Ali, Mehmed Ârif Ağa b. Abdullah, el-Hâc Mustafa Ağa b. el-Hâc Hasan Ağa, Hüseyin Hulusi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=38570"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38572"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o532"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>