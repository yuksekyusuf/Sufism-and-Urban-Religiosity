﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 180<br>Hüküm no: 132<br>Orijinal metin no: [59-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İran tacirlerinden Mehmed Ağa’ya borcunu ödemesi için Ahmed Şerif Ağa’ya mühlet verildiği</b><br><br>2992 guruş müeccelen teslîme ta‘ahhüd<br><br>Ma‘rûz<br><br>İran tüccârlarından Mehmed Ağa b. Hasan meclis-i şer‘de mültezim tâifesinden Ahmed Şerif Ağa b. es-Seyyid Mehmed b. Abdullah tarafından zikri âtî çiftlik ve âsiyâb ve bağ ve bahçe ve tarlaları bey‘ ve ferâğ ve esmânı ve bedellerini ashâb-ı düyûnu beynlerinde alâ-vechi’l-garâme tevzî‘ ve taksîm ve teslîme bâ-hüccet vekîl-i müseccel-i şer‘îsi Balmumcu diğer Mehmed Ağa b. Ahmed nâm kimesne muvâcehesinde benim müvekkil-i merkūm zimmetinde ma‘lûmü’l-aded ve’l-fiyât şal semeninden on beş bin guruş ve ma‘lûmü’l-esâmî <<kimesneler>> kimesnelerin dahi elli sekiz bin üç yüz guruş ki cem‘an yetmiş üç bin üç yüz guruş alacak hakkım olmağla vekîl-i mezbûr diğer Mehmed Ağa müvekkil-i merkūmun temellük ve tasarrufunda olup Anadolu’da Hudâvendigâr sancağında İnegöl-i Bursa Kazâsı’nda vâki‘ Kula karyesinde kâinler her birleri lede’l-ahâli ve’l-cîrân ma‘lûmü’l-hudûd bir bâb mülk çiftliğin ve bir bâb âsiyâb ve kürûmu mülk bir kıt‘a bağ ve bir kıt‘a bahçe ve kezâlik lede’l-ahâli ve’l-cîrân ma‘lûmü’l-hudûd ve’l-kıt‘a tarlaları ma‘rifet-i şer‘le ve bedel-i misilleri olan yirmi bin guruşa âhara bey‘ etmekle meblağ-ı mezkûr ashâb-ı hukūk beynlerinde garâmeten tevzî‘ olundukda semen ve bedel-i mezkûrdan dört bin doksan iki guruş otuz parasını benim müvekkilim merkūm zimmetinde alacağım olan meblağ-ı mezkûr on beş bin guruşun ol-mikdârına mahsûben bana isâbet etmekle meblağ-ı musîb-i mezkûr dört bin doksan iki guruş otuz parayı vekîl-i mezbûr diğer Mehmed Ağa kabz eyledikden sonra meblağ-ı mezkûr dokuz yüz guruşu mukaddemâ vekîl-i mezbûr diğer Mehmed Ağa’dan ahz ü istifâ edip lâkin <<bâkī kalmış olan>> bâkīsi olan iki bin dokuz yüz doksan iki guruş otuz parayı vekîl-i mezbûr diğer Mehmed Ağa’nın hâlen ve def‘aten bir vechile bana edâya iktidârı olmamağla ber-vech-i âtî <<tecîl>> istimhâl eylediğinde ben dahi meblağ-ı bâkī-i mezkûr iki bin dokuz yüz doksan iki guruş otuz parayı işbu târih-i i‘lâmdan doksan bir gün mürûrunda tamamen bana edâ ve îfâ eylemek üzere medyûnum mezbûr diğer Mehmed Ağa’yı rızâmla imhâl ve tehîr eyledim deyü mukırr-ı mezbûr Mehmed Ağa’nın bi’l-cümle takrîr-i meşrûhunu mezbûr diğer Mehmed Ağa tasdîk ve meblağ-ı mezkûr iki bin dokuz yüz doksan iki guruş otuz parayı ecel-i mezkûr hulûlünde mezbûr Mehmed Ağa’ya edâ ve teslîme ta‘ahhüd eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 10 Zilka‘de sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34784"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34786"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>