﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 211<br>Hüküm no: 216<br>Orijinal metin no: [39b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muallim Osman’ın Balıkesir’de bulunan tarlalarını Hacı Mehmed Ağa’ya satması</b><br><br>Tarla ferâğı 720 guruş.<br><br>Vilâyet-i Anadolu’da Balıkesir kazâsı ahâlisinden olup mahrûse-i Galata’ya muzâfe kasaba-i Kasımpaşa’da sâkin Mu‘allim Osman b. Ahmed meclis-i şer‘-i şerîf-i enverde işbu bâ‘isü’l-vesîka el-Hâc Mehmed Ağa b. Ali mahzarında ikrâr-ı tam ve takrîr-i kelâm edip herbiri bâ-tapu taht-ı tasarrufumda olup kazâ-i mezbûr hâricinde Haydarderesi nâm mahâlde vâki‘ bir tarafdan Manavoğlu el-Hâc İbrahim tarlası ve bir tarafdan dere ve bir tarafdan tarîk-i âm ile mahdûd dört dönüm bir kıt‘a ve Kavukçu Yeri’nde vâki‘ bir tarafdan Kabakoğlu tarlası ve bir tarafdan el-Hâc Hüseyin tarlası ve iki tarafdan tarîk-i âm ile mahdûd yedi dönüm <<mikdârı>> bir kıt‘a ve Maltepe nâm mahâlde vâki‘ bir tarafdan el-Hâc Mustafa tarlası ve bir tarafdan Hafız Mehmed tarlası ve bir tarafdan Canciğeroğlu tarlası ve bir tarafdan tarîk-i âm ile mahdûd dört dönüm bir kıt‘a ki cem‘an üç kıt‘a tarlalarımı merkūm el-Hâc Mehmed Ağa’ya yedi yüz yirmi beş guruş bedel mukābelesinde bâ-ma‘rifet-i sâhib-i arz ferâğ ve tefvîz ve her birlerini mahallerinde zabta tarafımdan merkūmu taslît eylediğimde, ol dahi ber-vech-i muharrer tefevvüz ve kabûl eyledikden sonra bedeli olan meblağ-ı merkūm yedi yüz yirmi beş guruşu el-Hâc Mehmed Ağa bana def‘ ü teslîm, ben dahi yedinden tamamen ahz ü kabz eyledim, fîmâ-ba‘d zikr olunan tarlalar merkūm el-Hâc [Mehmed] Ağa’nın dâhil-i havza-i tasarrufu olup benim kat‘a alâka ve medhalim kalmamışdır dedikde, gıbbe’t-tasdîki’l-mu‘teber mâ-vaka‘a [bi’t-taleb ketb olundu.]<br><br>Fî 16 Ca sene [1]242.<br><br>Şühûdü’l-hâl: Süleyman Efendi b. Mehmed, Ali Efendi b. Ali, Veliyüddin b. İsmail, Muhzır Ebûbekir Çelebi, Muhzır Fettah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38595"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38597"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>