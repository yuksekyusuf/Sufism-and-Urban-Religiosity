﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 336<br>Hüküm no: 366<br>Orijinal metin no: [142-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Memuriyet ve maaş zammı evrakına iskan-ı muhacirin masraflarına karşılık olmak üzere çıkarılan puldan yapıştırılması</b><br><br>Bâb-ı Fetvâ<br><br>İlmiye Muhâsebesi<br><br>Aded: -<br><br>Mâliye Nezâreti’nin fî 27 Şubat sene 316 târihli bin yüz elli sekiz numaralı tezkiresinin sûretidir.<br><br>Muhâcirîn mesârifine karşılık olmak üzere ihdâs olunup ahîren bâ-irâde-i seniyye-i hazret-i pâdişâhî ta‘dîl kılınmış olan pul ta‘rifnâmesinin beşinci sahîfesinde muharrer me’mûriyet ve zamm-ı maâş evrâkına yüzde bir nisbetinde ilsâk olunacak pulun sûret-i ilsâkı bazı tarafdan istifsâr olunmasına mebnî gerek mücerreden ve gerek zammıyla beraber bin guruş ve ondan ziyâde maâşa nâil olan bi’l-umûm me’mûrînin tevcîh-i me’mûriyet ve zamm-ı maâşdan sonra tâm olarak işleyip alacakları ilk maâşlarından bir def‘aya mahsûs olmak üzere yüzde bir nisbetinde pul alınması muktezî olup bunun da me’mûriyetleri[ni] müş‘ir olan tezkire ve tahrîrât ve müzekkire gibi evrâka ilsâkı müte‘assir olduğundan bu makūle bin ve daha ziyâde maâşlı bir me’mûriyete veyâhûd ma‘a zamm-ı maâş mecmû‘u binden dûn olmamak şartıyla her kaç guruş olursa olsun zamm-ı maâşa nâil olan me’mûrînden yüzde bir nisbetinde alınacak pulun me’mûrîn-i mûmâ-ileyhimin ber-vech-i muharrer ilk maâşlarının ahzını mübeyyin tanzîm ve i‘tâ edecekleri senedlere nisbî puldan başka olarak ilsâk ettirilmesi mazbûtiyeti mûceb olacağından ol vechile îfâ-yı mu‘âmele olunması ve vilâyâtda bulunan me’mûrîn ve müstahdemîn hakkında mahallerince o yolda mu‘âmele icrâ olunmak ve bundan dolayı kaç guruşluk pul alınmak îcâb edeceğinin me’mûriyet ve zamm-ı maâşı hâvî yazılacak muharrerât-ı resmiyeye derci lâzım geleceğinin ta‘mîmi devâir-i merkeziye ve taşra me’mûrîn-i mâliyesine teblîği Muhâsebe-i Umûmiye-i Mâliye’den ifâde kılınmış olmağın ol bâbda.<br><br>Aslına mutâbıkdır.<br><br>Fî 27 Mart sene 317.<br><br>(Muhâsebe-i Umûmiye)</p>          <br><a title="Önceki sayfa" style="text-decoration:none" href="./ayrmetin.php?idno=36290"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36292"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>