﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 223<br>Hüküm no: 231<br>Orijinal metin no: [41b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Terlikçi esnafından Seyyid Hasan Ağa’nın Seyyid Osman Ağa’da borcu olduğunu ikrar etmesi</b><br><br>5600 guruş idâne<br><br>Mahrûse-i Galata’ya muzâfe kasaba-i Kasımpaşa’da Kulaksız Ahmed mahallesinde sâkin terlikçi esnâfından es-Seyyid Hasan Ağa b. Abdullah meclis-i şer‘-i şerîf-i enverde işbu bâ‘isü’l-vesîka es-Seyyid Osman Ağa b. Mehmed mahzarında ikrâr-ı tam ve takrîr-i kelâm edip benim merkūm es-Seyyid Osman Ağa’ya zimmetimde târih-i kitâbdan sekiz ay tamamına değin müeccel olmak üzere beynimizde ma‘lûm sahtiyân semeninden beş bin altı yüz guruş deynim olup ben deynim olan meblağ-ı müeccel-i merkūm mukābelesinde mahmiye-i mezbûrede Çarşı-yı kebîrde merdâne terlikçiler sûkunda çukacılar mağazaları beynlerinde kâin bir bâb terlikçi dükkânı derûnunda mevcûde beyne’l-esnâf gedik ta‘bîr olunur müstakıllen yedimde emvâlim olan bir destgâh ve beş bıçkı ve beş muşta ve on kalıb ve sâir âlât-ı lâzıme-i ma‘lûmemi rehin vaz‘ ü teslîm eylediğimde ol dahi ber-vech-i muharrer irtihân ve tesellüm ve kabz eyledikden sonra âlât-ı lâzıme-i muharrere-i mezkûreyi merkūm es-Seyyid Osman Ağa li-ecli’l-isti‘mâl bana i‘âre ve teslîm, ben dahi isti‘âre ve kabz edip âlât-ı lâzıme-i muharrere-i mezkûre yedimde âriyettir dedikde merkūm es-Seyyid Osman Ağa dahi mukırr-ı merkūmu cemî‘ kelimât-ı meşrûhasında vicâhen ve şifâhen tasdîk ve tahkīk etmeğin mâ-vaka‘a [bi’t-taleb ketb olundu.]<br><br>Fî 17 Ca sene [1]242.<br><br>Şühûdü’l-hâl: Muhzır Ali Çelebi, İbrahim Ağa, Mehmed Ağa, es-Seyyid el-Hâc Ahmed Ağa b. İbrahim, Muhzır Ebûbekir Çelebi,</p>          <br><a title="Önceki sayfa" style="text-decoration:none" href="./ayrmetin.php?idno=38610"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38612"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b223"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>