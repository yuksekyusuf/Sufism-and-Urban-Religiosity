﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 82<br>Hüküm no: 6<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arabacı Bayezid mahallesinden Mehmed Nazmi’nin bağları ile ağaçlarını Todoş v. Avidnoş’a satması</b><br><br>Bağ mübâya‘ası<br><br>Mahmiye-i İslâmbol’da Arabacı Bâyezid mahallesinde sâkin es-Seyyid Mehmed Nazmi meclis-i şer‘-i hatîrde işbu bâ‘isü’r-rakīm Todoş v. Avidnoş nâm zimmî muvâcehesinde ikrâr ve takrîr-i kelâm edip yedimde mülküm olup Havâss-ı Refî‘a kazâsına muzâfe Büyük Çekmece nâhiyesine tâbi‘ Anarşa nâm karyede vâki‘ beyne’l-ahâli ve’l-cîrân ma‘lûmü’l-hudûd Fidyebağı ta‘bîr olunur bir dönüm kürûmu mülk bir kıt‘a ve kurbünde vâki‘ Horabağı ta‘bîr olunur iki dönüm kürûmu mülk bir kıt‘a ve Ortabağlar nâm mevzi‘de vâki‘ ma‘lûmü’l-hudûd tahmînen üç dönüm kürûmu mülk bir kıt‘a ki cem‘an üç kıt‘a bağlar ile sazlık ve ittisâlinde bayır ta‘bîr olunur mahâlde vâki‘ ma‘lûmü’l-aded asma ve incir ve sâir meyve eşcârlarımı tarafeynden îcâb ve kabûlü hâvî bey‘-i bâtt-ı sahîh-i şer‘î ve safka-i vâhide ile merkūm Todoş zimmîye yirmi beş guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yirmi beş guruşu merkūm yedinden tamamen ahz ü kabz eyledim, ba‘de’l-yevm zikr olunan emlâk merkūm Todoş zimmînin mülk-i müşterâsı ve hakk-ı sarfı olup benim kat‘a alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a.<br><br>Fî 7 Ramazan sene 1196<br><br>Şühûdü’l-hâl: Ahmed Beşe Berber, es-Seyyid İbrahim b. Numan, es-Seyyid Halil b. Numan, Mehteroğlu Ahmed, Yörükoğlu Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10548"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10550"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o695"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>