﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 157<br>Hüküm no: 109<br>Orijinal metin no: [37b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Sefer’in küçük kızı Lübabe’nin, babasından miras kalan evdeki hissesinin satışına mahkeme tarafından izin verildiği</b><br><br>Havâss-ı Refî‘a kazâsı muzâfâtından kasaba-i Hasköy’de Keçeci el-Hâc Mehmed mahallesinde sâkin iken bundan akdem vefât eden el-Hâc Ali b. Sefer’in verâseti zevce-i menkûha-i metrûkesi Rukiye Hatun bt. Süleyman ile sulbî kebîr oğlu Mehmed ve sagīr oğlu Mustafa’ya ve sulbiye sagīre kızı Lübâbe’ye münhasıra ve tashîh-i mes’elesi kırk sehimden i‘tibâr olunup sihâm-ı mezbûreden beş sehmi zevcesi mezbûre Rukiye Hatun’a ve on dörder sehmi oğulları mezbûrân Mehmed ve Mustafa’ya ve bâkī yedi sehmi sagīre-i mezbûre Lübâbe’ye isâbeti tahakkukundan sonra sagīre-i mezbûre Lübâbe’nin vâlidesi ve tesviye-i emrine vasiyyesi olup zâtı ta‘rîf-i şer‘î ile mu‘arrefe olan mezbûre Rukiye Hatun bt. Süleyman meclis-i şer‘-i şerîf-i enverde takrîr-i kelâm ve ta‘bîr ani’l-merâm edüp vasîsi olduğum sagīre-i mezbûrenin babası müteveffâ-yı mezbûrdan müntakıl mahalle-i mezbûrede vâki‘ inde’l-ahâlî ve’l-cîrân ma‘lûmü’l-hudûd ve’l-müştemilât mülk menzilden verese-i kibâr hisselerini âhara bey‘ <<ve semen[i] istirbâh olunmak sagīre-i mezbûre>> murâd ettiklerinde sagīre-i mezbûrenin <<vâlidesi ve tesviye-i emir>> menzil-i mahdûd-ı mezkûrda olan yedi sehim hissesi ifrâz mümkün olmadığından mâ‘dâ harâba müşrif olup nafaka ve kisveye dahi eşedd-i ihtiyâcı olmağla verese-i kibârın hissesiyle ma‘an sagīre-i mezbûre Lübâbe’nin yedi sehim hissesi âhar[a] bey‘ ve semeni istirbâh olunmak sagīre-i mezbûre hakkında her vechile enfa‘ ve evlâ olmağın menzil-i mahdûd-ı mezkûrda olan sagīre-i mezbûrenin yedi sehim hissesi sûk-ı sultânîde ba‘de’l-müzâyede ve inkıtâ‘ı’r-rağbe semen-i misli ile âhara bey‘ ve semeni istirbâh olunmak <<sagīre-i mezbûre>> üzere kıbel-i şer‘den izin verilmek bi’l-vesâye matlûbumdur dedikde vasîyy-i mezbûrun kelimât-ı meşrûhası vâkı‘a mutâbık idüği zeyl-i kitâbda muharrerü’l-esâmî Müslimîn ihbârıyla lede’ş-şer‘i’l-enver zâhir ve mukarrer olmağın hâkim-i muvakkı‘-ı sadr-ı kitâb -tûbâ lehû ve hüsnü-meâb- efendi hazretleri sagīre-i mezbûrenin yedi sehim hissesini ba‘de’l-müzâyede ve inkıtâ‘ı’r-rağbe semeni [semen-i] misli ile âhara bey‘ ve semeni istirbâh olunmak üzere vasîyy-i mezbûra izin vermeğin [38a] mâ-vaka‘a bi’t-taleb ketb olundu.<br><br>Fi’l-yevmi’t-tâsi‘-aşer min-Zilka‘deti’ş-şerîfe li-seneti seb‘a ve erba‘în ve miete ve elf.<br><br>Şuhûdü’l-hâl: Mustafa Efendi b. İbrahim, Hüseyin Bey b. Abdullah, Yusuf Çelebi b. Veli, Halil b. el-müezzin, Abdurrahman b. Kapudan, Hüseyin b. Nuh, Mehmed b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=16479"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16481"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o366"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>