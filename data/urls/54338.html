﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 790<br>Hüküm no: 1313<br>Orijinal metin no: [109a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gebze Kasabası ahalisi tarafından uygunsuz hareketleri şikâyetiyle Fatma bt. Mustafa’nın kasabadan sürülmesi</b><br><br>Ma‘rûz<br><br>Medîne-i Üsküdar’a muzâfe Gekvize nâhiyesinde Küçük Mescid-i Şerîf mahallesi sâkinelerinden işbu i‘lâm hâmişinde mastûr derûn-ı arzda mezkûretü’l-ism Fatıma bt. Mustafa nâm hatunun keyfiyet-i hâli işbu arza nazar-birle kasaba-i mezbûre ahâlisinden mevsûku’l-kelim bî-garaz kimesnelerden tefahhus ve gadrdan ârî vechile hakīkat-i hâlini i‘lâm edesiz deyü tarafımıza hitâben şeref-bahş-ı sudûr eden fermân-ı âlî mûcebince kasaba-i mezbûre ahâlisinden Hoca Ahmed Efendi b. Mustafa ve Mehmed Ağa b. Memiş ve Hüseyin Ağa b. Mehmed ve Mehmed b. Ahmed ve es-Seyyid Mehmed b. Hasan ve Mehmed b. Hüseyin ve es-Seyyid Hasan b. Hasan nâm kimesneler meclis-i şer‘a ihzâr ve mezbûre Fatıma’nın keyfiyet-i hâli suâl olundukda fi’l-hakīka mezbûre Fatıma kendi hâlinde ırzıyla mukayyede olmayıp kendiye nâ-mahrem ve ecnebî ba‘zı mechûlü’l-ahvâl kimesneleri fevâhiş makūlesi avratlar ile menzilinde beytûtet ve bi’d-defa‘ât kendiye nush ü pend eylediğimizde mütenassıha olmayıp âdet-i melûfesinde ısrâr ve men‘ irâdesinde olduğumuzda cümlemize şütûm-ı galîza ve kelimât-ı kabîha ile şetm ile dâimâ tekdîr ve cümlemizin kendüden bi’l-külliye emn ü rahatımız meslûb olmuşdur deyü sû’-i hâlini ve ef‘âl-i nâ-marzıyesini ve adem-i emniyetlerini ba‘de’l-ihbâr mezbûre Fatıma fîmâ-ba‘d kasaba-i mezbûrede iskân etmeyip li-ecli’t-tedîb bilâd-ı âhara nefy ü iclâ olunmak bâbında fermân-ı âlîleri sudûrunu ahâli-i mezbûrûndan herbiri istid‘â ve istirhâm eyledikleri bi’l-iltimâs huzûr-ı âlîlerine i‘lâm olundu.<br><br>Fî 28 min-Za sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54337"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54339"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b790"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o990"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>