﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 84<br>Hüküm no: 37<br>Orijinal metin no: [9a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Altıparmak Mustafa Beşe’nin küçük oğlu Mehmed’in Süleyman Beşe’de olan alacağınının, vasisi Ali Bey tarafından tahsili</b><br><br>Vilâyet-i Anadolu’da Eğin kazâsına tâbi‘ İrnik nâm karye ahâlîsinden iken bundan akdem fevt olan Altıparmak demekle ma‘rûf Mustafa Beşe b. Mehmed nâm kimesne’nin sulbî oğlu Mehmed nâm sagīrin tesviye-i emrine ber-vech-i âtî vasî olduğunu iddi‘â eden hâfız-ı hâze’l-kitâb Ali Bey b. Veli nâm kimesne mahmiye-i İstanbul’da meclis-i şer‘de Süleyman Beşe b. Derviş nâm kimesne mahzarında üzerine da‘vâ ve takrîr-i kelâm edip müteveffâ-yı mezbûr Mustafa Beşe fevt oldukda sulbî sagīr oğlu Mehmed’in babası müteveffâ-yı mezbûrdan intikāl eden emvâlini hıfz ve ahvâlini zabt [u] rabta bin yüz on beş senesi Zilka‘desi’nin on beşinci gününde kazâ-i mezbûr kādısı olan Osman Efendi beni vasî nasb u ta‘yîn eyledikde ben dahi vesâyet-i mezbûreyi kabûl ve hizmet-i lâzımesin edâya ta‘ahhüd ve yedime ber-vech-i muharrer hüccet-i şer‘iyye vermekle hâlâ müteveffâ-yı mezbûr Mustafa Beşe’nin merkūm Süleyman Beşe zimmetinde cihet-i karz-ı şer‘îden on beş guruş hakkı olup kable’l-ahz merkūm Mustafa Beşe fevt olmağla vesâyetim hasebiyle meblağ-ı mezbûr on beş guruşu merkūm Süleyman Beşe’den hâlâ taleb ederim suâl olunsun dedikde, gıbbe’s-suâl mezbûr Süleyman Beşe cevâbında fi’l-hakīka müteveffâ-yı mezbûra cihet-i mezkûreden zimmetinde on beş guruş deyni olduğunu ikrâr lâkin müdde‘î-i mezbûr Ali Bey müteveffâ-yı mezbûrun sulbî oğlu sagīr-i mezbûr Mehmed’in kıbel-i şer‘den mansûb vasîsi olduğunu inkâr edicek, müdde‘î-i mezbûrdan müdde‘âsına muvâfık beyyine taleb olundukda udûl-i Müslimînden kazâ-i mezbûr ahâlîsinden zeyl-i hüccet-i mezkûrda isimleri mastûr olan Süleyman Bey b. Osman ve Halil Bey b. Osman nâm kimesneler li-ecli’ş-şehâde meclis-i şer‘e hâzırân olup isre’l-istişhâd fi’l-vâki‘ müteveffâ-yı mezbûr Altıparmak Mustafa Beşe b. Mehmed’in sulbî oğlu Mehmed nâm sagīrin babası müteveffâ-yı mezbûrdan intikāl eden emvâlini hıfz ve ahvâlini zabt u rabta bin yüz on beş senesi Zilka‘desi’nin on beşinci gününde kazâ-i mezbûrda kādı olan Osman Efendi işbu müdde‘î-i mezbûr Ali Bey’i bizim huzûrumuzda vasî nasb u ta‘yîn eyledikde ol dahi vesâyet-i mezbûreyi kabûl ve hizmet-i lâzımesin edâya ta‘ahhüd edip ber-vech-i muharrer yedine hüccet-i mezkûreyi vermiş idi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl [9b] ve’t-tezkiye şehâdetleri makbûle olmağın mûcebiyle müdde‘î-i mezbûr Ali Bey’in vesâyetine ba‘de’l-hükm meblağ-ı mezbûru vasiyy-i merkūma def‘ ü teslîme mezbûr Süleyman Beşe’ye tenbîh birle mâ-vaka‘a bi’t-taleb ketb olundu. Fi’l-yevmi’s-sânî aşer min-Muharremü’l-haram li-sene sitte aşere ve mi’e ve elf.<br><br>Şuhûdü’l-hâl: Hüseyin Efendi b. Himmet, İsmail Efendi el-kâtib, Ömer Efendi b. Ali, Mehmed Emin Efendi kâtib.</p>          <br><a title="Önceki sayfa" style="text-decoration:none" href="./ayrmetin.php?idno=41566"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41568"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o684"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>