﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 478<br>Hüküm no: 605<br>Orijinal metin no: [74a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman’ın evinin duvarına zarar vermesi sebebiyle Saime Hatun’un mağselini yıktırdığı</b><br><br>Ma‘rûz<br><br>Sâdır olan fermân-ı âlîlerine imtisâlen keşif nâibi Mevlânâ Hıfzı el-Hâc Mehmed Efendi hâssa mimârlarından el-Hâc Mustafa ve İbrahim Halîfeler ile mahmiye-i İstanbul’da Aksaray kurbünde Koğacı Dede mahallesinde vâki‘ mahall-i nizâ‘ın üzerine varıp Müslimîn huzûrlarında ba‘de akdi’l-meclis derûn-ı arzuhâlde mezkûretü’l-ism Saime Hatun zâtı ba‘de’t-ta‘rîfi’ş-şer‘î meclis-i ma‘kūd-ı mezkûrda câr-ı mülâsıkı sâhib-i arzuhâl el-Hâc Süleyman muvâcehesinde işbu benim menzilimde olan mağselhânemi mezbûr el-Hâc Süleyman bi-gayr-ı hakkın hedm etmekle mûcib-i şer‘îsini mezbûr el-Hâc Süleyman’dan taleb ederim deyü mezbûr el-Hâc Süleyman cevâbında mutasarrıf olduğum menzilimin duvarına muttasıl ve dibinde olan su kuyusuna dahi neşf ve duvarıma vehn târî ve zarâr-ı şer‘îsi olmağla müdde‘iye-i mezbûrenin emriyle hedm eyledim deyü ba‘de’d-def‘ mezbûre Saime dahi mezbûr el-Hâc Süleyman mağsel-i mezkûru kendi emriyle hedm eylediğini ba‘de’l-inkâr tavassut-ı muslihîn ile üç guruş bedel-i makbûza sulh olup husûs-ı mezkûra müte‘allıka da‘vâdan mezbûr el-Hâc Süleyman’ın zimmetini ibrâ ve ıskāt eyleyip ba‘de’l-yevm mezbûr el-Hâc Süleyman’ın duvarı ittisâline mağselhâne binâ ve ihdâs etmemek üzere müte‘ahhide ve ol vechile kat‘-ı nizâ‘ eylediklerin mevlânâ-yı mezbûr mahallinde ba‘de’t-tahrîr ümenâ-i şer‘le meclis-i şer‘a gelip alâ-vukū‘ihi inhâ ve takrîr eyledikleri huzûr-ı âlîlerine i‘lâm olundu.<br><br>Fî 7 S sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6820"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6822"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b478"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>