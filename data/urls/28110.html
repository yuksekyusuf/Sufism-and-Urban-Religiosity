﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 107<br>Hüküm no: 85<br>Orijinal metin no: [19a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Nikola’nın borç aldığı Hüseyin Ağa b. Şeyh Mehmed’e rehin bıraktığı evin Asvador’un oğulları Toros ve Mihail’e satılması</b><br><br>Mahmiye-i İstanbul’da Ali Paşa-yı Atîk mahallesi sükkânından Yani v. Nikola v. Nafi nâm zimmî tarafından ber-vech-i âtî vekîl olduğu Papa Dimitri v. Papa Asanaki nâm zimmî ve İbrahim b. Abdullah nâm kimesneler şehâdetleriyle şer‘an sâbit ve sübût-ı vekâletine hükm-i şer‘î lâhık olan Hüseyin Efendi b Abdulbâki nâm kimesne meclis-i şer‘-i şerîf-i enverde işbu râfi‘ü’l-vesîka Toros ve Mihail veledey Asvador nâm zimmîler muvâcehelerinde bi’l-vekâle ikrâr-ı tâm ve takrîr-i [kelâm] edip müvekkilim mezbûr Yani bin doksan altı senesi şehr-i Rebî‘ülevvel’inin sekizinci günü gāib ani’l-meclis Hüseyin Ağa b. Şeyh Mehmed’den yüz esedî guruş istidâne ve kabz ve meblağ-ı mezbûr mukābelesinde silk-i mülkümde münselik olup mahalle-i mezbûrede vâki‘ bir tarafdan Hayyât Ermeni mülkü ve bir tarafdan Şiryan nâm zimmî mülkü ve bir tarafdan Kosta zimmî mülkü ve bir tarafdan tarîk-i âm ile mahdûd fevkānî bir oda ve tahtânî iki oda ve kenîf ve bahçeyi müştemil mülk menzilini bi-tarîki’l-istiğlâl merkūm Hüseyin Ağa’ya rehin vaz‘ ve teslîm ve ba‘de’t-tahliye târih-i mezbûreden bir sene tamâmına değin on beş guruşa istîcâr ve kabûl eyledikden sonra asl-ı mâl-ı merkūm ile ücret-i mezbûreyi ecel-i mezbûr hulûlünde mezbûr Hüseyin Ağa’ya edâ etmezse menzil-i mezbûru semen-i misli ile âhara bey‘ ve kabz-ı semene ve semeninden deyn-i mezbûru edâya vekâlet-i devriye ile tarafından beni vekîl etmekle ben dahi vekâlet-i mezbûreyi kabûl edip ecel-i mezkûr hulûl edip meblağayn-i mezbûreyni edâ etmemekle ben dahi mezbûr Yani’nin zimmet-i mezbûrunu edâ için menzil-i merkūmu münâdî el-Hâc Murad yediyle Sûk-ı Sultânî’de nidâ ve müzâyede etdirip rağabât-ı nâs münkatı‘a oldukda mezbûrân Toros ve Mihail üzerlerinde on sekiz bin akçede karâr edip ziyâde ile tâlib-i âhar olmayıp ve meblağ-ı mezbûr menzil-i merkūmun hîn-i akidde semen-i misli idiği sikāt ihbârlarıyla müte‘ayyin olmağla menzil-i mahdûd-ı mezbûru bi-cümleti’t-tevâbi‘ ve’l-levâhık merkūmân Toros ve Mihail’e ber-vech-i muharrer semen-i misli olan meblağ-ı merkūm on sekiz bin akçeye bi’l-vekâle bey‘ ve teslîm, onlar dahi iştirâ ve kabûl ve tesellüm eylediklerinden sonra semen-i merkūm on sekiz bin akçeyi yedlerinden tamâmen ahz u kabz eyledim, fîmâ-ba‘d menzil-i merkūm mezbûrânın mülk-i müşterâları olmuşdur, keyfe mâ yeşâ’ mutasarrıf olsunlar dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâlis min-Muharremi’l-harâm li-sene mi’e ve elf.<br><br>Şuhûdü’l-hâl: Ömer Efendi b. Mehmed, İbrahim Efendi b. Ali el-İmâm, İsmail Çelebi b. Süleyman el-Müezzin, Ömer Efendi b. ( ), Abdülkerim Çelebi el-Kayyûm.</p>          <br><a title="Önceki sayfa" style="text-decoration:none" href="./ayrmetin.php?idno=28109"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28111"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>