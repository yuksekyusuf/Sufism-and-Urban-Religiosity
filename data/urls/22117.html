﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 342<br>Hüküm no: 378<br>Orijinal metin no: [55b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Ali’nin avârız vakfından istiğlal yoluyla ödünç para aldığı</b><br><br>Mahrûse-i Galata a‘mâlinden kasaba-i Tophane’de Cihangir mahallesinde sâkin Mustafa b. Ali nâm kimesne meclis-i şer‘de mahmiye-i İstanbul’da Oruçgazi mahallesi avârızına mevkūfe nükūda bi’l-fi‘il mütevellî olan işbu râfi‘u’l-vesîka Kâmi Abdurrahman Efendi b. Yahya nâm kimesne mahzarında ikrâr ve takrîr-i kelâm edip silk-i mülkümde münselik olup mahalle-i mezbûrede vâki‘ bir tarafdan ba‘zen Rabia Hâtun ve ba‘zen Çavuşzâde veresesi mülkleri ve bir tarafdan ba‘zen el-Hâc Mustafa ve ba‘zen el-Hâc Mehmed menzili ve bir tarafdan Bıçakcı Hüseyin menzili ve bir tarafdan tarîk-i âm ile mahdûd fevkānî üç bâb oda ve dehlîz ve bir sofa ve tahtânî bir bâb oda ve bir sofa ve matbah ve mahtab ve bir kenîf ve bi’r-i mâ ve eşcâr-ı müsmire ve gayr-i müsmireli mülk menzilimi mütevellî-i mezbûr Kâmi Abdurrahman Efendi[ye] bi-tarîkı’l-istiğlâl iki yüz guruşa bey‘ u teslîm eylediğimde ol dahi yedinde olan mâl-ı vakf ile ber-vech-i muharrer iştirâ ve tesellüm ve kabûl eyledikden sonra meblağ-ı mezbûr iki yüz guruşu mütevellî-i mezbûr yedinden tamâmen ba‘de’l-ahz ve’l-kabz mezbûr Abdurrahman Efendi menzil-i mahdûd-ı merkūmu ba‘de’t-tahliyeti’ş-şer‘iyye ve’t-tekābuzi’l-mer‘î târih-i kitâbdan iki sene tamâmına değin altmış guruşa bana îcâr ve teslîm ve ben dahi ber-vech-i muharrer istîcâr ve kabûl eyledim dedikde gıbbe’t-tasdîki’ş-şer‘î mezbûr Mustafa’nın karındaşı Mehmed Odabaşı b. Ali dahi derk-i menzil-i mezbûra ve ücret-i lâzimesine tarafeynden emr ve kabûlü hâviye kefâlet-i sahîha-i şer‘iyye ile kefîl ve dāmin olduğunu mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis aşer min-Muharremi’l-harâm sene 1138.<br><br>Şuhûdü’l-hâl: Süleyman Efendi b. Osman, Molla İbrahim b. Hüseyin, İbrahim Çelebi b. Muharrem, Halil Çelebi b. Mustafa, Mustafa b. Ahmed, Ali b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=22116"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22118"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b342"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>