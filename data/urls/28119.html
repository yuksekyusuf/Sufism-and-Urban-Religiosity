﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 113<br>Hüküm no: 94<br>Orijinal metin no: [20b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Paçacı taifesinden Şişko Ahmed b. Abdullah ile oğlu Ömer’in terekelerinin varisler arasında paylaşılması</b><br><br>Paçacı tâifesinden olup bundan akdem vefât eden Şişko Ahmed b. Abdullah’ın verâseti sulbî oğulları Ömer ve Hasan’a munhasıra olup ba‘dehû mezbûr Ömer dahi vefât edip verâseti zevce-i metrûkesi Hadice bt. Mehmed ve sulbî kebîr oğlu Halil’e munhasıra ve tashîh-i meselesi on altı sehimden olup sihâm-ı mezbûrenin bir sehmi mezbûr Hatice’ye ve on bir sehmi mezbûr Halil’e ve dört sehmi mezbûre Fâtıma’ya isâbeti tahakkukundan sonra mezbûr Halil kendi tarafından asâleten ve vâlidesi mezbûre Hadice tarafından vekîl-i şer‘îsi olmağla vekâleten meclis-i şer‘-i şerîf-i enverde tâife-i mezbûreden işbu bâ‘isü’l-kitâb Mehmed Beşe b. İbrahim ve Abdi Beşe b. Murad ve Hüseyin Beşe b. Ali mahzarlarında ikrâr ve takrîr-i kelâm edip ceddim müteveffâ-yı mezbûr Şişko Ahmed’in terekesinden olup mahmiye-i İstanbul’da Küçük Karaman’da vâki‘ olan başhânede mevcûd bir büyük kazgan ve bir yeş? kazganı ve iki tencere ve bir keşir tenceresi ve sâir beynimizde ma‘lûme âlât-ı lâzımesinden on altı sehimden benim ve vâlidemin hissemiz olan on iki sehm-i şâyi‘imizi bi-cümleti’t-tevâbi‘ nısfı mezbûr Mehmed Beşe ve nıfs-ı âharı mezbûrân Abdi Beşe ve Hüseyin Beşe’ye olmak üzere üç bin dokuz yüz akçeye bi-safkatin vâhidetin mezbûrûna bey‘ ve teslîm, onlar dahi ber-vech-i meşrûh iştirâ ve teselllüm ve kabûl etdiklerinden sonra semeni olan meblağ-ı mezbûr üç bin dokuz yüz akçeyi yedlerinden tamâmen ahz u kabz eyledim, ba‘de’l-yevm eşyâ-i mezkûrede bir vechile alâkamız kalmayıp ber-vech-i mübeyyen sihâm-ı mezkûremizin nısfı mezbûr Mehmed Beşe’nin ve nısf-ı âharı mezbûrân Abdi Beşe ve Hüseyin Beşe’nin mülk-i müşterâları olmuşdur, keyfe mâ yahtârûn mutasarrıfûn olsunlar dedikde gıbbe’t-tasdîki’l-vicâhî mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Muharremi’l-harâm li-sene mi’e ve elf.<br><br>Şuhûdü’l-hâl: Kethudâ-yı Mehmed Bey b. Ahmed, İhtiyâr el-Hâc Yusuf b. Mustafa, Mustafa Beşe b. Hüseyin, Mehmed Beşe b. İbrahim, Ömer Bey b. İbrahim, Mengenecibaşı Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=28118"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28120"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>