﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 270<br>Hüküm no: 170<br>Orijinal metin no: [59a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kırımlı Mustafa b. Oruc’un vereselerinin terekedeki hisselerini vasîden alıp getirmeleri için Süvariyan Ağası İbrahim b. Ali ile Mehmed b. Murtaza’yı vekil tayin ettikleri</b><br><br>Diyâr-ı Kırım’da hâlâ Kerş kadısı olan Hüseyin Efendi b. Burhaneddin b. Ali imzâsıyla mümzâ ve hatmiyle mahtûm târih-i kitâb senesi Şa‘bâni’l-mu‘azzam’ı gurresi târih ile müverrah nakl-i şer‘î vârid olup mazmûnu Taman kazâsına tâbi‘ Kayni? nâm karye sâkinelerinden Miyâse ve Fâtıma bintey Oruc b. Çero nâm hatunlardan vech-i âtî üzere da‘vâ-yı sahîha-i şer‘iye ile mesbûk istişhâd-ı şer‘î sudûrundan sonra udûl-i Müslimînden ve kasaba-i Kerş ahâlîsinden olup ve zât-ı mezbûretânı ma‘rifet-i şer‘iye ile ârifân Mehmed Seyyid Efendi b. Abdülcabbar b. Mehmed ve Ataullah Efendi b. Mehmed Efendi b. Receb nâm kimesneler nakl ve tahvîl için mahâll-i cerh ve ta‘dîle h[â]zırân olup herbiri şöyle edâ-i şehâdet-i şer‘iye eylediler ki fi’l-asl karye-i mezbûre ahâlîsinden olup hâlâ Babadağı muhâfazasında olan düstûr-ı mükerrem sa‘âdetlü Yusuf Paşa hazretlerinin etbâ‘ından olmağla kasaba-i İsakcı’da fevt olup terekesi vasîsi yedinde mazbûta idiği mesmû‘umuz olan el-Hâc Mustafa b. Oruc b. Çero müsteşhidân-ı mezbûretân Miyâse ve Fâtıma ile li-ebin karındaşlar olup babaları ismi Oruc ve vâlideleri Canberay bt. Mehmed ve cedleri ismi Çero maskat-ı re’sleri karye-i mezbûredir müteveffâ-yı mezbûr el-Hâc Mustafa’nın verâseti ancak karındaşları müsteşhidân-ı mezbûretân Miyâse ve Fâtıma’ya münhasıradır gayrı vârisi ve terekesine müstahıkk-ı âhar olduğu ma‘lûmumuz değildir biz bu husûsa bu vech üzere şâhidleriz şehâdet ederiz deyü herbiri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle oldukdan sonra <<tereke-i müteveffâ-yı mezbûrdan>> mezbûre Miyâse tereke-i müteveffâ-yı mezbûrdan kendiye isâbet eden hisse-i şer‘iyesini vasîyy-i mezbûrdan ve sâir vâzı‘u’l-yed olanlardan taleb ve [da]‘vâ ve ahz u kabza ve kendiye îsâle zevci el-Hâc Mehmed b. Murtaza nâm kimesneyi ve merkūme Fâtıma dahi kezâlik tereke-i mezbûreden hisse-i şer‘iyesini vasîyy-i mezbûrdan ve sâir vâzı‘u’l-yed olanlardan taleb ve da‘vâ ve ahz u kabza ve kendiye îsâle zevci Süvâriyân Ağası İbrahim b. Ali’yi herbiri vekîl nasb u ta‘yîn edip mezbûrândan herbiri dahi vekâlet-i mezbûreyi kabûl ve merâsimini edâya ta‘ahhüd eylediğini hâvî bulunmağın nakl-i mezkûr <<mezbûr>> vekîlân-ı mezbûrân talebleriyle dîvân-ı kāimmakām-ı hazret-i sadrazamîde ma‘kūd meclis-i şer‘-i şerîf-i âlîde tereke-i müteveffâ-yı mezbûra vâzı‘u’l-yed olan vasî Hüseyin Ağa b. Süleyman muvâcehesinde feth u kırâet ve istintâk olundukda vasîyy-i mezbûr cevâbında tereke-i müteveffâ-yı mezbûra bi’l-vesâye vaz‘-ı yedini ikrâr lâkin nakl-i mezbûrun mevlânâ-yı mezbûr kıbelinden vürûdunu inkâr edicek müdde‘iyân-ı mezbûrândan nakl-i mezbûrun mevlânâ-yı mezbûr kıbelinden vürûduna beyyine taleb olundukda udûl-i Müslimînden ve zeyl-i nakl-i mezbûrda mastûrü’l-esâmî olan şuhûd tarîkinden olup hâlâ mahrûse-i Galata’da Yağkapanı kurbünde sâkin Yakub Reis b. Mehmed ve mahmiye-i İstanbul’da Suluhan’da müsâfiren sâkin el-Hâc Ali Ağa b. Mehmed nâm kimesneler li-ecli’ş-şehâde meclis-i mezbûra hâzırân olup isre’l-istişhâd fi’l-hakīka işbu nakl-i mezbûru hâlâ Kerş kadısı olan mûmâ-ileyh Hüseyin Efendi b. Burhaneddin b. Ali bizim huzûrumuzda ba‘de’l-kırâet imzâ edip ve mühürleyip ve hatt u hatmine bizi işhâd eyledi hâlâ nakl-i mezbûrun zeylinde olan hat ve zahrında olan hâtem mûmâ-ileyh Hüseyin Efendi’nin hatt u hatmidir biz nakl-i mezkûr hâlâ Kerş kadısı olan mûmâ-ileyh Hüseyin Efendi kıbelinden vürûduna bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm ve’t-tenbîh mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin aşer min-şehri Ramazani’l-mübârek li-sene seb‘a ve mie ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem Yusuf Efendi Tezkire-i evvel, zübdetü ashâbi’t-tastîr ve’r-rakām Hâfız Efendi Tezkireî-i sânî, fahrü’l-eşbâh ve’l-a‘yân ( ) Ağa Ser-çavuşân, fahrü’l-akrân Muhzır Ağa</p>          <br><a title="Önceki sayfa" style="text-decoration:none" href="./ayrmetin.php?idno=28585"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28587"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o857"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>