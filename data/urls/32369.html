﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 504<br>Hüküm no: 372<br>Orijinal metin no: [135a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi esnafının peksimet imal edemeyeceği</b><br><br>Peksimad tabh olunmaması.<br><br>Bâ-sah.<br><br>İstanbul Kādısı Fazîletlü Efendi<br><br>Kapan-ı Dakīk’a tevârüd eden dakīk-ı hâsdan ve gerek değirmenlerden çörekci esnâfının iştirâ eyledikleri dakīkdan Âsitâne-i aliyye sekenesi için ancak çörek ve simid ve börek tabh ve i‘mâli lâzımeden iken esnâf-ı mezkûre aldıkları dakīk-ı hâs ile peksimed tabh ve sefâine ve mah[â]ll-i sâireye bey‘ eyledikleri mesmû‘ olup bu keyfiyet külliyen rızâ-yı âlînin mugāyiri olmağla imdi fîmâ-ba‘d esnâf-ı mezkûr peksimed tabh ve i‘mâl eylememeleri husûsunu iktizâ edenlere muhkem tenbîh ve te’kîde himmet ve eğer mütenebbih olmazlar ise tedîbât-ı lâyıkalarının icrâsında dakīka fevt olunmayacağını gûş u hûşlarına ilkāya mübâderet eyleyesiz deyü.<br><br>Fî 16 Za sene [1]224</p>          <br><a title="Önceki sayfa" style="text-decoration:none" href="./ayrmetin.php?idno=32368"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32370"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b504"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>