﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 162<br>Hüküm no: 126<br>Orijinal metin no: [26b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çorbacı Mehmed Ağa’nın İskenderpaşa Mahallesi’ndeki evini Bosnalı Mustafa Ağa’ya sattığı</b><br><br>Mübâya‘a hücceti 1.300 guruş.<br><br>Mahmiye-i İstanbul’da İskenderpaşa Mahallesi ahâlîsinden Çorbacı Mehmed Ağa b. Mehmed nâm kimesne meclis-i şer‘-i şerîf-i enverde Dergâh-ı âlî yeniçerilerinin otuzuncu bölük çorbacısı olan işbu bâ‘isü’l-kitâb Bosnevî Mustafa Ağa b. Murad nâm kimesnenin tarafından husûs-ı âti’l-beyânı tasdîka vekîl olan es-Seyyid Halil Çelebi b. Mustafa nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan Abdullah Çelebi menzili ve bir tarafdan Ahmed Çelebi menzili ve iki tarafdan tarîk-i âm ile mahdûd hâriciyyesinde fevkānî bir bâb oda ve bir sofa ve tahtânî bir bâb oda ve bir kenîf ve bir bi’r-i mâ ve bir ahır ve bir mikdâr havlu ve dâhiliyesinde fevkānî üç bâb oda ve bir sofa ve dehlîz ve bir matbah ve tahtânî bir matbah ve bir kenîf ve bir bi’r-i mâ ve bahçe ve bir mikdâr havluyu müştemil mülk menzilimi tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile müvekkil-i mezbûr Bosnevî Mustafa Ağa’ya bin üç yüz guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezbûr bin üç yüz guruşu müvekkil-i mezbûr Mustafa Ağa yedinden tamamen ahz u kabzeyledim fîmâ ba‘d menzil-i mahdûd-ı mezkûrda kat‘â benim alâka ve medhalim kalmayıp müvekkil-i mezbûr Mustafa Ağa’nın mülk-i müşterâsı ve hakk-ı sırfı olmuşdur. Keyfemâ-yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis ve’l-ışrîn min-şehri Rebî‘ülâhir sene 1143.<br><br>Şuhûdü’l-hâl: Ahmed Efendi b. Halil, Hüseyin Efendi b. Receb, Hasan Çelebi b. Ali, Mustafa Çelebi b. Hüseyin, Osman Ağa b. Ahmed, diğer Osman b. Mehmed, el-Hâc Ahmed b. Ramazan, Ahmed b. Mehmed, es-Seyyid Mehmed b. Yusuf, Halil b. İbrahim, Receb b. Ramazan, Mustafa b. Hüseyin, Mustafa b. Resul.</p>          <br><a title="Önceki sayfa" style="text-decoration:none" href="./ayrmetin.php?idno=5049"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5051"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o738"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>