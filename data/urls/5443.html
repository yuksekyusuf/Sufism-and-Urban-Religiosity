﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 463<br>Hüküm no: 519<br>Orijinal metin no: [110b-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Buğday döğücü esnafının Kapan-ı dakik’den buğday alırken kadimleri üzere kendi kileleri ile ölçüm yapmaları için hüküm talebi</b><br><br>Ma‘rûz.<br><br>Ashâb-ı arzuhâl olan buğday döğücü hırfetinin kethüdâları Mustafa ve yiğitbaşıları Ömer Odabaşı ve erbâbından cemm-i gafîr ve cem‘-i kesîr meclis-i şer‘de kadîmü’l-eyyâmdan berü her birimiz buğday iktizâ ettikde sahîhü’l-ayâr tammü’l-vezn kendi kilemiz ile kileleyüp bu vech üzere nizâm-ı hâlimiz var iken üç seneden berü Kapan-ı dakīk’den ücret-i gāliye ile bilâ-sened kile ihdâs olunmağla bi-gayr-ı hakkın her birimize rencîde ve te‘addî ve gad[r] olmuşdur deyü teşekkî eylediklerinde hakīkat-ı hâl husûs-ı mezkûra vukūf-ı tâmları olan bî-garaz Müslimînden tefahhus için kıbel-i şer‘den irsâl olunan Mustafa Efendi dâ‘îleri Kapan-ı dakīk’e varıp husûs-ı mezkûru navluncu tâifesinden mu‘temedün-aleyh mazbûtü’l-esâmî otuz beş nefer kimesnelerden tefahhus eylediğinde fi’l-hakīka ashâb-ı arzuhâl navluncu tâifesinden ve sâir kimesnelerden buğday iştirâ ettiklerinde kadîmden berü sahîhü’l-ayâr tammü’l-vezn kendi kileleriyle iştirâ edegelip Kapan-ı dakīk’den kendilere ücret-i gāliye ile bilâ-sened kile teklîfi muhdes ve buğdayın si‘rini ziyâde iktizâ etmekle ibâdullâh mutazarrır ve mezbûrûna rencîde ve gadr ve te‘addîdir deyü her biri alâ-tarîkı’ş-şehâde ihbâr [111a] ettiklerini mahallinde tahrîr ve ma‘an ba‘s olunan ümenâ-i şer‘le meclis-i şer‘a gelip ba‘de’l-inhâ ashâb-ı arzuhâl fîmâ-ba‘d kendilere ber-vech-i muharrer rencîde ve gadr ve te‘addî olunmamak bâbında hükm-i hümâyûn iltimâs eyledikleri huzûr-ı âlîlerine i‘lâm olundu. Fermân men-lehü hazretlerinindir.<br><br>Fî 17 Rebî‘ülâhir sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5442"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5444"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b463"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>