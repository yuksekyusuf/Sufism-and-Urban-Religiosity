﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 313<br>Hüküm no: 247<br>Orijinal metin no: [56a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şam’da vefat eden Nalband Ali’ye borcu olan Halil Efendi’nin varislere borcunu ödediği</b><br><br>Husûs-ı âti’l-beyanın mahâllinde ketb ü tahrîri için savb-ı şer‘-i şerîf-i enverden Mevlânâ Hasan Efendizâde el-Hâc Abdullah Efendi irsâl olunup ol dahi mahmiye-i İstanbul’da Âşıkpaşa mahâllesinde sâkin sâbıkā cizye muhâsebecisi olan umdetü erbâbi’t-tahrîr ve’l-kalem el-Hâc Halil Efendi b. el-Hâc Ali Ağa’nın menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde mahmiye-i mezbûrede Mollagürânî mahâllesi ahâlîsinden olup bundan esbak tarîk-i hacc-ı şerîfde medîne-i Şam’da vefât eden Nalband el-Hâc Ali b. Mustafa’nın verâseti zevce-i menkûha-i metrûkesi Âişe Hatun bt. Abdullah’a ve sulbî sagīr oğulları Mehmed ve Mustafa’ya münhasıra olduğu şer‘an zâhir ve mukarrer oldukdan sonra sagīrân-ı mezbûrânın vâlideleri ve tesviye-i emrlerine bâ-hüccet-i şer‘iyye vasiyy-i muhtârları mezbûre Âişe Hatun bt. Mustafa b. Abdullah ve mezbûre Rukıye Hatun bt. Abdullah b. Abdullah taraflarından husûs-ı âti’l-beyanda ikrâra vekîl olduğu zâtlarını ma‘rifet-i şer‘le ârifân mahmiye-i mezbûrede Kasab Timur Hatun [Timurhan] mahâllesinde sâkin Nalband el-Hâc Mehmed Ağa b. el-Hâc Ali ve mârrü’z-zikr Mollagürânî mahâllesinde sâkin Nalband el-Hâc Ahmed Ağa b. el-Hâc Mehmed şehâdetleriyle mahzar-ı hasm-ı câhidde sâbit ve sübût-ı vekâletine hükm-i şer‘î lâhık ve mahkûmün-bih olan İbrahim Çelebi b. Halil meclis-i ma‘kūd-ı mezkûrda hâfizü’l-kitâb mûmâ-ileyh el-Hâc Halil Efendi tarafından tasdîka vekîl-i müsecceli Medhî? Mehmed Efendi b. İbrahim mahzarında bi’l-vekâle ikrâr ve takrîr-i kelâm edip müvekkilelerim mezbûretân Âişe Hatun ve Rukıye Hatun mûrisleri müteveffâ-yı mezbûr el-Hâc Ali’nin müvekkil-i mûmâ-ileyh el-Hâc Halil Efendi zimmetinde nalband emti‘ası semeninden bâ-temessük hakkı olan sekiz yüz guruşu müteveffâ-yı mezbûrun hayâtında müvekkil-i mûmâ-ileyh tamâmen ahz u kabz ettiklerinden sonra müteveffâ-yı mezbûr el-Hâc Ali’nin mahmiye-i mezbûrede Rüstem Paşa kurbünde vâki‘ dükkânında mevcûd eşyâ-i memlûkesinden hâdimi işbu hâzır bi’l-meclis Hasan yedinden müvekkil-i mûmâ-ileyh el-Hâc Halil Efendi iştirâ ve kabz eylediği ber-mûceb-i defter-i müfredât nalband emti‘ası ve sâir eşyâ-i ma‘lûme semenleri olan bin üç yüz on dört guruşu müvekkilelerim mezbûretân Âişe Hatun ve Rukıye Hatun’a tamâmen teslîm ettikde müvekkilelerim dahi tereke-i müteveffâ-yı mezbûrdan olmak üzere yedinden asâlet ve vesâyetleri hasebiyle bi’t-tamâm ve’l-kemâl ahz u kabz edip min-ba‘d meblağ-ı mecmû‘-ı mezbûr iki bin yüz on dört guruşdan müvekkil-i mûmâ-ileyh yedinde ve zimmetinde bir akçe ve bir habbe bâkī kalmayıp meblağ-ı mecmû‘-ı mezkûre ve sâire müte‘allıka âmme-i da‘vâdan müvekkil-i mûmâ-ileyh el-Hâc Halil Efendi’nin zimmetini müvekkilelerim mezbûretân Âişe Hatun ve Rukıye Hatun ibrâ-i âmm-ı râfi‘ü’l-hısâm ile bi’l-asâle ibrâ ve ıskāt eylediler dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ve ma‘an mürsel Osman b. Mustafa ve İbrahim b. Halil ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî 7 min-Receb sene 1143.<br><br>Şuhûdü’l-hâl: el-Hâc Hasan Ağa b. Mehmed, Yazıcı Hasan Efendi b. Mustafa, Yazıcı Hüseyin Efendi, Mehmed Çelebi Baklavacızâde, Abdülbaki Çelebi b. Abdurrahman Nalband, Köse el-Hâc Mustafa b. Abdullah, Kethüdâ Abdurrahman Çelebi b. el-Hâc Hasan, Mühürdâr Mehmed Ağa b. ( )</p>          <br><a title="Önceki sayfa" style="text-decoration:none" href="./ayrmetin.php?idno=38051"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38053"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>