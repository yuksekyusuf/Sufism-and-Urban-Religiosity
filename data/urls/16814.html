﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 251<br>Hüküm no: 200<br>Orijinal metin no: [50b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Abdullah’ın vefât eden Mustafa Çelebi’deki alacağını vârislerinden tahsil etmesi</b><br><br>Mahmiye-i İstanbul’da Koska’da sâkin el-Hâc el-Hâc Abdullah b. Hüseyin nâm kimesne meclis-i şer‘-i şerîf-i enverde medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Musa Çavuş Mahallesiʼnde sâkin iken bundan akdem vefât eden Mustafa Çelebi b. Osman’ın terekesine bi’l-verâse vâzıʻâtü’l-yed olan râfiʻâtü’l-kitâb zevce-i menkûha-i metrûke Sâliha Hatun bt. İbrahim ile vâlidesi Havvâ Hatun bt. Ahmed’in tarafından husûs-ı âti’l-beyânda tasdîka vekîl-i sâbitü’l-vekâlesi olan İbrahim Çelebi b. Ahmed ve li-ümmin kız karındaşı Hafize Hatun’un zevci ve tarafından husûs-ı âti’l-beyânda tasdîka vekîl-i sâbitü’l-vekâlesi olan Hamza Efendi b. Hüseyin ve yine li-ümmin kız karındaşı Fâtıma Hatun’un zevci ve tarafından husûs-ı âti’l-beyânda tasdîka vekîl-i sâbitü’l-vekâlesi olan Abdülgafur Efendi b. Ali mahzarlarında ikrâr-ı tâm ve takrîr-i kelâm edip müteveffâ-i mezbûr Mustafa Çelebi b. Osman zimmetinde cihet-i karz-ı şer‘îden kırk beş guruş hakkım olup meblağ-ı mezbûrdan otuz guruşunu mezbûre Sâliha Hatun ile müvekkilât-ı mezbûrât Havvâ ve Hafize ve Fâtıma nâm hatunlar bana def‘ ve teslîm, ben dahi ber-vech-i muharrer meblağ-ı mezbûr otuz guruşu yedlerinden bi’t-tamam ahz u kabz edip bâkī on beş guruş mütâlebesinden mezbûre Sâliha Hatun ile müvekkilât-ı mezbûrâtın zimmetlerini ibrâ-i âmm-ı kātıʻu’n-nizâ‘la ibrâ ve ıskāt eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Zilhicceti’ş-şerîfe li-sene semân ve hamsîn ve mi’e ve elf.<br><br>Şuhûdü’l-hâl: İbrahim Ağa b. el-Hâc Abdurrahman, Ahmed Efendi b. Mustafa Efendi, es-Seyyid Mehmed [b.] es-Seyyid Mustafa, es-Seyyid Ahmed b. es-Seyyid Mehmed, Halil Çelebi b. İbrahim, Halil Efendi el-Mukayyid.</p>          <br><a title="Önceki sayfa" style="text-decoration:none" href="./ayrmetin.php?idno=16813"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16815"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o445"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>