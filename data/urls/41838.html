﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 335<br>Hüküm no: 308<br>Orijinal metin no: [78b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Dimo’nun vefat eden Harsomo’nun mirascılarına olan borcunu ödemesi</b><br><br>Havâss-ı aliyye kazâsı muzâfâtından Avas karyesinde sâkin Yani v. Dimo nâm zimmî mahmiye-i İstanbul’da meclis-i şer‘-i hatîrde karye-i mezbûre ahâlîsinden iken bundan akdem hâlik olan Harsomola v. Kalot nâm zimmînin verâseti zevce-i metrûkesi Bozo bt. Andon nâm Nasrâniyye ile sulbiye sagīre kızı Ağni’ye münhasıra olduğu şer‘an zâhir oldukdan sonra sagīre-i mezbûre Ağni’nin tesv[iye]-i umûruna kıbel-i şer‘den mansûbe vasîsi olan vâlidesi işbu râfi‘ü’s-sifr mezbûre Bozo Nasrâniye muvâcehesinde ikrâr ve takrîr-i kelâm edip sagīre-i mezbûre Ağni’ye zimmetinde üç yüz guruş deynim olup meblağ-ı mezbûru sagīre-i mezbûreye hâlâ edâya iktidârım olmamağla zikr olunan Avas karyesinde vâki‘ bir tarafdan Yazmend Yani menzili ve bir tarafdan Aleksandri <<menzili ve bir tarafdan>> tarlası ve iki tarafdan tarîk-i âm ile mahdûd fevkānî üç bâb ve tahtânî bir bâb oda ve bir ahır ve bir su kuyusu ve bir mikdâr bahçeyi müştemil mülk menzilimi bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i kat‘î ile mezbûr Nasrâniyeye üç yüz guruşa bey‘ ve temlîk, ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr üç yüz guruşu sagīre-i mezbûreye zimmetimde deynim olan meblağ-ı mezbûr üç yüz guruşa takās, ol dahi mukāssa ve kabûl eylediğinden sonra menzil-i mezbûrda benim kat‘â alâka ve medhalim kalmadı, mezbûre Bozo’nun mülk-i müşterâsıdır keyfe mâ teşâ ve tahtâr mutasarrıfe olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdi ve’l-ışrîn min-şehri Rebî‘i’l-âhir sene sitte aşere ve mi’e ve elf.<br><br>Şuhûdü’l-hâl: el-Hâc Mehmed Efendi kâtib, Ömer Efendi kâtib, Mustafa Efendi kâtib, Emin Mehmed Efendi kâtib, el-Hâc Yusuf b. Osman,<br><br>Aleksander v. Yani, Kostantin v. Yani, Kosti v. Aleksandri, Manol v. Yani, Yanako v. Yorgi, Yani v. Todori.</p>          <br><a title="Önceki sayfa" style="text-decoration:none" href="./ayrmetin.php?idno=41837"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41839"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b335"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>