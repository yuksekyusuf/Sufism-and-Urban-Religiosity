﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 402<br>Hüküm no: 403<br>Orijinal metin no: [95b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Ağa’nın Patrik Mardıros’da olan alacağının kendisinden veya kefili Sokyas’tan tahsil edilmesi</b><br><br>Bi-ismihî sübhânehu<br><br>Kad ebtedi‘u min-haze’l-varak ilâ-tescîli’l-vekāyi‘i fî-zemeni a‘lemi’l-ulemâi’l-mütebahhirîn efdalü’l-fuzalâi’l-müteverri‘în hazret-i Yahya Efendi b. el-müvellâ el-merhûm Salih Efendi el-kādı bi-askeri Rumeli yevme izin sâlisen bi-mübâşereti’l-fakīr Sunullah b. Ali el-memûru bi-istimâ‘i’l-umûri’ş-şer‘iyyeti’l-askeriye<br><br>-Gufira lehümâ-<br><br>Medîne-i Gelibolu ahâlîsinden bâ‘isü’l-kitâb Abdullah Ağa b. Mustafa nâm kimesne mahmiye-i İstanbul’da meclis-i şer‘-i hatîrde mahmiye-i mezbûrda patrik olan Mardıros v. Dinar ve Sokyas v. Minas zimmîler ve aralarında üzerlerine da‘vâ ve takrîr-i kelâm edip benim işbu patrik-i mesfûr zimmetinde cihet-i karzdan bin guruş ve yedimden iştirâen kabz eylediği evsâfları beynimizde ma‘lûm iki re’s at semenlerinden üç yüz guruş ki cem‘an bin üç yüz guruş hakkım olup ve meblağ-ı merkūm bin üç yüz guruşa mezbûr Sokyas emr u kabûlü hâviye kefâlet-i sahîha-i şer‘iyye ile kefil olmağla hâlâ meblağ-ı merkūmu asâlet ve kefâletlerine binâen merkūmân Mardıros ve Sokyas’dan taleb ederim suâl olunsun dedikde, gıbbe’s-suâl mezbûr Mardıros cevâbında müdde‘î-i mezbûra cihet-i karzdan dokuz yüz guruş ve sâlifü’z-zikr atlar semenlerinden üç yüz guruş ki cem‘an bin iki yüz deyni olduğunu ve mesfûr Sokyas dahi ber-vech-i muharrer meblağ-ı merkūm bin iki yüz guruşa kefil olduğunu her biri ikrâr ziyâde eylediği yüz guruşu inkâr etmeleriyle müdde‘î-i mezbûr Abdullah Ağa’dan ziyâde müdde‘âsına beyyine taleb olundukda ityân-ı beyyine için istimhâl etmeğin mehl-i şer‘î ile ba‘de’l-imhâl ikrârları mertebesi olan meblağ-ı merkūm bin iki yüz guruşu asâlet ve kefâletlerine binâen mezbûr Abdullah Ağa’ya edâ ve teslîme mesfûrân Mardıros ve Sokyas’a ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Cumâdelâhir li-sene sitte aşere ve mi’e ve elf.<br><br>Şuhûdü’l-hâl: Mehmed Emin Efendi b. Ahmed, İsmail Efendi Sandalcızâde, el-Hâc Yusuf b. Osman, Şehri Ali Çavuş el-mübâşir.</p>          <br><a title="Önceki sayfa" style="text-decoration:none" href="./ayrmetin.php?idno=41932"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41934"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>