﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 951<br>Hüküm no: 784<br>Orijinal metin no: [178a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın evini Havva Hatun’a sattığı</b><br><br>Husûs-ı âti’l-beyânın mahallinde ketb ü tahrîri içün savb-ı şer‘-i enverden Mevlânâ Yusuf Efendi b. Veliyüddin irsâl olunup <<ol dahi mahmiye-i İstanbul’da Tülbentçi Hüsameddin mahallesinde sâkin>> İstanbul’da Kumkapı kurbünde Cerrâhbaşı İshak Bey mahallesinde zikri âtî menzile varıp zeyl-i kitâbda isimleri mastûr Müslimîn huzûrlarında akd-i meclis-i şer‘-i şerîf ettikde mahalle-i mezbûrede sâkin Mehmed Ağa b. Hasan Efendi meclis-i ma‘kūd-ı mezbûrda zâtı mahalle-i mezbûre ahâlîsinden Hüseyin Efendi b. Mehmed ve Ahmed Bey b. Süleyman ta‘rîfleri ile mu‘arrefe olan hâfızatü’l-kitâb Havva Hatun bt. Abdullah mahzarında ikrâr ve takrîr-i kelâm edip arsasının senede Sinan Bey Vakfı’na yüz elli akçe mukāta‘ası olup binâsı akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafı Hasan Paşa menzili ve iki tarafı vakf-ı mezbûr odalarına [müntehî] olup ve bir taraf tarîk-i âm ile mahdûd ve müntehî tahtânî iki bâb oda ve bir sofa ve bir su kuyusu ve havlu ve kenîfi müştemil işbu mülk menzilimi bi-cümleti’t-tevâbi‘ ve’l-levâhık ve kâffeti’l-menâfi‘ <<ve’l-levâhık>> ve’l-merâfık mezbûre Havva Hatun’a yüz on guruşa bey‘ u temlîk ve teslîm ol dahi iştirâ ve temellük ve kabûl eyledikden sonra semeni olan meblağ-ı mezbûr yüz on guruşu mezbûre Havva Hatun yedinden tamâmen alıp kabz eyledim ba‘de’l-yevm menzil-i mahdûd-ı mezbûr merkūme Havva Hatun’un mülk-i müşterâsıdır keyfe mâ teşâ ve tehtâr mutasarrıfe olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an ba‘s olunan İbrahim Çelebi b. Mehmed ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 16 min-Recebi’l-ferd sene 1110<br><br>Şuhûdü’l-hâl: Fahrü’l-eimme el-Hâc Halil Efendi b. Abdurrahman, Hüseyin Efendi b. Abdullah, Mehmed Ağa b. İbrahim, el-Hâc Ramazan Ağa b. ( ), Hüseyin Efendi b. Mehmed ve Ahmed Bey b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=37727"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37729"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0951"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1066"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>