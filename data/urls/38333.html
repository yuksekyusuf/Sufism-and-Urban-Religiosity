﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 121<br>Hüküm no: 97<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eski eşi Mehmed Bey’den boşandıktan sonra iddet müddeti dolmadan Ali Ağa ile evlenen Saide Hanım’ın nikâh akdinin geçersiz olması</b><br><br>Kâtib-i mezbûr yediyle es-Seyyid İlyas Bey’e teslîm.<br><br>Ma‘rûz,<br><br>İstanbul’da Avratpazarı kurbünde Canbâziye mahâllesinde sâkine zâtı mu‘arrefe Saide Hanım bt. el-Hâc İbrahim cânib-i mahfil-i şer‘iyyâtda Maltepe Hastahânesi cerrâhlarından Ali Ağa b. Kasım muvâcehesinde Hâcegân-ı Dîvân-ı hümâyûn’dan eyâlet-i Yemen vâlisi esbak müteveffâ Sabri Paşazâde rif‘atlü Mehmed Beyefendi hâzır olduğu hâlde ben hâzır-ı mûmâ-ileyh es-Seyyid Mehmed Beyefendi’nin on bin guruş mehr-i müeccel tesmiyesiyle zevce-i menkûha-i medhûlün-bihâsı olup lâkin beynimizde hüsn-i [mu‘âşeret] olmamağla zimmetinde mütekarrir ve ma‘kūdün-aleyh mehr-i müeccel-i mezkûru ile nafaka-i iddet-i mu‘ayyene-i ma‘lûmem üzerlerine ve meûnet-i süknâm dahi kendi üzerime olmak üzere işbu sene-i mübâreke Cemâziyelâhiresi’nin yirmi yedinci günü bir kıt‘a i‘lâm-ı şer‘î nâtık olduğu üzere hâzır-ı mûmâ-ileyh Mehmed Beyefendi ile muhâla‘a-i sahîha-i şer‘iyye ile hul‘ olduğumda ol dahi hul‘-ı mezkûru kabûl eyledikden sonra ben hâmil olmayıp hâil olduğum hâlde iddetim münkaziye olmadın nefsimi âhara tezvîc sahîh olur zannıyla mezbûr Ali Ağa’ya târîh-i hul‘dan on iki gün mürûrunda ya‘ni iddetim içinde bin iki yüz elli bir guruş mehr-i müeccel tesmiyesiyle tezvîc, ol dahi bilmeden beni tezevvüc ve vaty edip lâkin akd-i mezbûr kable inkizâi’l-iddet olduğundan şer‘an bâtıl olmağla kıbel-i şer‘den beynimiz tefrîk olunmak murâdımdır deyü hâzır-ı mûmâ-ileyh Mehmed Bey Efendi’nin tasdîkiyle da‘vâ etdikde mezbûr Ali Ağa dahi istintâk olundukda cevâbında kazıyye minvâl-i meşrûh üzere olduğunu bi-tamâmihâ tâyi‘an ve kat‘iyyen ikrâr u i‘tirâf etmeğin mûcebince mezkûr şer‘an bâtıl olduğuna mebnî kıbel-i şer‘den müdde‘iye-i mezbûre Saide Hanım ile mezbûr Ali Ağa’nın beynleri tefrîk olunduğu tescîl ve bi’l-iltimâs huzûr-ı [âlîlerine i‘lâm olundu].<br><br>Fî 21 Z sene [12]73.<br><br>el-Hâc İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=38332"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38334"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o177"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>