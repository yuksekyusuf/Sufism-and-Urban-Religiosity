﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 97<br>Hüküm no: 108<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Öldürüldüğü iddia olunan Veli’nin ölümü ve terekesi hakkında araştırma yapılması</b><br><br>Ma‘rûz;<br><br>Derûn-ı arzuhâlde mezkûr duhan bâzârgânlarından Gümülcine sâkinlerinden İznikmid’de te’ehhül edip vefât eden es-Seyyid Veli’nin evlâdlarından arzuhâl sahipleri es-Seyyid Halil ve es-Seyyid Mehmed nâm karındaşlar müteveffâ-yı mezbûrun vefâtından sonra Üsküdar’da Mirahur mahallesine gelip Ali Çavuş kulları mübâşeretiyle bâ-fermân-ı âlî meclis-i şer‘a ihzâr olunan zevce-i menkûha-i metrûkesi olup zâtı ta‘rîf-i şer‘î ile mu‘arrefe olan Fâtıma ile ba‘de’t-terâfu‘ babamız müteveffâ-yı mezbûru zevce-i mezbûre Fâtıma katlettirip hîn-i fevtinde nukūd ve eşyâ-i ma‘lûmesini ketm ve ihfâ eylemişdir deyü da‘vâ ettiklerinde mezbûre Fâtıma cevâbında yedi ay mukaddem zevcim müteveffâ-yı mezbûr es-Seyyid Veli İznikmid kādısı ve İznikmid vâlîsi ma‘rifetleriyle sâkine olduğum menzil tahtında mahzen içinde derûn-ı kenîfden cenâzesini ihrâc olundukda müteveffâ-yı mezbûrun mâlı olmak üzere yedimde mahfûz beş yüz elli guruşluk boyun altunu ile yüz elli guruş zimem temessükünü vâlidem olup hâlâ İznikmid cânibine giden Âmine yediyle vâlî-i mûmâ-ileyh tarafına irsâl ol vechile istihlâk eylediğini ve kātili ismi ma‘lûmum olmayan bir saka ile mahzen-i merkūmda şurb-i hamr ederler idi gece hâlinde gāib-i mezbûr saka katletmişdir deyü tescil-i şer‘î olup meblağ-ı mezbûr müteveffâ-yı mezbûrun mâlı olduğunu ikrâr eder hakīkat-i hâl minvâl-i muharrer üzere olduğu şer‘an beyâna muhtâc olmağla mübâşir iltimâsıyla keyfiyet-i tescîl huzûr-ı âlîlerine i‘lâm olundu.<br><br>Fî 2 Recebi’l-ferd sene 1154</p>          <br><a title="Önceki sayfa" style="text-decoration:none" href="./ayrmetin.php?idno=52709"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52711"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o291"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>