﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 138<br>Hüküm no: 152<br>Orijinal metin no: [37a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Belkıs Hâtun’dan intikal eden evin mülkiyyeti üzerindeki ihtilafın halli</b><br><br>Mahmiye-i Galata dâhilinde merhûm Sultan Bayezid Han aleyhi’r-rahmetü ve’l-gufrân mahallesinde bundan [akdem] vefât eden merhûme Belkıs Hâtun’un zevci ve vârisi olan zümre-i râcilînden Mehmed Beşe b. Abdullah nâm râcil mahfil-i kazâda merhûme-i mezbûrenin babası olup menzil-i âti’l-beyân yedinde olduğu nehc-i şer‘î üzre sâbit olan hâssa kalafatçıları zümresinden Mehmed Bey b. Abdullah mahzarında takrîr-i da‘vâ edip mezbûr kalafatî Mehmed Bey kızı merhûme-i mesfûre Belkıs’a hâl-i sıhhatinde mahalle-i mezbûrede vâki‘ olup iki beyt-i ulvîyi ve bir sofayı ve bir bi’r-i mâyı ve matbahı müştemil olup hudûdunun bir cânibi Manola nâm Nasrâniye mülküne ve bir cânibi Manol nâm zimmî mülküne ve bir cânibi kendi mülküne ve bir cânibi tarîk-i âmma müntehî olup hibe-i sahîh-i şer‘î ile hibe ve teslîm edip mezbûre Belkıs dahi meclis-i hibede kabz ve tesellüm eylediği menzilin merhûme-i mezbûreden irs-i şer‘le bana intikāl etmişken bilâ-vech-i şer‘î cümlesine vaz‘-ı yed edip tasarruf eder mezbûr kalafatî Mehmed Bey’e suâl olunması matlûbumdur dedikde gıbbe’s-suâl menzil-i mezbûr benim mülk-i müşterâmdır ol ecilden tasarruf ederim deyip hibe-i mezbûreyi bi’l-külliye inkâr eyledikde mezbûr râcil Mehmed Bey’den menzil-i mezbûr merhûme-i mezbûrenin mülk-i mevhûbu olup muhallefâtından olduğuna beyyine taleb olundukda ityân-ı beyyineden âciz olmağın mezbûr kalafatî Mehmed Bey’e menzil-i mezbûru kızı merhûme-i merkūmeye hibe etmeyip ve menzil-i mezbûr merhûme-i mesfûrenin muhallefâtında olmadığına yemîn teklîf olundukda mezbûr kalafatî Mehmed Bey dahi vech-i meşrûh üzre yemîn-i billâhi’l-aliyyi’l-azîm eyledikde mâ vaka‘a gıbbe’t-taleb ketb olundu. Cerâ zâlike fî evâhiri Muharrem sene sitte aşere ve elf.<br><br><br>Şuhûdü’l-hâl: Mehmed Halîfe b. Ali el-İmâm, Abdi Kapudân b. Sefer, Davud Bey b. Cafer, Rüstem Bey b. Abdullah, Mehmed b. Bahşî, Mustafa b. Hüseyin, Ferruh b. Abdullah, Mehmed Bey b. Abdullah ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19716"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19718"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o245"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>