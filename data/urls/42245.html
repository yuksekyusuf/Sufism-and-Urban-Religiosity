﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 154<br>Hüküm no: 139<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatip Mehmed Efendi ve oğlu Ali’nin Başçavuş Hüseyin Ağa aleyhindeki davalarında anlaşma sağlanması</b><br><br>Bâ-hatem-i hazret-i efendi<br><br>Ma‘rûz,<br><br>Rumeli’de Hacıoğlupazarı kasabası ahâlîsinden sâhib-i arzuhâl Hatib es-Seyyid el-Hâc Mehmed Efendi ve oğlu el-Hâc Ali hâzır iken meclis-i şer‘-i münîrde Dergâh-ı âlî yeniçerileri ocağında hâlâ başçavuş olan derûn-ı arzuhâlde mezkûrü’l-ism Hüseyin Ağa muvâcehesinde mezbûr Hüseyin Ağa bâ-fermân-ı âlî Karadeniz sevâhilinde olan iskelelerden Âsitâne-i sa‘âdete zehâir sevk ve tesyîrine memûr olmağla bin yüz yetmiş bir senesi Muharremi’nde kasaba-i mezbûreye gelip ba‘zı ashâb-ı ağrâz iğrâsıyla zehâirin sevk ve tesyîr-i ibtâline bâ‘is olmuşsun deyü beni Varna kal‘asına kal‘a-bend ve oğlum hâzır-ı mezbûr işbu es-Seyyid el-Hâc Ali’yi dahi ahz ve haps ve zikr olunan Muharrem’in on ikinci günü kasaba-i mezbûrede Pesimoğlu es-Seyyid el-Hâc Mehmed’in menzilinde halâsımız için oğlum mezbûr es-Seyyid el-Hâc Ali yediyle malımdan altı bin guruşum bi-gayr-ı hakkın ahz u kabz etmekle taleb ederim deyü eylediği da‘vâsından üç bin beş yüz guruş bedel-i makbûza mezbûr Hüseyin Ağa ile an-ikrâr sulh olup mâ‘adâ müdde‘âsına ve târîh-i i‘lâma gelince bi’l-cümle sâire müte‘allika âmme-i de‘âvîden oğlu mezbûr es-Seyyid el-Hâc Ali ile ma‘an mezbûr Hüseyin Ağa’nın zimmetini ibrâ-i âm ile ibrâ ve iskāt eylediklerinde mezbûr Hüseyin Ağa dahi bedel-i sulh-ı mezkûr üç bin beş yüz guruşa ve kezâlik sâire [25b] müte‘allika âmme-i de‘âvîden mezbûrân Hatib es-Seyyid el-Hâc Mehmed Efendi ve oğlu es-Seyyid el-Hâc Ali’den her birinin zimmetini ibrâ-i âm ile ibrâ ve iskāt edip ve her biri âharın ibrâsını kabûlle kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 13 Şa‘ban sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42244"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42246"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>