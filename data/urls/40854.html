﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 547<br>Hüküm no: 575<br>Orijinal metin no: [84a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kömürcü Asvador v. Erzişa’nın Eğin kazasındaki mülk bağını aldığı yüz guruş borç karşılığında Yosef v. Serkis’e üç yıllığına rehin verdiği</b><br><br>Vilâyet-i Anadolu’da Eğin kazâsına tâbi‘ Şirzi nâm karye sükkânından olup kömürcü tâifesinden Asvador v. Erzişa nâm Ermeni meclis-i şer‘-i hatîr-i lâzimü’t-tevkīrde yine tâife-i mezbûreden işbu râfi‘ü’s-sifr Yosef v. Serkis nâm Ermeni muvâcehesinde bi-tav‘ihî ikrâr ve i‘tirâf edip silk-i mülkümde münselik olup karye-i mezbûrede vâki‘ bir tarafı Ramazan b. Hüseyin Bey bağına ve bir tarafı Babek v. Şehri bağına ve bir tarafı vadi ve bir tarafı tarîk-ı âmma müntehî mülk bağımı bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık târih-i kitâbdan üç sene tamâmına değin bey‘ bi’l-vefâ tarîkı ile mezbûr Yosef’e yüz riyâlî guruşa bey‘ ol dahi iştirâ ve kabûl eyledikden sonra semeni olan meblağ-ı mezbûr yüz riyâlî guruşu tamâmen mezbûr Yosef yedinden ahz u kabz edip zikrolunan bağı mahallinde kabz ve tasarrufa mezbûr Yosef’i taslît eyledim dedikde gıbbe’t-tasdîkı’ş-şer‘î mâ-vaka‘a bi’t-taleb kayd şüd.<br><br>Fi’l-yevmi’r-râbi‘ ve’l-ışrîn min-Zilhicceti’ş-şerîfe li-sene 1067.<br><br>Şühûdü’l-hâl: İbrahim b. Abdullah, Mustafa Beşe b. Abdullah, Kasab Mehmed, Mehmed Çelebi, İsa Bey b. Ahmed, Osman Beşe çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=40853"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40855"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b547"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o829"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>