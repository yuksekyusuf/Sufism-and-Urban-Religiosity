﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 407<br>Hüküm no: 428<br>Orijinal metin no: [54a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed ve Ali isimli çoçukların ihtiyaçları için vasîleri Mehmed b. Abdülkadir’e halaları Emine tarafında açılan dava sonucu nafaka paralarının artırıldığı</b><br><br>Kisve için ikişer akçe ta‘yîn.<br><br>Mahmiye-i İstanbul’da el-Hâc Hamza mahallesi sükkânından Mehmed ve Ali ibney Mustafa nâm sagīrlerin ammiyeleri Emine bt. Receb nâm hatun meclis-i şer‘de sagīrân-ı merkūmânın tesviye-i umûrlarına kıbel-i şer‘den mansûb vâsîleri olan işbu râfi‘u’l-kitâb el-Hâc Mehmed b. Abdülkadir mahzarında üzerine da‘vâ ve takrîr-i kelâm edip vasîyy-i mezbûr sagīrân-ı mezbûrânın ancak nafakaları için onar akçe takdîr etdirmekle sagīrân-ı mezbûrânın tesviyelerine ve sâir havâic-i lâzımelerine zikrolunan onar akçe kifâyet etmemeğin sagīrân-ı mezbûrânın kisveleri için her birine ikişer akçe dahi <<takdîr olunan>>zamm <<olunup>> olunmak murâdımdır dedikde fi’l-hakīka sagīrân-ı mezbûrânın nafakaları için takdîr olunan onar akçe nafakalarına kifâyet edip kisveleri için dahi bir mikdâr akçe dahi zam olunması lâzım olduğu zeyl-i kitâbda esâmîleri mastûr Müslimîn ihbârları ile mütehakkık ve zâhir ve mütekarrir olmağla hâkim-i muvakkı‘i sadr-ı kitâb tûbâ-lehû ve hüsnü-meâb hazretleri dahi kisveleri için her birinin nafakaları olan onar akçeye ikişer akçe dahi zam olunup mâ hüve’l-vâki‘ bi’t-taleb ketb olundu.<br><br>Fi’l-yevmi’l-işrîn min-şehri Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: Ahmed Efendi b. ( ) el-imâm, Mahmud Efendi b. Mehmed Ağa, Mustafa b. Bayram, Hasan b. Ramazan, Ali Çelebi b. Mehmed, Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=25314"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25316"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b407"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1013"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>