﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 187<br>Hüküm no: 160<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Peştamâlcı Ömer Usta b. Ebûbekir’in, nizama uymasına ve esnafına itâate tenbih</b><br><br>Esnâfına itâ‘ate tenbîh<br><br>Ma‘rûz[-ı dâ‘î-i devlet-i aliyyeleridir ki]<br><br>Âsitâne-i aliyyede vâki‘ peştamâl nesc ve i‘mâl eden esnâfın kethüdâları es-Seyyid Ömer Ağa b. es-Seyyid Osman ve Yiğitbaşı Ali Usta ve esnâfından el-Hâc Ali Ağa ve el-Hâc Yusuf Ağa ve es-Seyyid Ahmed Efendi ve Halil Usta ve sâir mazbûtü’l-esâmî kimesneler meclis-i şer‘-i münîrde esnâf-ı merkūmeden Ömer Usta b. Ebûbekir muvâcehesinde merkūm Ömer Usta esnâfımızdan olup Âsitâne-i aliyyede Kırkçeşme kurbünde Peştemâlciler Hanı derûnunda kâin bir bâb odada vâki‘ destgâhında nesc ve i‘mâl eylediği peştemâllerini beynimizde cârî fiyatımızdan ziyâdeye âhara bey‘e ihtiyâr eylediğinde bu makūle hareketi ihtilâl-i nizâmı mûcib olacağını bi’d-defa‘ât kendüye ifâde ve tenbîh eylediğimizde ve kat‘â mütenebbih olmayup fâriğ olmadığından mâ‘adâ her birimize ta‘ziri mûcib şütûm-ı galîza ile şetm edüp ol vechile beyne’l-esnâf dahi şikāk ve ihtilâli mûceb hâlât vukū‘una bâ‘is olduğundan nâşî kā‘ide-i esnâf üzere li-ecli’t-tedîb odasını sed eylediğimizde yine cümlemize itâle-i lisandan fâriğ olmayup ol vechile kendiden emniyetimiz meslûb olmağla esnâfımızdan ihrâc olunmasını iltimâs etmişdik el-hâletü hâzihî beynimiz tevfîk ve ıslâh olunup ber-vech-i muharrer mezbûrun esnâfından ihrâcı iltimâsımızdan fâriğler ve odasını feth ve küşâda müte‘ahhidler olduğumuzda mezbûr Ömer Usta dahi fîmâ ba‘d hilâf-ı şürût-ı nizâm hareket etmeyüp ve esnâfımızdan kimesneye itâle-i lisân etmemek üzere ta‘ahhüd ve eğer hilâf-ı ta‘ahhüd hareket eder ise tedîb olunmasına râzı oldu deyü takrîrlerini merkūm Ömer Usta tasdîk ve ber-vech-i meşrûh ta‘ahhüd eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 8 Ra sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32585"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32587"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>