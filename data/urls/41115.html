﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 748<br>Hüküm no: 836<br>Orijinal metin no: [131b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beşir Çelebi’nin babası merhum Mehmed Ağa’nın sattığı iki karasığır öküzü bedelinden Yorgi v. Baratil’den bin dört yüz akçe alacağı olduğu</b><br><br>Medîne-i Edirne’de Malkoç mahallesinde sâkin iken bundan akdem vefât eden Mehmed Ağa’nın sulbî oğlu olup hasran vârisi olan işbu bâ‘isü’l-kitâb Beşir Çelebi nâm şâbb-ı emred meclis-i şer‘de medîne-i merkūmeye tâbi‘ Üsküdar nâm karye ahâlîsinden Yorgi v. Baratil nâm zimmî mahzarında üzerine da‘vâ ve takrîr-i kelâm edip babam müteveffâ-yı merkūm zimmî-i merkūma târih-i kitâbdan bir buçuk sene mukaddem iki re’s güdük karasığır öküzünü safka-i vâhide ile bin dört yüz akçeye bey‘-i bâtt-ı sahîh-i şer‘î ile bey‘ ve teslîm ol dahi iştirâ ve kabûl edip semen-i merkūmu kable’l-istîfâ fevt olmağla zimmetinde kalmışidi hâlâ verâsetim hasebiyle taleb ederim dedikde gıbbe’s-suâl ve’l-inkâr ve isre’l-istişhâd udûl-i ahrâr-ı ricâlden Memi b. Ömer ve Hasan b. Eyüb nâm kimesneler li-ecli’ş-şehâde meclis-i şer‘a hâzırân olup fi’l-hakīka müteveffâ-yı merkūm bizim huzûrumuzda târih-i kitâbdan bir buçuk sene mukaddem iki re’s güdük karasığır öküzünü safka-i vâhide ile bin dört yüz akçeye bey‘-i bâtt-ı sahîh-i şer‘î [ile] bey‘ ve teslîm merkūm Yorgi zimmî iştirâ ve kabûl ve kabz eyledi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde gıbbe’t-ta‘dîl ve’t-tezkiye şehâdetleri makbûle olmağın mûcebince hüküm birle mâ-vaka‘a [bi’t-taleb ketb olundu.]<br><br>Şühûdü’l-hâl: Ahmed b. Mehmed, Hasan Çelebi b. Pîrî, Bayram Beşe, Arslan.</p>          <br><a title="Önceki sayfa" style="text-decoration:none" href="./ayrmetin.php?idno=41114"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41116"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b748"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o781"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>