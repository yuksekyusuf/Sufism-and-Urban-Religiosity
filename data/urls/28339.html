﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 256<br>Hüküm no: 314<br>Orijinal metin no: [66b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hoca Teberrük mahallesinden Ayşe bt. Kehhâlbaşı Ali’nin eşi Abdullah Çelebi b. el-Hac Mustafa’dan boşanması</b><br><br>Mahmiye-i İstanbul’da Hoca Teberrük mahallesinde sâkine Âişe bt. Kehhâlbaşı Ali Efendi nâm hatun tarafından husûs-ı âti’l-beyâna vekîl olduğu zâtını ma‘rifet-i şer‘iyye ile ârifân Süleyman Çelebi b. Hasan ve Ömer b. Mehmed ve Mehmed b. Mustafa nâm kimesneler şehâdetleriyle şer‘an sâbit olan es-Seyyid Ahmed Efendi b. es-Seyyid Mehmed meclis-i şer‘-i şerîf-i enverde müvekkile-i mezbûrenin zevc-i dâhili işbu bâ‘isü’l-kitâb Abdullah Çelebi b. el-Hâc Mustafa mahzarında bi’l-vekâle ikrâr ve takrîr-i kelâm edip mezbûr Abdullah Çelebi müvekkile-i mezbûrenin zevci olup târîh-i kitâb[da] mezbûre Âişe Hâtun’u tatlîk etmekle zimmetinde mütekarrir ve ma‘kūdün-aleyh olan altı bin akçe mehr-i müecceli mukābelesinde eşyâ-yı memlûkesinden bir güğüm ve dört sahan ve bir ibrik ve bir tas ve bir tepsi ve bir köhne dört minder ve iki velense ve sekiz müsta‘mel çatma yasdık ve bir ocak paşmağı ve bir çuka ferace ve bir mükemmel hamam rahtı ve bir köhne semmûr kürk mintan ve bir yeşil çaşkı[r] mezbûre Âişe Hâtun’a vaz‘ ve teslîm, ol dahi ahz u kabz ve kabûl etdiğinden sonra nafaka-i iddet ve me’ûnet-i süknâsı ve hukuk-ı zevciyyete ve târîh-i kitâba gelince beynlerinde cereyân eden sâir hukuk-ı ma‘lûme ve mechûle müte‘allika âmme-i da‘vâdan her biri âharın zimmetini ibrâ-i âmla ibrâ ve ıskāt eylediler, min ba‘d da‘vâ ve nizâ‘ları kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî evâhiri Saferi’l-hayr li-sene mi’e ve elf.<br><br>Şuhûdü’l-hâl: İmâm Halil Efendi b. (…), Seyyid Ahmed Efendi b. Hasan, İsmail b. Ali, Mustafa Tiryaki? b. Ahmed, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28338"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28340"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o333"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>