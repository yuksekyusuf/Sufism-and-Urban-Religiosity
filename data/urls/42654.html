﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 426<br>Hüküm no: 548<br>Orijinal metin no: [111b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arotin’in Haçador aleyhindeki tevliyet ve hisse davasının reddedilmesi</b><br><br>Ma‘rûz,<br><br>Rodoscuk’da yeni mahallede mütemekkin iken otuz yedi sene mukaddem hâlik olan Donabet Ermeni’nin verâseti zevcesi Gül ile sulbî kebîr oğlu Avadik ve kızı Mihri’ye ba‘de’l-inhisâr mezbûre Gül dahi hâlike olup verâseti oğlu mezbûr Avadik ve kızı mezbûre Mehri’ye ba‘de’l-inhisâr mezbûr Avadik dahi hâlik olup verâseti sulbî oğlu Donabet zimmîye ba‘de’l-inhisâr mezbûre Mehri dahi hâlike olup verâseti sadrî oğulları Artin ve Ağya ve kızları Marta ve Şazede ve Tako’ya inhisârı tahakkukundan sonra arzuhâl eden merkūm Arotin mahfil-i şer‘iyyâtda derûn-ı arzuhâlde mesfûrü’l-ism Haçador Ermeni muvâcehesinde hâlik-i evvel-i merkūm Donabet’in terekesinden mahalle-i mezbûrede vâki‘ ma‘lûmü’l-hudûd ve’l-müştemilât mülk menzili ile beş bin guruşluk eşyâ-i ma‘lûmesini ve tevliyet ve gallâtı ecdâdımızın evlâd-ı evlâdına meşrûta vakfı olup menzil-i mezbûrede hıfz oluna gelen Takagor ta‘bîr olunur Mismâr Vakfı’nın tevliyet ve gallâtı otuz yedi seneden beri merkūm Haçador bi-gayr-ı hakkın zabt ve tasarruf etmekle anam mezbûre Mehri hissesini kable’l-ahz iki ay mukaddem hâlike olup hissesi benim ile kız karındaşlarım [112a] merkūmûna mevrûs ve müntakil olmağın merkūm Haçador zimmîden hissemi hâlâ taleb ederim deyü da‘vâ etdikde merkūm Haçador ber-vech-i muharrer müdde‘âsını münkir olup ve müdde‘î-i mezbûrun takrîri üzere anası merkūme Mehri Nasrâniye hayatında merkūm Haçador ile bir beldede otuz yedi sene sâkinler olup bu müddetde husûs-ı mezkûru merkūm Haçador’dan da‘vâ etmeyip bilâ-özr sükût edip terk-i da‘vâ eylediğini kendi dahi mu‘terif olmağla otuz yedi sene bilâ-özr terk olunan meşrûta tevliyet ve hisse-i irsiye da‘vâsı meşrû‘a olmamağla müdde‘î-i mezbûr husûs-ı mezkûr için merkūm Haçador’a bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 21 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42653"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42655"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b426"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o504"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>