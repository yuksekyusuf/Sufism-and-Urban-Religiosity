﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 56 Numaralı Sicil (H.990-991/M. 1582-1583)<br>cilt: 9,&nbsp;sayfa: 145<br>Hüküm no: 273<br>Orijinal metin no: [44a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Muharrem b. Budak’ın kaçak iki cariyenin sahiplerinin çıkmasından dolayı cariyeleri satın alan Sefer b. Bali’ye parasını iade edeceği</b><br><br>Oldur ki Kazâ-i Yoros tevâbi‘inden Çepni nâm karye sâkinlerinden Muharrem b. Budak mahfil-i kazâda bâ‘isü’s-sicil Üsküdar mahallâtından Hasan Ağa mahallesinde sâkin Sefer b. Bâli mahzarında takrîr-i kelâm edip, bundan akdem biri Kıbrısî Meleksima nâm ve biri Rusiyyetü’l-asl Payidâr nâm câriyeler Mahmiye-i İstanbul’dan ibâk edip ben değirmende iken dadımın zevci olan Hasan nâm kimesne mezkûretân câriyeleri karye-i mezbûre kurbunda bir derede bulup eve getirip ben dahi değirmenden gelip keyfiyyet-i hallerinden suâl edip, ba‘de’l-vukūf Üsküdar subaşısına ahvâli demek için gelirken İstecil nâm karyede sâkin Mehmed Bey nâm sipâhi ben anları sana bey‘ edivereyim deyû men‘ edip kırk gün mikdârı evimde saklayıp ba‘dehû mezkûr Sefer kendi maslahatı için mahrûse-i Bursa’ya gitmek lâzım gelip kaziyyeden bî-haber iken benimdir deyu, zikr olunan câriyeleri anda satıvermek için mezbûra teslîm edip, ol dahi kayığa koyup gidiyorken bu câriyeler ayartmadır deyû Kızılada mültezimi tutup Üsküdar’a getirip, sâhibleri gelip aldıklarında mezbûr Sefer’i sâhibleri ve ehl-i örf rencîde edip, mâ beyni ıslâh ve zimmetini ibrâ için mezbûrun sekiz bin akçesi gidip husûs-ı mezbûrda günâhı olmayıp illet-i müstakille ben olduğum haysiyyet ile meblağ-ı merkūmu bi’t-tamâm edâya müte‘ahhid olup, üç bin akçesini bundan esbak devâtçı Ahmed nâm kimesne ile mezbûr Sefer’e irsâl edip elân üzerimde lâzımü’l-edâ ve vâcibü’l-kazâ beş bin akçesi dahi vardır dedikde, mukarrun-lehü’l-mezbûr mukırr-ı mezkûr Muharrem’i bi’l-muvâcehe tasdîk edip mâ hüve’l-vâki‘ bi’t-taleb kayd-ı sicil olundu.<br><br><br>Şuhûdü’l-hâl: Süleyman Çelebi b. Mürüvvet, Mehmed Çelebi b. Hüseyin, Mehmed b. Bayram, Fuâd b. Abdullah, Hasan b. Abdullah, Sinan b. Abdullah. Yevmü’l-Erbi‘â [fî] gurreti Recebi’l-mürecceb Bârekâllahu lenâ ve li cemî‘i’l-mü’minîne ve’l-mü’minât </p>          <br><a title="Önceki sayfa" style="text-decoration:none" href="./ayrmetin.php?idno=50705"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50707"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk056&bsm=usk056b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk056&bsm=usk056o259"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>