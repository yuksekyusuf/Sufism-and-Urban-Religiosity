﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 202<br>Hüküm no: 248<br>Orijinal metin no: [76a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avni Ömer Efendi’nin minare yaptırdığı Arslan v. Andreya ve Mıgırdıc v. Şaher adlı taşcılara borcunu ödediği</b><br><br>Ashâb-ı hayrâtdan mahrûse-i Galata hâricinde kendüye intimâ olan mahalle sâkinlerinden mefhar-i ekâbir-i e‘âlî hâvî-i meâsir-i me‘âlî mihr-i sipihr sadef-i safâ âsmân-ı hodbîni yenbû‘-ı mekârim menbû‘-ı ekârim Avni Ömer Efendi b. el-merhûm ( ) tarafından husûs-ı âti’l-beyâna vekîl olup nehc-i mu‘teber-i şer‘î üzere şer‘an vekâleti sâbite olan zahrü’l-kuzât Mustafa Efendi b. Hasan meclis-i şer‘-i şerîf-i lâzımü’t-teşrîfde taşçı tâifesinden A[r]slan v. Andreya ve Mıgırdıç v. Şaher nâm Ermeniler muvâcehelerinde bi’l-vekâle ikrâr ve takrîr-i kelâm edüp müvekkil-i mûmâ-ileyh mahalle-i mezbûrede müceddeden binâ ve ihdâs eylediği câmi‘-i şerîfe bir minâre binâ etmeğe mezbûrân ile cümle levâzımını kendilerin olmak üzere yüz on üç bin fıddî râyic [fi’l]-vakt akçeye beynlerinde akd-i ma‘hûd etmişler idi el-hâletü hâzihî mezbûrân Arslan ve Mıgırdıç zikr olunan minâreyi tamâm eyleyüp meblağ-ı mezbûrun yüz beş bin akçesini bundan esbak müvekkil-i müşârun ileyhin yedinden alıp ve kabz edüp hâlâ meblağ-ı bâkī sekiz bin akçeyi dahi alıp kabz eylemişlerdir suâl olunup takrîrleri tahrîr olunmasını taleb ederim dedikde gıbbe’l-istintâk mezbûrân Arslan ve Mıgırdıç cevâblarında fi’l-vâki‘ hâl minvâl-i muharrer üzere olup mukaddemâ zikr olunan minâreyi cümle levâzımını kendimizin olmak üzere müvekkil-i müşârun ileyh ile yüz on üç bin mezbûrü’n-na‘t akçe üzerine beynimizde akd-i ma‘hûd eyleyüp mârrü’z-zikr minâre tamâm olmağın meblağ-ı mezbûrun yüz beş bin akçenin mukaddemâ müvekkil-i mûmâ-ileyhin yedinden alıp kabz eylediğimizdan sonra meblağ-ı bâkī sekiz bin akçeyi dahi hâlâ yedinden alıp kabz eyledik min-ba‘d meblağ-ı mezbûr yüz on üç bin akçeden müvekkil-i müşârun ileyhin zimmetinde bir akçe ve bir habbe hakkımız kalmadı dediklerinde vâki‘ hâli hıfzan li’l-mekāl bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Şevvâli’l-mükerrem li-seneti’l-mezbûre.<br><br>Şühûdü’l-hâl: Hızır Efendi b. ( ) el-müderris, Gazanfer Beşe b. Abdullah, Veli Beşe b. İbrahim, huddâm-ı mahkeme.</p>          <br><a title="Önceki sayfa" style="text-decoration:none" href="./ayrmetin.php?idno=10409"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10411"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o305"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>