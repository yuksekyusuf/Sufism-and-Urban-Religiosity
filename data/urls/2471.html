﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 173<br>Hüküm no: 153<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Niko v. Dimo’nun Mehmed b. Hızır aleyhindeki koyun bedeli davasında anlaşma sağlanması</b><br><br>Hüccet, koyun bahâsından sulh<br><br>Vilâyet-i Rumeli’de Karinâbâd kazâsına tâbi‘ Gökçeviran nâm karye sükkânından Niko v. Dimo nâm zimmî meclis-i şer‘-i hatîrde işbu bâ‘isü’l-kitâb el-Hâc Mehmed b. Hızır nâm kimesne mahzarında ikrâr ve takrîr-i kelâm edip mezbûr el-Hâc Mehmed zimmetinde beş yüz re’s koyun semeninden ba‘de külli’l-hesâb yirmi bin akçe hakkım bâkī kalmışdı deyü bundan akdem mezbûrûn da‘vâ ve taleb eylediğimde beynimizde münâza‘ât-ı kesîre vâkı‘a olmuş idi. el-hâletü hâzihi beynimize muslihûn tavassut edip da‘vâ-yı mezkûrumdan mezbûr el-Hâc Mehmed benimle beş bin akçe üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûr beş bin akçeyi mezbûr el-Hâc Mehmed yedinden tamâmen ahz u kabz eylediğimden sonra husûs-ı mezbûra ve târîh-i kitâba gelince beynimizde vâkı‘a olan ahz u i‘tâ ve mu‘âmelât-ı şettâya müte‘allıka da‘vâdan ben mezbûr el-Hâc Ahmed’in zimmetini, ol dahi bana def‘ ü teslîm eylediği meblağa müte‘allıka da‘vâdan benim zimmetimi ibrâ-i âm ile ibrâ ve iskāt eyledik dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin aşer min-Cumâdelâhir li-sene ihdâ ve semânîn ve elf.<br><br>Şuhûdü’l-hâl: Hüseyin Odabaşı b. ( ) 3. Bölük, Mumcu Mehmed Beşe b. Mumcu Ahmed Beşe, Şa‘bân Çelebi b. el-Hâc İbrahim, Mehmed Çelebi b. el-Hâc Mehmed, Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2470"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2472"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>