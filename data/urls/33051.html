﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 185<br>Hüküm no: 153<br>Orijinal metin no: [36b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden sandalcı esnafından Mehmed Emin Ağa b. Abdullah’ın mâlik olduğu sandalcı destgâhını, vârislerinin Mehmed Ağa b. Seyyid Ali’ye sattığı</b><br><br>Sandalcı<br><br>Hudâvendigâr-ı esbak cennet-mekân firdevs-âşiyân merhûm Sultan Selim Han -tâbe serâhû- hazretlerinin medîne-i Üsküdar’da vâki‘ Selîmiye ismiyle müsemmâ câmi‘-i şerîfleri evkāfına merbût sandalcı destgâhlarından mâ‘adâ Âsitâne-i aliyye ve bilâd-ı selâse ve tevâbi‘lerinde kâin bi’l-cümle sandalcı destgâhlarının bey‘ ü şirâ ve mu‘âmelât-ı sâiresi hüccetleri İstanbul mahkemesinden gayri mehâkimde tahrîr [37a] ü takrîr ve bir aded destgâh iki yüz guruşdan ziyâde semen ile bey‘ ü şirâ olunmak bâ-emr-i âlî memnû‘ olduğu şurût-ı mer‘iyesinden olduğuna binâen zikr olunan sandalcı destgâhlarından iki aded destgâha mâlik olup mahmiye-i İstanbul’da Kumkapı kurbünde İbrahim Paşa mahallesinde sâkin iken bundan akdem vefât eden Sandalcı es-Seyyid Mehmed Emin Ağa b. Abdullah’ın verâseti zevce-i menkûha-i metrûkesi Hadice Hatun bt. Abdullah ile sulbiye sagīre kızı Şerîfe Fatıma’ya ba‘de’l-inhisâr zevce-i mezbûre Hadice Hatun tarafından husûs-ı âti’l-beyânda vekîl olduğu bi’l-ma‘rifeti’ş-şer‘iye zâtını ârifân Ebûbekir Ağa b. Ali ve Mehmed Usta b. Abdullah nâm kimesneler şehâdetleriyle ber-nehc-i şer‘î sâbit olan sagīre-i mezbûre Şerîfe Fatıma’nın tesviye-i umûruna bâ-hüccet-i şer‘iye vasî-i mansûbu Kalaycı Mehmed Ağa b. Ahmed nâm kimesne meclis-i şer‘-i hatîr-i lâzımü’t-tevkīrde esnâf-ı merkūmeden olup zikr olunan destgâhlardan dört aded destgâha mâlik olan işbu bâ‘isü’l-kitâb es-Seyyid Mehmed Ağa b. es-Seyyid Ali mahzarında bi’l-vekâle ve bi’l-verâse ikrâr-ı tam ve takrîr-i kelâm edip esnâf-ı merkūmenin ber-vech-i muharrer mâlik oldukları destgâhlardan bâlâda mezkûr şurût-ı nizâmda dâhil iki aded sandalcı destgâhı müteveffâ-yı mezbûr Sandalcı es-Seyyid Mehmed Emin Ağa’nın ile’l-vefât bâ-hüccet-i şer‘iye yedinde mâlı ve mülkü olup ba‘de vefâtihi hasren vârisleri zevcesi müvekkile-i mezbûre ile vasîsi olduğum sulbiye sagīre kızı mezbûreye mevrûs oldukdan sonra ben zikr olunan iki aded sandalcı destgâhlarını tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile şurût-ı nizâmları üzere semen-i misli idüğü bi’l-ihbâr mütehakkık olan dört yüz guruşa mezbûr es-Seyyid Mehmed Ağa’ya bi’l-vekâle ve bi’l-vesâye bey‘ ve temlik ve teslîm eylediğimde ol dahi yedimden ber-vech-i muharrer yedimden iştirâ ve temellük ve tesellüm ve kabz ü kabûl ve semenleri olan meblağ-ı merkūm dört yüz guruşu bana def‘ ü teslîm eylediğinde ben dahi yedinden bi’l-vekâle ve bi’l-vesâye tamamen ve kâmilen ahz ü kabz ve müteveffâ-yı mezbûrun defter-i kassâmına idhâl edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz ancak müvekkile-i mezbûreye izâfetle bi’l-vekâle ve bi’l-vesâye âharın zimmetini kabûlü hâvî ibrâ ve iskāt dahi etmemizle fîmâ-ba‘d zikr olunan iki aded destgâhda müvekkile-i mezbûre Hadice Hatun ile vasîsi olduğum sagīre-i mezbûre Şerîfe Fatıma’nın kat‘a alâka ve medhalleri kalmayup mezbûr es-Seyyid Mehmed Ağa’nın mâl-ı müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 18 R sene 1238.<br><br>Şühûdü’l-hâl: Kethudâ es-Seyyid el-Hâc Hafız Mehmed Emin Ağa, Mehhmed Usta, Hasan Usta, Yiğitbaşı Ebûbekir Ağa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=33050"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33052"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>