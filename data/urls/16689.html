﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 121<br>Hüküm no: 75<br>Orijinal metin no: [19a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mumcu tâifesinen Kosta v. Yani’nin terekesi için Süleyman Beşe b. Ahmed’i vasi tayin etmiş olduğu</b><br><br>Husûs-ı âti’l-beyânın mahallinde istimâ‘ ve tahrîri iltimâs olanmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi Havâss-ı Refîʻa kazâsı mülhakātından Yedikule hâricinde mumcu tâifesinden iken bundan akdem hâlik olan Kosta v. Yani’nin hayâtında mütemekkin olduğu mumhâne[ye] varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde hâlik-i mezbûrun ber-vech-i âtî vasiyy-i muhtârı olduğunu iddiʻâ eden işbu râfiʻü’l-kitâb Süleyman Beşe b. Ahmed meclis-i ma‘kūd-ı mezkûrda hâlâ Hâslar’da beytülmâl kabzına meʼmûr olup tereke-i hâlik-i mersûma bi’l-emâne vaz‘-ı yed eden fahrü’l-akrân İbrahim Ağa b. Halil mahzarında üzerine da‘vâ ve takrîr-i kelâm edip hâlik-i mersûm Kosta v. Yani v. Yuvan târîh-i kitâbdan on gün mukaddem ben bi-emri’llâhi te‘âlâ hâlik olduğumda cemî‘ terekem ve zimem-i nâsda olan hukūkumu ahz u kabz olunup kadr-i ma‘rûf akçe ile lâşem için harc u sarf ve düyûn-ı müsbetem edâ [19b] olundukdan sonra bâkī kalan terekemi vilâyet-i Rumeli’de Agrafa kazâsında mütemekkin li-ebeveyn karındaşım Kotana’ya îsâl oluna deyü huzûr-ı Müslimîn’de beni vasiyy-i muhtâr nasb u ta‘yîn eylediğinde ben dahi ber-vech-i muharrer vesâyet-i mezbûreyi muvâcehesinde baʻde’l-kabûl mezbûr Kosta musırran alâ-îsâʼihî hâlik olmağla tenfîz-i vesâyâ murâd eylediğimde emîn-i merkūm İbrahim Ağa tereke-i hâlik-i mersûma bi-gayr-ı hakkın vaz‘-ı yed eder, suâl olunup kasr-ı yedine tenbîh olunmak matlûbumdur dedikde gıbbe’s-suâl ve’l-inkâr müdde‘î-i mezbûrdan müddeʻâsını mübeyyine beyyine taleb olundukda udûl-ı ahrâr-ı ricâl-i Müslimîn’den olup sâlifü’z-zikr Yedikule hâricinde sâkin Mumcular Kethüdâsı Hüseyin Ağa b. Ahmed ve Yiğidbaşı İbrahim Ağa b. Rüstem nâm kimesneler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka hâlik-i mersûm Kosta v. Yani v. Yuvan târîh-i kitâbdan on gün mukaddem ben bi-emri’llâhi te‘âlâ hâlik olduğumda cemî‘ terekem ve zimem-i nâsda olan hukūkum ahz u kabz olunup kadr-i ma‘rûf akçe ile lâşem için harc u sarf ve düyûn-ı müsbetem edâ olundukdan sonra bâkī kalan terekemi vilâyet-i Rumeli’de Agrafa kazâsında mütemekkin li-ebeveyn karındaşım Kotana’ya îsâl oluna deyü bizim huzûrlarımızda işbu müdde‘î-i mezbûr Süleyman Beşe’yi vasiyy-i muhtâr nasb u ta‘yîn eylediğinde ol dahi ber-vech-i muharrer vesâyet-i mezbûreyi muvâcehesinde baʻde’l-kabûl mezbûr Kosta zimmî musırran alâ-îsâihî hâlik oldu, bizler bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-taʻdîl ve’t-tezkiye şehâdetleri makbûle olmağın mûcebiyle baʻde’l-hükm vâki‘ hâli mevlânâ-yı mezbûr mahallinde ketb u tahrîr, ba‘dehû ma‘an baʻs olunan ümenâ-i şer‘le meclis-i şer‘a gelip herbiri alâ-vukū‘ihî inhâ ve takrîr etmeğin hükm-i mezbûr tenfîz olunmağın mâ-vaka‘a bi’t-taleb ketb olundu.<br><br>Fi’l-yevmi’r-râbiʻ min-Cemâziyelâhir sene semân ve hamsîn ve mi’e ve elf.<br><br>Şuhûdü’l-hâl: el-Hâc Mehmed Ağa b. Abdülmümin, Ali Hoca b. Mustafa, Mustafa Çelebi b. Ali, Kadri Beşe b. Mehmed, es-Seyyid Mehmed Çelebi b. es-Seyyid Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=16688"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16690"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o478"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>