﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 839<br>Hüküm no: 632<br>Orijinal metin no: [142b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şahin b. Abdullah’ın, merhum Mehmed Reis’in azatlı kölesi olduğu varislerin kölelik iddialarının reddedildiği</b><br><br>İşbu orta boylu, açık kaşlı, elâ gözlü, Rusiyyüˈl-asl bâ‘isüˈl-vesîka Şahin b. Abdullah meclis-i şer‘-i şerîfde mahmiye-i Galata hâricinde Bedreddin Bey mahallesinde sâkin iken bundan akdem vefât eden Mehmed Reis b. Mustafa Bey verâseti zevce-i metrûkesi Fatma bt. Abdullah ile sulbiye kızları Hadîce ve Ümmi ve Havva nâm sagīrlere ve li-ebeveyn kız karındaşı ve Emine nâm hatuna münhasıra olduğu şer‘an zâhir ve müte‘ayyin oldukdan sonra mezbûre Mümine tarafından husûs-ı câ’iˈz-zikre vekîl olup zât-ı mezbûreyi ma‘rifet-i şer‘iye ile ârifân olan Süleyman Çelebi b. Mustafa ve Halil Çelebi b. Abdusselam şehâdetleriyle şer‘an vekâleti sâbite olan Ömer Ağa b. Ahmed ile sagīrân-ı mezkûrânın kıbel-i şer‘den mansûb vasîleri olan Musa Çelebi b. Ali mahzarlarında üzerlerine da‘vâ ve takrîr-i kelâm biz müteveffât-ı mezbûrun abd-i memlûkesi olup mülkünde olduğum hâlde hasbeten lillâh-i te‘âlâ beni mülkünden ihrâc edip tahrîr ve i‘tâk etmişdir hâlâ mezbûrlar beni rık olmak üzere tereke-i müteveffâ-yı mezbûre idhâl murâd ederler suâl olunup sebîlim tahliye olunması matlûbumdur dedikde gıbbeˈs-suâl veˈl-inkâr ve ba‘de talebiˈl-beyyine udûl-ı ricâlden el-Hâc Abdi Çelebi b. Hasan ve Mehmed Çelebi b. Bayram ve Abdusselam b. Halil li-ecliˈş-şehâde meclis-i şer‘a hâzırûn olup gıbbeˈl-istişhâd fiˈl-vâki‘ müteveffâ-yı mezbûr hayatında târih-i kitâbdan dört sene mukaddem huzûrumuzda abd-i memlûk-ı mezbûre Şâhinˈi hasbeten lillâh-i te‘âlâ mülkünden ihrâç edip ve tahrîr ve i‘tâk eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle mezbûr Şahinˈin ı‘tkına ba‘deˈl-hükm mâ vaka‘a biˈt-taleb ketb olundu.<br><br>Fiˈs-sâlis veˈl-ışrîn min-Cumâdelâhire li-sene hamse ve semânîn ve elf.<br><br>Şuhûdüˈl-hâl: Mehmed Odabaşı b. Ahmed, Hüseyin Çelebi b. Mehmed, Mahmud Çelebi b. el-Hâc Mustafa, Mehmed b. Mustafa, Halil Çelebi b. Abdusselam, Mustafa Yazıcı b. Mehmed, Hasan Beşe b. Muslı</p>          <br><a title="Önceki sayfa" style="text-decoration:none" href="./ayrmetin.php?idno=21695"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21697"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b839"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o885"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>