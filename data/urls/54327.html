﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 782<br>Hüküm no: 1302<br>Orijinal metin no: [107b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Hasan Ağa ve karısı Hacce Fatma Hanım’ın kiraya verdikleri bağa girip çıkmak için açtıkları kapıyı kapatmalarına karar verildiği</b><br><br>Ma‘rûz<br><br>Bi’l-iltimâs kıbel-i şer‘-i şerîfden meb‘ûs es-Seyyid Abdurrahman Efendi dâ‘îleri ümenâ-i şer‘le medîne-i Üsküdar’a tâbi‘ Kısıklı karyesinde vâki‘ el-Hâc Hasan Ağa b. Yunus’un menzili bağçesine varıp mazbûtü’l-esâmî Müslimîn huzûrlarında akd-i meclis-i şer‘-i şerîf etdikde el-Hâc Ahmed Efendi b. Halil meclis-i ma‘kūd-ı mezkûrda kendi nefsinden asîl ve zevcesi Hacce Fatıma bt. Abdullah tarafından ber-vech-i âtî vekîl-i müseccel-i şer‘îsi olan mezbûr el-Hâc Hasan Ağa vekâleten mahzarında işbu derûnunda akd-i meclis-i şer‘ olunan bağçe-i mezkûr kurbünde vâki‘ zevcân-ı mezbûrân el-Hâc Hasan Ağa ve Fatıma’nın münâsafeten mülkleri olan ma‘lûmü’l-hudûd dâhilen ve hâricen bir bâb menzil ve dâhiliyesi tarafından kâin eşcâr-ı müsmire ve gayr-ı müsmireyi hâvî bir kıt‘a bağları işbu târih-i i‘lâm senesi Şevvâli’l-mükerrem’in yirmi ikinci gününden bin iki yüz yedi senesi Rebî‘ülevvel’inin yirmi yedinci gününe gelinceye değin cem‘an altı aylığın üç yüz guruş ücret ile bana îcâr ve teslîm ben dahi ba‘de’l-istîcâr ve’l-kabûl meblağ-ı merkūm üç yüz guruşu yedimden tamamen ahz ü kabz etmişler idi. El-hâletü hâzihî bağçe-i mezkûreden işbu mu‘âyene olunan bağ-ı mezkûr derûnuna küşâd eyledikleri kapıdan bağ-ı mezkûra duhûl ve mahsûlâtı ahz eylediklerinden mâ‘adâ mezbûr el-Hâc Hasan Ağa dâimâ zikr olunan kapı önünde cülûs edip bağ-ı mezkûr dâhiliyesi tarafında olup nisâya mahsûs olan mahal olmağla nisâ tâifesinin mürûr u ubûr eylediklerini rü’yet ve bu vechile emn ü rahatım meslûb olmuşdur deyü zevcân-ı mezbûrân el-Hâc Hasan Ağa ve Fatıma Hatun’dan teşekkî ve zarar-ı şer‘îleri men‘ ü def‘ ve zikr olunan kapı sedd ü bend olunmak matlûbumdur deyü da‘vâ etdikde mezbûr el-Hâc Hasan Ağa ber-vech-i muharrer ikrâr u i‘tirâf etmeğin mûcibiyle zikr olunan kapıyı sedd ü bende mezbûr el-Hâc Hasan Ağa’ya şer‘an tenbîh olunduğu mezbûr dâ‘îleri mahâllinde ba‘de’t-tahrîr ve’l-inhâ huzûr-ı âlîlerine i‘lâm olundu.<br><br>Fî 12 min-Za sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54326"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54328"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b782"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o991"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>