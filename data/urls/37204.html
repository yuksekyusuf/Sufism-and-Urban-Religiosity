﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 375<br>Hüküm no: 260<br>Orijinal metin no: [69a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Kadri Beşe’nin Kırk Üçüncü Yeniçeri Cemaati Odası Para Vakfı’na olan borcunun terekesinden ödenmesi</b><br><br>Dergâh-ı âlî yeniçerilerinin kırk üçüncü cemâ‘at odasının nukūd-ı mevkūfesinde hâlâ bi’l-fi‘il mütevellî olan bâ‘isü’l-kitâb Cafer Beşe b. Abdurrahman mahfil-i kazâda mahmiye-i İstanbul’da Aydın Kethüdâ mahallesinde sâkin iken bundan akdem vefât eden Kadri Beşe b. Ahmed’in zevce-i metrûkesi ve terekesine bi’l-verâse vâzı‘atü’l-yed olup zâtı zevci Hasan Beşe b. Abdullah ve Hasan Çelebi b. Abdurrahman ta‘rîfleriyle mu‘arrefe olan Âişe Hatun bt. Ahmed mahzarında üzerine da‘vâ ve takrîr-i kelâm edip müteveffâ-yı mezbûr Kadri Beşe b. Ahmed b. Ahmed bin yüz dokuz senesi Rebî‘ülevveli gurresinde işbu yedinde olan mu‘anven ve mersûm deyn temessüğü nâtık olduğu üzere mal-ı vakf-ı mezbûrdan doksan beş guruş idâne ve teslîm ol dahi istidâne ve kabz edip hattâ meblağ-ı mezbûr cihet-i mezbûreden zimmetinde cânib-i vakfa edâsı lâzım deyni olduğunu târîh-i mezbûrda huzûr-ı Müslimînde ikrâr ve işhâd dahi edip kable’l-edâ fevt olmağın terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-ı Müslimînden mahmiye-i mezbûrede Şah Sultan mahallesinde sâkin Hüseyin Beşe b. Mustafa ve yirmi dokuzuncu cemâ‘at odası yoldaşlarından Şa‘bân Beşe b. Ali li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr bin yüz dokuz senesi Rebî‘ülevveli’nde cânib-i vakf-ı mezbûra cihet-i mezbûreden doksan beş guruş zimmetimde edâsı lâzım deynim vardır deyü huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm kayd-şüd.<br><br>Fî 20 Rebî‘ülevvel sene 1110<br><br>Şuhûdü’l-hâl: es-Seyyid Mustafa Efendi, Mukayyid Mustafa Efendi, Abdurrahman Efendi b. Ahmed Efendi, Hüseyin Çelebi b. Mehmed, Ahmed Çelebi b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=37203"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37205"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1176"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>