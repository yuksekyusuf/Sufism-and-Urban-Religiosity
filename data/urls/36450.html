﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 466<br>Hüküm no: 525<br>Orijinal metin no: [214-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dersaadet Rüsûmat Başmüdüriyeti kâtiplerinden Muhyiddin Sami Efendi’nin maaşından Hıristo v. Avram’a olan borcunun kesilmesi</b><br><br>Sadâret’den<br><br>14<br><br>Taraf-ı Âlî-i Meşîhat-penâhî’ye,<br><br>Ma‘rûz-ı bende-i dîrîneleridir,<br><br>Dersa‘âdet Rüsûmât Başmüdîriyeti ketebesinden Muhyiddin Sâmi Efendi zimmetinde Bakkāl Hıristo v. Avram’ın alacağı olan doksan dört buçuk guruşun te’mîn-i istifâsı için maâş rub‘unun bi’t-tevkīf irsâli Dersa‘âdet Bidâyet Mahkemesi Riyâseti’nden iş‘âr olunması üzerine mûmâ-ileyh Muhyiddin Efendi geçen sene taht-ı silâha alındığı ve maâş-ı muhassası bulunan üç yüz guruşun yalnız sülüsü olan yüz guruş nizâmen âilesine verilmekte olduğu cihetle bu deynin tesviyesi için maâş-ı muhassası rub‘unun tevkīfi mûmâ-ileyhin terhîsiyle avdetine ta‘lîk edilmiş olup ma‘a hâzâ mûmâ-ileyh henüz terhîs edilmemiş olduğundan âilesine verilmekte olan sülüs maâşdan rub‘unun tevkīfi câiz olup olmayacağı Rüsûmât Müdîriyet-i Umûmiyesi’nden istifsâr olunduğundan ve me’mûrîn maâşâtından düyûn-ı mahkûmesine mukābil rub‘ maâş tevkīfâtı tâm maâşa istihkāk kesb edenler için mukarrer olup böyle silâh altına alınan me’mûrîn âilesinin te’mîn-i iâşeleri için nizâm-ı mahsûs mûcebince i‘tâ edilmekde olan sülüs maâşlarından me’mûr-ı medyûnun deynine mahsûben akçe tevkīfi hakkında bir karâr bulunmadığından bahisle istifsâr-ı mu‘âmeleye dâir Mâliye Nezâret-i celîlesinin tezkire-i muhavvelesi üzerine taht-ı silâha alınan bir me’mûrun maâşından sülüsünün âilesine verilmesindeki maksad-ı kānûni âilenin zarûretden vikāyesine ma‘tûf olmasına ve sülüs maâşdan o me’mûrun hükmen tebeyyün eden deyninden dolayı rub‘unun kat‘ı o makūle gayr-ı kābil-i telîf bulunmasına ve İcrâ Kānûnu’nun elli üçüncü maddesinin fıkra-i sâniyesi de bunu müeyyed görülmesine binâen mûmâ-ileyh Muhyiddin Sâmi Efendi âilesine verilmekte olan sülüs maâşından rub‘unun tevkīfi câiz olamayacağı Şûrâ-yı Devlet Tanzîmât Dâiresi’nden bâ-mazbata [215] inbâ ve devâir-i merkeziyeye teblîgāt îfâ edilmişdir, ol bâbda emr u irâde hazret-i men-lehu’l-emrindir.<br><br>Fî 27 Rebî‘ülevvel sene 1329, fî 16 Mart sene 1327.<br><br>Sadrıa‘zam<br><br>Hakkı</p>          <br><a title="Önceki sayfa" style="text-decoration:none" href="./ayrmetin.php?idno=36449"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36451"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b466"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>