﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 372<br>Hüküm no: 313<br>Orijinal metin no: [82b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Mehmed’den küçük kızına intikal eden Kametî Vakfı’na ait evin başkasına ferağına izin verilmesi</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Düğmeciler Mahallesiʼnde sâkin iken bundan akdem vefât eden Mehter el-Hâc Mehmed b. Ahmed’in sulbiye sagīre kızı Fâtıma’nın vâlidesi ve tesviye-i umûruna vasiyyesi olup zâtı ta‘rîf-i şer‘î ile mu‘arrefe olan işbu râfiʻatü’l-kitâb Âişe Hatun bt. Halil meclis-i şer‘-i şerîf-i enverde takrîr-i kelâm ve tâʻbir ani’l-merâm edip Kāmetî Evkāfı’ndan icâreteyn-i ma‘lûmeteyn ile nısf hisse müteveffâ-i mezbûrun ile’l-vefât taht-ı tasarrufunda olup ba‘de vefâtihi vasiyyesi olduğum sulbiye sagīre kızı mezbûre Fâtıma ile sulbî sagīr oğlu İbrahim’e intikāl-ı âdî ile intikāl edip mahalle-i mezbûrede vâki‘ bir tarafdan Halil Çelebi menzili ve bir tarafdan Safiye Hanım menzili ve bir tarafdan odalar ve bir tarafdan tarîk-i âm ile mahdûd büyût-ı adîdeyi muhtevî nısf menzilden vasiyyesi olduğum sagīre-i mezbûre Fâtıma’nın hissesi ifrâz mümkün olmadığından mâ‘adâ hâsıl harcına vefâ etmeyip nafaka ve kisveye dahi eşedd-i ihtiyâcı olmağla ber-vech-i muharrer sagīre-i mezbûrenin hissesi sûk-ı sultânîde baʻde’l-müzâyede ve inkıtâʻi’r-rağbe bedel-i misli ve ma‘rifet-i mütevellî ile âhara ferağ ve bedel istirbâh olunmak sagīre-i mezbûre hakkında her vechile enfa‘ ve evlâ olmağla hisse-i mezkûru âhara ferâg[a] kıbel-i şer‘den izin verilmek matlûbumdur dedikde vasiyye-i mezbûrenin kelimât-ı meşrûhası vâkıʻa mutâbık idiği zeyl-i kitâbda muharrerü’l-esâmî Müslimîn ihbârıyla lede’ş-şer‘i’l-enver zâhir ve mukarrer olmağın hâkim-i muvakki‘-ı sadr-ı kitâb tûbâ-lehû ve hüsnü-meâb efendi hazretleri sagīre-i mezbûre Fâtıma’nın menzil-i mezkûrda olan hissesini sûk-ı sultânîde baʻde’l-müzâyede ve inkıtâʻi’r-rağbe bedel-i misli ve ma‘rifet-i mütevellî ile âhara ferağ ve bedel istirbâh olunmak üzere vasiyye-i mezbûra izin vermeğin mâ-vaka‘a bi’t-taleb ketb olundu.<br><br>Fî-selhi min-Cemâziyelevvel sene tisʻa ve hamsîn ve mi’e ve elf, 1159.<br><br>Şuhûdü’l-hâl: Ahmed Ağa, İsmail Ağa [b.] Mehmed, Halil Çelebi [b.] İbrahim, Abdullah Ağa [b.] Mehmed, Mustafa b. Ahmed, el-Hâc Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=16926"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16928"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b372"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>