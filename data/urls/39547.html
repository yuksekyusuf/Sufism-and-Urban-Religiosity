﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 252<br>Hüküm no: 255<br>Orijinal metin no: [49b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hassa tablacılarından Hasan Bey’in Sipahi Ahmed Ağa’dan aldığı yüz adet şerifi altını iadesi için tenbih olunması</b><br><br>Sipâh-ı zafer-penâh zümresinden bâ‘isü’l-kitâb Ahmed Ağa b. Mahmud Dîvân-ı hümâyûn-ı sa‘âdet-makrûnda mahfil-i şer‘-i hatîrde hâssa tavîleci zümresinden Hasan Bey b. Abdullah muvâcehesinde üzerine takrîr-i da‘vâ edip târih-i kitâbdan iki yıl mukaddem mezbûr Hasan Bey’e âdemlerimden Mehmed nâm kimesneyi sipahi etmek için bi-tarîki’r-rüşve kendi mâlımdan sahîhü’l-ayâr ve kâmilü’l-vezn yüz aded şerifi altın def‘ u teslîm edip ol dahi alıp kabz etmiş idi hâlâ meblağ-ı mezbûru istirdâd edip suâl olunsun dedikde gıbbe’s-suâl mezbûr Hasan Bey husûs-ı mezbûru bi’l-külliye inkâr edip müdde‘î-i mezbûrdan müdde‘âsına mutâbık beyyine taleb olundukda udûl-i müslimînden Mehmed Bey b. İbrahim el-cündî ve Arslan Bey b. Ali li-ecli’ş-şehâde hâzırân olup fi’l-hakīka târih-i kitâbdan iki yıl mukaddem mezbûr Hasan Bey’e müdde‘î-i mezbûr âdemlerinden Mehmed nâm kimesneyi sipahi etmek için bi-tarîki’r-rüşve bizim huzûrumuzda mâlından sahîhü’l-ayâr ve kâmilü’l-vezn yüz aded şerifi altın def‘ u teslim edip ol dahi cümlesini alıp kabz eyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın meblağ-ı mârrü’z-zikri red ve ibkā etmek için tenbîh olunup mâ vaka‘a bi’t-taleb ketb ve imlâ olundu.<br><br>Tahrîren fî-evâhiri şehri Şevvâli’l-mükerrem li-sene selâse ve selâsîn ve elf min-hicreti’n-Nebiy.<br><br>Şuhûdü’l-hâl: Mehmed Çavuş el-mübâşir, el-Hâc Mehmed b. Abdullah el-musallî, el-Hâc Abbas b. İbrahim, Ahmed Ağa b. Abdullah reîs-i muhzır, Mehmed Subaşı b. Abbdullah, Mehmed Çavuş b. Receb, Hasan b. Şaban, Mehmed Bey b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39546"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39548"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>