﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 72<br>Hüküm no: 8<br>Orijinal metin no: [3a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nuh Ağa’nın oturduğu Haremeyn Vakfı’na ait evin tamiri için keşif yapıldığı</b><br><br>Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân Hamza Bey b. Abdülmennan nâm bevvâb-ı sultânî meclis-i şer‘-i şerîfe gelip takrîr-i kelâm ve ta‘bîr ani’l-merâm edip evkāf-ı mezbûreden olup mahrûse-i İstanbul’da Atmeydanı kurbünde merhûm Mehmed Paşa Câmi‘-i şerîfi mahallesinde vâki‘ lede’l-ahâlî ma‘lûmü’l-hudûd olup Nuh Ağa nâm kimesne[nin] sâkin olduğu menzilin hâricinde tûlen yirmi sekiz ve kadden on zirâ‘ taş duvar ve dâhilinde tûlen on yedi zirâ‘ ve kadden sekiz zirâ‘ taş duvarı bundan akdem bi’l-külliye hedm olup müceddeden binâya muhtâc olduğundan mâ‘adâ taşrada iki kenîf tecdîdi lâzım oldukda izn-i şer‘le mâl-ı vakıfdan tecdîd ve ta‘mîr eylemişidim. Hâlâ kıbel-i şer‘den üzerine varılıp ne mikdâr akçeye tahammülü vardır keşf olunmasın taleb ederim dedikde cânib-i şer‘den Mevlânâ Mehmed Çelebi b. Süleyman el-müderris ve hâssa mi‘mârlardan üstâd Muharrem b. Abdullah irsâl olunup zeyl-i kitâbda mastûrü’l-esâmî olan Müslimîn ile menzil-i mezbûrun üzerine varılıp keşf olundukda fi’l-vâki‘ zikr olunan duvarlar ve iki kenîf tecdîd olunmağın harc olunan taşlarının ve kuşaklarının ve tahtalarının ve kiremidlerinin ve mismârının ve kireç ve horasanisinin [3b] ve üstâdiyye ve ırgadiyye ve hammâliyesinin on dokuz bin beş yüz akçeye tahammülü vardır deyu mi‘mâr-ı mezbûr ve sâir ehl-i vukūf Müslimânlar ittifâk eylediklerini mevlânâ-yı mezbûr mahallinde tahrîr edip ba‘dehû meclis-i şer‘a gelip ihbâr eylemeğin mâ-hüve’l-vâkı‘ bi’t-taleb ketb olundu.<br><br>Tahrîren fî-evâhiri Rebî‘i’l-evvel li-sene seb‘a aşere ve elf.<br><br>Şühûdü’l-hâl: Kurt Bey b. Abdullah, Mehmed Bey b. Abdullah, Ali b. Abdullah, Mustafa b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11338"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11340"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o824"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>