﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 310<br>Hüküm no: 279<br>Orijinal metin no: [40b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rali v. Rika’nın babasından kendisine intikal eden harap mülk evini vasisi marifetiyle Yani v. Kosta’ya on iki bin akçeye sattığı</b><br><br>Mahmiye-i İstanbul hısnı ebvâbından Eğrikapı dâhilinde Çakır Ağa mahallesinde sâkin iken bundan akdem hâlik olan Rika v. Palaloga nâm zimmînin verâseti zevce-i metrûkesi Örmekine nâm Nasrâniye ile sulbî sagīr oğlu Rali’ye münhasıra olduğu şer‘an zâhir ve müte‘ayyin oldukdan sonra sagīr-i mezbûrun tesviye-i umûruna kıbel-i şer‘den vasî nasb olunan ceddesi Zabye bt. Yorgi nâm Nasrâniye meclis-i şer‘-i şerîf-i lâzimü’t-teşrîfde işbu hâmilü’s-sifr Yani v. Kosta nâm zimmî muvâcehesinde bi’l-vesâye ikrâr ve takrîr-i kelâm edip mahalle-i mezbûrede vâki‘ bir tarafdan Yani v. İstemat ve bir tarafdan Despino bt. İstati mülkü ve iki tarafdan tarîk-ı âm ile mahdûd mülk menzil sagīr-i mezbûrun babası hâlik-i mezbûrun ile’l-helâk mülkü olup ba‘de helâkihî zevcesi mezbûre Örmekine hisse-i irsiyyesi müteveffâ-yı mezbûrun sâir metrûkâtından ahz edip menzil-i mahdûd-ı mezbûr bi-hasebi’l-irsi’ş-şer‘î ancak sagīr-i mezbûra intikāl etmişidi lâkin menzil-i mezbûr mürûr-ı eyyâm ile harâba müşrif ve sagīr-i mezbûrun âhar meskeni olup ve ta‘mîre kudreti olmamağla menzil-i mezbûr âhara bey‘ olunması sagīr-i mezbûra her vechile enfa‘ olmağın menzil-i mahdûd-ı mezkûr sûk-ı sultânîde müzâyede ve tâlibîne arz olundukda merkūm Yani üzerinde on bin nakd râyic fi’l-vakt akçede karâr edip ziyâde ile tâlib-i âhar zuhûr etmediğinden mâ‘adâ merkūm Yani meblağ-ı mezbûr on bin akçenin üzerine iki bin akçe dahi ziyâde etmekle ben dahi vesâyetim hasebiyle cemî‘ menzil-i merkūmu meblağ-ı merkūm on iki bin akçeye tarafeynden îcâb ve kabûlü hâvî bey‘-i bât ile bey‘ ve teslîm edip ol dahi iştirâ ve tesellüm ve kabûl eyledikden sonra semeni olan meblağ-ı mezbûr on iki bin akçeyi mezbûr Yani yedinden tamâmen ahz u kabz eyledim min ba‘d menzil-i mahdûd-ı mezbûr merkūm Yani’nin mülk-i müşterâsıdır keyfe mâ yeşâ ve yahtâr mutasarrıf olunsun dedikde mahalle-i mezbûre ahâlîsinden olup zeyl-i kitâbda muharrerü’l-esâmi olan Müslimîn meclis-i şer‘a gelip menzil-i mezbûrun vech-i muharrer üzere harâba müşrif olup menzil-i mezbûrun bey‘ olunması sagīr-i mezbûra enfa‘ idiğini ve meblağ-ı mezbûr semen-i mislinden evfer ve ezyed idiğini haber verdiklerinde hâkim-i muvakkı‘-ı sadr-ı kitâb tûbâ lehü ve hüsnü-meâb hazretleri bey‘-i mezbûrun tenfîzine hükm-i sahîh-i şer‘î kıldıktan sonra hâlik-i mezbûrun üvey babası olup yine mahalle-i mezbûre sükkânından olan Hıristo v. Dimitri ve Foti v. Mosi nâm zimmîler yine meclis-i şer‘de herbirimizin derk-i menzil-i mahdûd-ı mezbûra kefîl olduk dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Ali Efendi b. Mehmed imâm-ı mahalle-i mezbûre, Yahya Efendi b. Mehmed müezzin-i mahalle-i mezbûre, Mehmed Çelebi b. Üveys el-muhzır, Şa‘ban Beşe b. Abdurrahman ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40557"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40559"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b310"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o872"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>