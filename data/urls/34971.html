﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 363<br>Hüküm no: 318<br>Orijinal metin no: [116-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahya Efendi Vakfı’na ait tevliyet görevinin yürütülmesinde çıkan anlaşmazlığın giderildiği</b><br><br>Tevliyet nizâ‘ı<br><br>[Ma‘rûz]<br><br>Derûn-ı arzuhâlde mezkûretü’l-ism mu‘arrefetü’z-zât Şerife Saliha Hatun bt. Ali bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde bâ-irâde-i seniyye Hazîne-i Evkāf-ı Hümâyûn tarafından idâre olunan evkāfdan mahrûse-i Galata’ya muzâfe kasaba-i Beşiktaş’da medfûn zübde-i urefâ Yahya Efendi -kuddise sırruhû- hazretleri vakf-ı şerîfinin meşrûtiyet üzere bâ-berât-ı âlî-şân hâlâ mütevelliyesi sâhibe-i arzuhâl kezâlik mu‘arrefetü’z-zât Şerife Necibe Hatun bt. Mehmed muvâcehesinde vakf-ı mezkûrun tevliyeti kadîmden batnen ba‘de-batnin mutlaka evlâd-ı evlâd-ı vâkıfın aslah ve erşedine tevcîh olunagelip ta‘âmül vech-i meşrûh üzere olmağla bundan akdem tevliyet-i mezkûre mahlûle oldukda gerek ben ve gerek mezbûre Şerife Necibe Hatun vâkıf-ı merhûm-ı mûmâ-ileyhin evlâd-ı evlâd-ı evlâdından olup ve aslahiyet ve erşediyetde ve derecede ben mezbûre Şerife Necibe Hatun’a müsâvîye olduğuma binâen ve amel-i kadîm üzere tevliyet-i mezkûrenin nısfı bana tevcîh buyurulmak iktizâ eder iken mezbûre Şerife Necibe Hatun tevliyet-i mezkûreyi mugāyir-i amel-i kadîm müstakılleten üzerine tevcîh ve berât ettirmekle suâl olunup tevliyet-i mezkûrenin nısfı mezbûre Şerife Necibe Hatun ref‘inden bana tevcîh buyurulması murâdımdır deyü da‘vâ eylediğimde ol dahi cevâbında benim evlâd-ı evlâd-ı evlâd-ı vâkıfdan olup derecede kendine müsâviye olduğumu ikrâr ve ber-minvâl-i muharrer aslahiyet ve erşediyetimi inkâr etmekle beynimizde ba‘de vukū‘ı’l-münâza‘a el-hâletü hâzihî mezbûre Şerife Necibe Hatun benim fakr-ı hâlime merhameten tevliyet-i mezkûreden kendine olan âidâtından rızâsıyla bana beher şehr yüz yirmi beşer guruş vermeye ta‘ahhüd etmekle ben dahi râzıye olup da‘vâ-yı mezkûremden fâriğa olmamla bu vechile kat‘-ı münâza‘a eyledik dediğini mezbûre Şerife Necibe Hatun tasdîk ve tahkīk eylediği tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 28 R sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34970"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34972"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>