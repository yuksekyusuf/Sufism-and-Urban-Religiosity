﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 65<br>Hüküm no: 31<br>Orijinal metin no: [10a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil b. Mustafa’nın evini Yusuf Bey’e sattığı</b><br><br>Medîne-i Üsküdar’da Bulgurlu mahallesi sâkinlerinden el-Hâc Halil b. Mustafa nâm kimesne meclis-i şer‘-i şerîf-i enverde işbu sâhibü’l-vesîka Yusuf Bey b. Abdullah nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin silk-i mülk-i sahîhimde münselik emlâkimden olup mahalle-i mezbûrede vâki‘ bir tarafdan müşteri-yi mezbûr mülkü ve bir tarafdan Ali Ağa odaları ve bir tarafdan vâdi ve bir tarafdan tarîk-i âm ile mahdûd dâhiliyede iki bâb fevkānî oda ve üç sofa ve tahte’s-semâ ve tahtânî bir oda ve bir hamam ve câmekân ve iki bi’r-i mâ ve üç kenîf ve zât-ı eşcâr-ı müsmire ve gayr-ı müsmire bahçe ve hâriciyesinde üç bâb fevkānî oda ve bi’r-i mâ ve kenîf ve ahırı müştemil mülk menzilimi bi’l-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile sekiz yüz elli guruşa mezbûr Yusuf Bey’e bey‘ ü temlîk ve teslîm eyledikden sonra semeni olan meblağ-ı merkūm sekiz yüz elli guruşu müşteri-yi merkūm Yusuf Bey yedinden bi’t-tamâm ve’l-kemâl ahz [u] kabz eyledim menzil-i mahdûd-ı mezkûrun tagrîr ve gabn-ı fâhiş da‘vâsına müte‘allıka âmme-i de‘âvîden mezbûrun zimmetini ibrâ ve iskāt eyledim ba‘de’l-yevm benim alâka ve medhalim kalmayıp mezbûr Yusuf Bey’in mülk-i müşterâsı ve hakk-ı sırfları olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Min-Şa‘bâni’l-mu‘azzam li-seneti hamsîn ve mi’ete ve elf.<br><br>Şuhûdü’l-hâl: Ali Ağa b. Ömer, Hâfız Ömer Efendi b. Ali Ağa, Hâfız Osman b. Ali Ağa, İbrahim Odabaşı b. Mehmed, Veli Bey b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=52340"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52342"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>