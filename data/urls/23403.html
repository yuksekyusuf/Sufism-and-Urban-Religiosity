﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 164<br>Hüküm no: 175<br>Orijinal metin no: [103-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Borçlu olarak ölen Hasan’ın Turşucu Vakfı’na olan borcunun ödenmesi için evinin müzâyede ile Pürkadem b. Himmet’e satıldığı</b><br><br>Havâss-ı aliyye kazâsına tâbi‘ Hasköy mahallâtından Pîrî Paşa mahallesinde sâkin iken bundan akdem fevt olan Hasan b. ( ) nâm kimesnenin verâseti kebîr oğlu Mustafa’ya ve kebîre kızı Alime’ye ve sagīr oğlu Mehmed’e ve zevce-i metrûkesi Rahime bt. Abdullah nâm hâtuna münhasıra olduğu şer‘an mütehakkik oldukdan sonra mezbûrân Mustafa ve Âlime asâleten ve mezbûre Rahime kendi tarafından asâleten ve sagīr-i mezbûrun tesviye-i umûruna vasîyy-i şer‘îsi olmağla vesâyeten mahfil-i kazâda Pürkadem b. Himmet nâm kimesne mahzarında her biri asâleten ve vesâyeten ikrâr ve takrîr-i kelâm edip merhûm-ı mezbûr medyûnen vefât edip nukūd ve menkūlünden mahalle-i mezbûrede vâki‘ bir tarafı İlyas b. Mehmed mülkü ve bir tarafı Abdülbâkī mülkü ve bir tarafı Latef v. ( ) mülkü ve bir tarafı tarîk-i hâs ile mahdûd ve mümtâz olup iki bâb fevkānî odayı ve bir bâb ahırı ve bi’r-i mâ’ı ve havluyu müştemil olan mülk menzillerinden gayrı deynine vefâ eder mâlı olmayıp karye-i mezbûrede merhûm Turşucu Vakfı’na olan üç [104] bin akçe deyn için menzil-i mezbûrun bey‘i lâzım gelmeğin cânib-i şer‘-i kavîmden bey‘ine izin ve icâzet verildikden sonra menzil-i mezbûr sûk-ı sultânîde kirâren ve mirâren müzâyede olunup rağabât-ı nâs bi’l-külliye munkatı‘a oldukdan sonra mezbûr [Pürkadem b.] Himmet üzerinde on iki bin nakd-i râyic fi’l-vakt akçede karâr edip ve ziyâde ile tâlib-i âhar zuhûr etmemeğin menzil-i mezbûru asâleten ve vesâyeten merkūm Himmet’e zarûret-i deyn-i merkūm için mersûmü’l-mikdâr on iki bin akçeye bey‘-i kat‘î ile bey‘ eyleyip ol dahi vech-i mübeyyen üzre iştirâ eyledikden sonra kabz-ı semen-i ma‘dûd ve teslîm-i mebî‘-i mahdûd eyledik dediklerinde gıbbe’t-tasdîki’l-vicâhî mâ hüve’l-vâki‘ bi’t-taleb ketb olundu. Tahrîren fî evâsıtı Zilhicceti’ş-şerîfe li sene seb‘in ve erba‘în ve elf.<br><br><br>Şuhûdü’l-hâl: Ahmed Efendi b. Abdi el-İmâm, Mahmud Çelebi b. Mehmed es-Serrâc, Ali Beşe b. Ahmed er-Râcil, Veli b. Hasan, Mehmed b. Mustafa, Mehmed b. Bilal, Pîrî b. Rıdvan, İlyas b. Mehmed, Hasan b. Pîrî, Mehmed Bey el-Cündî, Ali b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23402"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23404"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>