﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 162<br>Hüküm no: 115<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Büyük Yenihan’da Sarraf Zakar’ın, vefat eden Azir bt. Haçadur’un küçük kızı Parise’den borç alması</b><br><br>İşbu hüccet-i mukayyede-i mezkûrede muharrerü’l-ism sarrâf Zakar v. Filyos zimmî istidâne eylediği otuz bir bin dokuz yüz kırk guruşu tamâmen edâ ve teslîm etmekle işbu mahâlden kaydı terkīn olunduğu bu mahalle şerh ve temhîr olundu.<br><br><<Tahakkuk-ı özr-i şer‘îye binâen husûs-ı âti’l-beyânı mahâllinde ketb ü tahrîr için cânib-i şerî‘at-ı garrâdan mürsel kâtib es-Seyyid Mehmed Efendi medîne-i Üsküdar-ı meymenet-âsârda Selami mahallesinde mütemekkin Vâlide Sarrâfı Mardıros zimmînin menziline varıp zeyl-i vesîkada muharrerü’l-esâmî kimesneler muvâcehelerinde akd-i meclis-i şer‘-i nebevî etdikde mahalle-i mezkûrede mütemekkin Büyük Yeni Han’da Sarrâf Zakar v. Filibos zimmî meclis-i ma‘kūd-ı mezkûrda medîne-i mezbûreye muzâfe Kādı karyesinde mütemekkine iken bundan akdem hâlike olan Azir bt. Haçadur Nasrâniyenin sadriye sagīre kızı Parise’nin babası ve velîsi Haçadur v. Hazer zimmî muvâcehesinde ikrâr ve takrîr-i kelâm edip veliyy-i mersûm Haçadur zimmî velîsi olduğu sagīre-i mersûmenin malından bana otuz bir bin dokuz yüz kırk guruş idâne ve teslîm eylediğinde ben dahi yedinden istidâne ve kabz edip meblağ-ı mezbûr ile semeni işbu târîh-i vesîkadan üç sene tamâmına değin müeccel ve mev‘ûd yine sagīre-i mersûmenin malından veliyy-i merkūm yedinden iştirâ ve kabz eylediğim bir hilâlî sâ‘at semeninden dahi on dört bin üç yüz yetmiş üç guruş ki cem‘an kırk yedi bin üç yüz on üç guruş zimmetimde sagīre-i mersûmeye vâcibü’l-edâ deynimdir dedikde gıbbe’t-tasdîk, mersûm Mardıros ve karındaşı Artin veledey-i Haçadur ve Büyük Han’da sarrâf Hoce Ohan v. Bogos ve Havâss-ı refî‘a kazâsına muzâfe kasaba-i Hasköy’de Mahmud Ağa mahallesinde mütemekkin Avrupa Tüccârı’ndan Haçadur v. Tatos zimmîler meclis-i ma‘kūd-ı mezkûrda veliyy-i mersûm Haçadur zimmî muvâcehesinde ikrâr ve takrîr-i kelâm edip mukırr-ı mersûm Zakar zimmînin zimmetinde sagīre-i mersûmeye edâsı vâcib deyni olan meblağ-ı mecmû-ı merkūm kırk yedi bin üç yüz on üç guruşa tarafeynden bi’l-emr ve’l-kabûl kefâlet-i mutlaka-i sahîha-i şer‘iyye ile her birimiz müte‘âkiben kefîl bi’l-mâl ve zâminiz dediklerinde gıbbe’t-tasdîki’ş-şer‘î vâki‘ hâli ilâ-âhire.<br><br>Fî 5 Ş sene [1]256.<br><br>Şuhûdü’l-hâl: Lala Mehmed Ağa tâbi‘-i Sadr-ı Anadolu efendimiz, Nesib Ağa tâbi‘-i muhzır, Muhzır Mehmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=1017"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1019"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o337"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>