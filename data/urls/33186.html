﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 309<br>Hüküm no: 288<br>Orijinal metin no: [66a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstirati v. Nikola’nın vârisleri Mogala bt. Anaştaş ve İlya’ya sahip oldukları sandalcı destgâhları için hüccet verilmesi</b><br><br>Sandalcı, destgâh 2<br><br>Hudâvendigâr-ı esbak cennet-mekân firdevs-âşiyân merhûm ve mağfiret-nişân Sultan Selim Han -tâbe serâhû- hazretlerinin medîne-i Üsküdar’da binâ ve ihyâsına muvaffak oldukları Selîmiye ismiyle müsemmâ câmi‘-i şerîfleri evkāfına merbût sandalcı destgâhlarından mâ‘adâ Âsitâne-i aliyye ve bilâd-ı selâse ve tevâbi‘lerinde vâki‘ bi’l-cümle sandalcı destgâhlarının bey‘ ü şirâ ve mu‘âmelât-ı sâiresi hüccetleri İstanbul mahkemesinden gayri mehâkimde takrîr ü tahrîr ve bir aded destgâh iki yüz guruşdan ziyâde semen ile bey‘ ü şirâ olunmak bâ-emr-i âlî memnû‘ olduğu şurût-ı mer‘iyesinden olmağla sandalcı esnâfından zikr olunan destgâhlardan bir aded destgâha mâlik [ve] bundan akdem hâlik olan İstirati v. Nikola nâm zimmînin verâseti zevce-i metrûkesi Mogala bt. Anaştaş Nasrâniye ile sulbî kebîr oğlu esnâf-ı merkūmeden İlya zimmîye münhasıra ve tashîh-i meselesi sekiz sehmden olup sihâm-ı mezbûrenin bir sehmi zevcesi mersûmeye ve bâkī yedi sehmi oğlu mersûm İlya zimmîye isâbeti tahakkukundan sonra kendi nefsinden asıl ve anası mersûme Mogala Nasrâniye tarafından husûs-ı âtiyyü’l-beyânda vekîl-i şer‘îsi mersûm İlya zimmî meclis-i şer‘-i hatîr-i lâzımü’t-tevkīrde bi’l-verâse ve bi’l-vekâle ikrâr-ı tam ve takrîr-i kelâm ve ta‘bîr ani’l-merâm edip esnâfımızın mâlik oldukları zikr olunan destgâhlardan bir aded destgâh babam hâlik-i mesfûr İstirati zimmînin ile’l-helâk bâ-hüccet-i şer‘iye yedinde mâlı ve mülkü ve ba‘de helâkihî ber-tashîh-i merkūm zevcesi anam müvekkile-i mersûme Mogala Nasrâniye ile bana mevrûs olup lâkin zikr olunan destgâh anam mersûme ile benim ber-vech-i muharrer mâl-ı mevrûsum olduğunu hâvî yedimizde sened olmamağla takrîr ve tahrîr ve erbâb-ı vukūftan istihbâr olunup sened olmak üzere kıbel-i şer‘den yedimize bir kıt‘a hüccet i‘tâ olunmak bi’’l-verâse ve bi’l-vekâle matlûbumdur dedikde mesfûr İlya zimmînin bi’l-cümle takrîr-i meşrûhu vâkı‘a mutâbık ve zikr olunan bir aded destgâh anası mersûme ile ber-tashîh-i merkūm mâl-ı mevrûsları idüğünü zeyl-i kitâbda muharrerü’l-esâmî Müslimîn alâ-tarîki’ş-şehâde haber vermeleriyle mâ-vaka‘a [bi’t-taleb ketb olundu.]<br><br>Fî 8 N sene [1]238.<br><br>Şühûdü’l-hâl: Eş-şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=33185"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33187"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>