﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 367<br>Hüküm no: 420<br>Orijinal metin no: [69b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Mahmud Ağa’nın velayetinde olan oğlu Mehmed’ için boşandığı eşi üzerine nafaka takdir olunması</b><br><br>Nafaka-i sagīr, 80 guruş<br><br>Mahmiye-i İstanbul’da Gedikpaşa kurbünde sâkine işbu bâ‘isetü’l-vesîka Fatıma’nın babası ve tarafından husûs-ı âti’l-beyânda vekîl olduğu zâtını ârifân el-Hâc Mehmed Memiş Ağa b. Ahmed ve el-Hâc Mehmed Ağa b. İbrahim şehâdetleriyle sâbit olan Mahmud Ağa b. Mustafa meclis-i şer‘-i şerîf-i enverde müvekkile-i mezbûrenin zevc-i mutallıkı es-Seyyid Latif Efendi b. Mehmed Râşid mahzarında bi’l-vekâle ikrâr-ı tam ve takrîr-i kelâm edip müvekkilem mezbûrenin mezbûr es-Seyyid Latif Efendi ile zevciyet beynlerinde kāime iken mezbûrun firâşından hâsıl ve müvekkilem mezbûreden mütevellid ve bi-hakkı’l-hıdâne hacr ve terbiyesinde olan tahmînen beş aylık sulbî oğlu Mehmed Âtıf’ın malı olmayıp nafakaya eşedd-i ihtiyâç ile muhtâc olmağla oğlu sagīr-i mezbûrun nafaka ve kisve-bahâsı için babası mezbûr es-Seyyid Mehmed Latif Efendi üzerine kıbel-i şer‘den kadr-ı ma‘rûf meblağ farz ve takdîr buyurulmak müvekkilem mezbûrenin matlûbudur dedikde gıbbe’t-tasdîki’ş-şer‘î hâkim-i muvakkı‘-ı sadr-ı kitâb tûbâ-lehû ve hüsnü-meâb Efendi hazretleri dahi sagīr-i mezbûrun nafaka ve kisve-bahâsı için babası mezbûr üzerine bi’t-terâzî târih-i vesîkadan beher mâh seksen guruş farz ve takdîr buyurup meblağ-ı mefrûz-ı mezkûru sagīr-i mezbûrun nafaka ve kisve ve sâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer babası merkūm üzerine rücû‘a müvekkile-i mezbûreye izâfetle vekîl-i mezbûr Mahmud Ağa’ya emr etmeğin mâ-vaka‘a [bi’t-taleb ketb olundu.]<br><br>Fî 19 Ş sene [1]242.<br><br>Şühûdü’l-hâl: Muhzır Ebûbekir Çelebi, İbrahim Ağa b. Abdullah, Dökücübaşı Mehmed Ârif Ağa, Muhzır Mehmed Çelebi, Muhzır İsmail Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38799"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38801"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b367"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>