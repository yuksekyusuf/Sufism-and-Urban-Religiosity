﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 189<br>Hüküm no: 194<br>Orijinal metin no: [51b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tanaş v. Vasil’in, Boğdan Sayıcısı Savilaki’den alacağını talep ettiği</b><br><br>Ma‘rûz<br><br>Sâdır olan fermân-ı âlîlerine imtisâlen arzuhâl eden Tanaş v. Vasil nâm zimmî Çarşamba günü Dîvân-ı âlîleri’nde ba‘dehû dâ‘îhânede ma‘kûd meclis-i şer‘-i münîrde derûn-ı arzuhâlde mezkûr Boğdan Sayıcısı Savilaki v. İlya nâm zimmî ile terâfu‘larında mersûm Savilaki zimmî ile beynimizde cârî cihet-i karz-ı şer‘îden olan cemî‘ ahz u i‘tâmızın hesâbı sahîhan rü’yet olundukda zimmetinde bâkî dokuz bin on bir guruş alacak hakkım zuhûr etmeğin ben bin iki yüz iki senesi Şa‘bânü’l-mu‘azzam’ın ikinci günü meblağ-ı bâkî-i mezkûr dokuz bin on bir guruş alıp ( ) Mahkemesi’nde hâkimü’ş-şer‘ olan es-Seyyid Ahmed Efendi huzûrunda mersûm Savilaki zimmîden taleb ve da‘vâ ol dahî hesâbımız hesâb-ı sahîh ile hesâb olunup zimmetde karzdan bâkî dokuz bin on beş guruş edâsı vâcib deyni olduğunu kat‘iyyen ikrâr ve i‘tirâf etmekle mûcebince meblağ-ı mezkûr dokuz bin on bir guruşu bana edâya mersûm Savilaki zimmîye ba‘de’t-tenbîh ve’l-i‘lâm mersûm Savilaki zimmetinde bana mahkûmun bih edâsı vâcib deyin olan meblağ-ı mezkûr dokuz bin on bir guruşdan bin beş yüz guruşunu bi’l-ihâle edâ bâkî yedi bin beş yüz on bir guruşu hâlâ zimmetinde kalmağla taleb ederim deyü bir kıt‘a i‘lâm-ı şer‘î ibrâzıyla ba‘de’d-da‘vâ ve’l-istintâk mersûm Savilaki zimmî cevâbında müdde‘î-i mezbûrun bi’l-cümle takrîr-i meşrûhunu ve ibrâz eylediği i‘lâm-ı [52a] şer‘înin mazmûnunu ikrâr ve i‘tirâf edip ba‘de’l-hükm ikrâr-ı mezkûr muvâza‘aten olmuşdur deyü tasaddî eylediği ref‘i meşrû‘a ve iltifâta şâyân olmamağın alâ mûcib-i ikrârihî meblağ-ı bâkî-i mezkûr yedi bin beş yüz on bir guruş müdde‘î-i mersûm Tanaş zimmîye edâ ve teslîme mersûm Savilaki zimmîye tekrâren tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî Şevvâl sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30652"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30654"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o295"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>