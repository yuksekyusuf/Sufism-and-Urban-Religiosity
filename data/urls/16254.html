﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 141<br>Hüküm no: 96<br>Orijinal metin no: [34b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah oğlu Ömer’e nafaka takdiri</b><br><br>Havâss-ı Refî‘a kazâsına tâbi‘ Yenikapı hâricinde Merkez Efendi mahallesinde sâkin işbu sâhibü’l-kitâb Mustafa Beşe b. Ahmed meclis-i şer‘-i hatîr-i lâzımü’t-tevkīrde ve takrîr-i kelâm edip hâlâ bi-tarîkı’n-neseb hacr ve terbiyemde olan işbu sagīr Ömer b. Abdullah’ın nafaka ve kisve bahâya eşedd-i ihtiyâc ile muhtâc olmağın men lehü’l-hak ve’t-taleb üzerine kıbel-i şer‘den kadr-i ma‘rûf meblağ nafaka ve kisve farz ve takdîr olunmak matlûbumdur dedikde hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi sagīr-i mezbûr Ömer’in nafaka ve kisve ve sâir levâzım-ı zarûriyesi için târîh-i kitâbdan beher yevm altışar akçe nafaka farz ve takdîr buyurup meblağ-ı mefrûz-ı mezbûru sagīr-i mezbûrun havâic-i zarûriyesine harc ve sarf ve lede’l-iktizâ istidâne ve inde’z-zafer sagīr-i mezbûr için men-lehü’l-hak ve’t-taleb olan kimesneye rücû‘a mezbûr Mustafa Beşe’ye izin birle mâ-vaka‘a bi’t-taleb ketbolundu.<br><br>Fi’l-yevmi’s-sâdis min-Recebi’l-ferd li-sene tis‘a ve ışrîn ve mi’e ve elf.<br><br>Şuhûdü’l-hâl: Derviş Ali b. Halil, el-Hâc Ahmed b. Mustafa el-müezzin, Ali Çelebi b. Mustafa Mustafa Beşe b. Ahmed, Hasan Çelebi b. Mehmed, Mehmed Beşe b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=16253"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16255"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o303"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>