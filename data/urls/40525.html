﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 283<br>Hüküm no: 246<br>Orijinal metin no: [36a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürkçü Yani v. Kiryazi’nin parasını aldıkları iddiasıyla ekmekçiler İsador ve Avanos kardeşler ile diğer Avanos aleyhine açtığı davada iddiasını ispat edemediği</b><br><br>Mahmiye-i İstanbul hısnı ebvâbından Kumkapısı dâhilinde Nişancı mahallesinde sâkin kürkçü tâifesinden Yani v. Kiryazi nâm zimmî meclis-i şer‘-i hatîr-i lâzimü’t-tevkīrde yine mahmiye-i mezbûrede İbrahim Paşa Câmi‘-i şerîfi kurbünde İncirdibi demekle ma‘rûf mahalde vâki‘ ekmekçi dükkânında ekmekçi olan işbu hâmilû’s-sifr İsador ve Avanos veledey Perrin ve Avanos v. Akos nâm Ermeniler muvâcehelerinde üzerlerine da‘vâ ve takrîr-i kelâm edip târih-i kitâb günü mezbûrûndan ekmek iştirâ eylediğimde bir kîse içinde dört bin akçemi mezbûrûnun yanlarında vaz‘ etmekle meblağ-ı mezbûru mesfûrûn ahz eylemişlerdir suâl olunup alıverilmesi matlûbumdur dedikde gıbbe’s-suâl ve’l-inkâr müdde‘î-i mezbûrdan sıdk-ı makāline beyyine taleb olundukda ityân-ı beyyineden izhâr-ı acz, istihlâf eyledikde mesfûrûn İsador ve Avanos ve diğer Avanos’dan herbirine müdde‘î-i mezbûrun vech-i muharrer üzere ve dört bin akçesini ahz eylemediklerine ve minvâl üzere meblağ-ı mezbûr dört bin akçenin müdde‘î-i mezbûr üzerlerine red lâzım olmadığına yemîn teklîf olundukda herbiri alâ vefki’l-mes’ûl yemîn billâhi’l-lezî enzele’l-İncîle alâ İsa aleyhisselâm eylediklerinde müdde‘î-i mezbûr ityân-ı beyyine etmedikçe bî-vech mu‘ârazadan men‘ olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Halil Çavuş b. Osman el-mübâşir, Mehmed Çelebi b. Haydar, Osman Beşe çukadâr, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40524"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40526"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o877"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>