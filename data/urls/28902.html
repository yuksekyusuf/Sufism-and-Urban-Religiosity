﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 633<br>Hüküm no: 486<br>Orijinal metin no: [163a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Veliyüddin Efendi b. Hüseyin Efendi’nin küçük oğlu Mehmed Salih Çelebi’ye kalan evin tamiri için vasî Mustafa Efendi’nin yaptığı masraf</b><br><br>Husûs-ı âti’l-beyânın mahâllinde ketb ü tahrîri iltimâs olunmağın savb-ı şer‘-i şerîfden keşif nâibi fahrü’l-müderrisîni’l-kirâm Abdullah Efendi b. Ali irsâl olunup ol dahi hâssa mi‘mârlarından Mustafa Halîfe b. Abdullah ve Osman Halîfe b. Abdülmennan ile mahmiye-i İstanbul’da Çerağ[î] Hamza mahallesinde vâki‘ Anadolu kādıaskerliğinden me’zûnen vedâ‘-ı âlem-i fânî eden Veliyüddin Efendi b. Hüseyin Efendi’nin sulbî oğlu Mehmed Salih Çelebi nâm sagīrin menziline varıp zeyl-i vesîkada muharrerü’l-esâmî mahzarlarında akd-i meclis-i şer‘-i nebevî eyledikde sagīr-i mezbûrun kıbel-i şer‘-i şerîfden mansûb vasîsi olan râfi‘u’l-kitâb Mustafa Efendi b. Veliyüddin nâm kimesne meclis-i ma‘kūd-ı mezbûrda takrîr-i kelâm ve bast-ı merâm edip sagīr-i mezbûrun babası mûmâ-ileyhden müntakil işbu menzilin ba‘zı mevâzi‘i müşrif-i harâb ve mâil-i turâb ve eşedd-i ihtiyâcla ta‘mîre muhtâc olup ben dahi izn-i şer‘le işbu müşâhede olunan mevâzi‘i ta‘mîr etmemle hâlâ keşf ve masrûfum tahmîn-i sahîh ile tahmîn ve takvîm olunmak matlûbumdur dedikde fi’l-hakīka hâl vech-i meşrûh üzere olduğu zâhir [163b] ve müte‘ayyen oldukdan sonra mi‘mârân-ı mezbûrân keşf ve mesâha ve tahmîn eylediklerinde sokak kapısından girildikde şimâlen vâki‘ taş mahlût bi-hesâb-ı terbî‘î elli bir zirâ‘ taş duvarın beher zirâ‘ı kırkar akçeden iki bin kırk akçe ve duvar-ı mezkûr üzerinde tûlen on dokuz ve kadden bir buçuk bi-hesâb-ı mezbûr yirmi sekiz zirâ‘ sakfın beher zirâ‘ı otuz dokuz akçeden sekiz yüz kırk akçe ve yine duvar-ı mezkûr üzerinde vâki‘ tahta perdeye payanda yedi aded dirke tabanının beher dânesi otuz akçeden iki yüz on akçe ve yine mahâll-i mezkûrda vâki‘ duvar sakfı meremmâtı ve tahta perde meremmeti ber-vech-i tahmîn iki yüz akçe ve fevkānîde vâki‘ çeşme meremmeti ber-vech-i tahmîn üç yüz akçe haremde vâki‘ bi-hesâb-ı mezbûr yedi zirâ‘ taş duvar meremmetinin beher zirâ‘ı on beş akçeden yüz beş akçe ve mahzen duvarında bi-hesâb-ı mezbûr kerpiç horasan ile üç zirâ‘ derzin beher zirâ‘ı onar akçeden otuz akçe ve bi-hesâb-ı mezbûr yirmi beş zirâ‘ taş mahlût kaldırımın beher zirâ‘ı yedişer akçeden yüz yetmiş beş akçe ve bi-hesâb-ı mezbûr kestane tahtasından kırk zirâ‘ perdenin beher zirâ‘ı yirmi üçer akçeden dokuz yüz yirmi akçe ve perde-i mezkûre yanında üç aded dirke tabanının beher dânesi otuz akçeden doksan akçe ve bi-hesâb-ı mezbûr doksan beş zirâ‘ tahta perde meremmâtının beher zirâ‘ı beş akçeden yirmi beş akçe fevkānîde vâki‘ bi-hesâb-ı mezbûr beş zirâ‘ mahlût tahta döşemenin beher zirâ‘ı onar akçeden elli akçe ve direk ve ba‘zı mevâzi‘ meremmeti ber-vech-i tahmîn yüz seksen akçe fevkānîde vâki‘ odada ocak davlumbazı ber-vech-i tahmîn yüz akçe ve bi-hesâb-ı mezbûr kiremidi mahlût on beş zirâ‘ akta[r]manın beher zirâ‘ı onar akçeden yüz elli akçe ve matbahın ocak döşemesi ber-vech-i tahmîn otuz akçe ve mezbele ihrâcı ber-vech-i tahmîn altmış akçe ki min-haysü’l-mecmû‘ vasîyy-i mezbûr Mustafa Efendi’nin masrûfu beş bin beş yüz beş sağ akçe ile ancak olur, bundan noksan ile olmak mümkün değildir deyü mi‘mârân-ı mezbûrân ile Müslimîn-i mezkûrûn icmâ‘ ve ittifâk edip her biri haber vermeğin mevlânâ-yı mezbûr mahâllinde ketb ü tahrîr ve ma‘an ba‘s olunan Mehmed b. İbrahim ve Yusuf b. Abdurrahman ile meclis-i şer‘e gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî 6 min-Saferü’l-hayr sene [1]108.<br><br>Şuhûdü’l-hâl: Umdetü’l-müderrisîni’l-kirâm Yahya Efendi eş-şehîr bi-Kebîrîzâde, Mehmed Efendi b. Mehmed el-imâm, Mehmed Halîfe el-müezzin, Süleyman Halîfe b. Ahmed, el-Hâc Rüstem b. Abdullah, el-Hâc Osman b. Abdullah, İbrahim Çelebi b. Ömer, Ahmed Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=28901"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28903"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b633"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o753"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>