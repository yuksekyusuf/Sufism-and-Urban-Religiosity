﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 249<br>Hüküm no: 155<br>Orijinal metin no: [33a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beş aylık hamile Cemal Hanım’ın boşandığı eşi Ömer Nabi Efendi b. Hacı Ali’ye kendisi için nafaka bağlattırması</b><br><br>Nafaka-i haml 275 guruş<br><br>Mahmiye-i İstanbul’da Hoca [Paşa kurbunda] Karaki Hüseyin Çelebi mahallesinde sâkine zâtı zeyl-i vesîkada muharrerü’l-esâmî müslimîn ta‘rîfleriyle mu‘arrefe olan Sırrı Cemal Hanım bt. Abdullah meclis-i şer‘-i şerîf-i lâzımü’t-teşrîfde zevc-i sâbıkı Meclis-i Vâlâ-yı Ahkâm-ı Adliye mazbata odası hulefâsından Ömer Nabi Efendi b. el-Hâc Ali mahzarında takrîr-i kelâm ve ta‘bîr ani’l-merâm edip mûmâ-ileyh Ömer Nabi Efendi ile mukaddemâ zevciyet beynimizde kāime iken mûmâ-ileyhin firâşından hâsıl batnımda müstebîn tahminen beş aylık hamlim olmağla vaz‘-ı haml ile iddetim münkaziye oluncaya değin nafaka ve kisve ve sâir levâzım-ı zarûriyem için mûmâ-ileyh Ömer Nabi Efendi üzerine kıbel-i şer‘den kadr-ı ma‘rûf meblağ farz ve takdîr buyurulmak matlûbumdur dedikde gıbbe’t-tasdîki’ş-şer‘î hâkim-i hâsim-i vâlâ-cenâbü’l-muvakki‘ ismuhû fî sadri’l-kitâb tûbâ lehû ve hüsnü me’âb efendi hazretleri dahi mûmâ-ileyhâ Sırrı Cemal Hanım’ın vaz‘-ı haml ile iddeti münkaziye oluncaya değin nafaka ve kisve ve sâir levâzım-ı zarûriyesi için mûmâ-ileyh Ömer Nabi Efendi üzerine işbu târih-i kitâbdan i‘tibâren bi’t-terâzi beher şehr iki yüz yetmiş beş guruş nafaka farz ve takdîr buyurup meblağ-ı mefrûz-ı mezkûr beher şehr ikişer yüz yetmiş beş guruşu kendi nafaka ve kisve ve sâir levâzım-ı zarûriyesine harc u sarfa ve lede’l-iktizâ istidâneye ve inde’z-zafer mûmâ-ileyh Ömer Nabi Efendi üzerine rucû‘a mûmâ-ileyhâ Sırrı Cemal Hanım’a izin vermeğin mâ-vaka‘a bi’t-taleb ketb olundu.<br><br>Fî 15 Cumâdelûlâ sene 1279<br><br>Şuhûdü’l-hâl: Muhzır Mustafa Ağa b. ( ), Muhzır Ahmed Ağa b. ( ), Muhzır Yusuf Ağa b. ( ), Muhzır el-Hâc Salih Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35829"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35831"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>