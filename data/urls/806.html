﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 111<br>Hüküm no: 89<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sonisa kazası Zuday köyünde Seyyid Abdülkerim b. İbrahim Vakfi mütevellisi Girayoğlu Ahmed b. Osman’ın vefatıyla yerine oğullarının tayini</b><br><br>Ma‘rûz-ı dâ‘î,<br><br>Sâdır olan fermân-ı âlîlerine imtisâlen işbu arz ve derkenâra nazar olundukda vilâyet-i Anadolu’da Sonisa kazâsına tâbi‘ Zuday karye ahâlîsinden es-Seyyid Abdülkerim b. İbrahim nâm sahibü’l-hayrın bâ-temlîknâme-i hümâyûn yedinde mülkü olan kazâ-i mezbûrede ma‘lûmü’l-hudûd dam yeri ve makber arzı ve damlacık nâm mahalleri cem‘an üç kıt‘a mülk arsaları hasbeten lillâhi te‘âlâ vakf ve habs ve şart edip zikrolunan üç kıt‘a arsaları icâre-i misilleriyle bâ-ma‘rifet-i mütevellî âhara îcâr olunup hâsıl olan icâreleri kazâ-i mezbûrede tarîk-ı caddede kâin İlyas köprüsü demekle ma‘rûf cisr-i kebîrin ta‘mîr ve termîmine sarf ve tevliyet-i mastûr hayatda oldukça kendüye ve ba‘de vefâtihî evlâd-ı evlâdına batnen ba‘de batnin ve ba‘de’l-inkırâzi’l-küll re’y-i hâkimle bir mütedeyyin kimesne mütevellî nasb u ta‘yîn edip evlâd-ı vâkıf munkarız olmağla ber-mûceb-i şart-ı vâkıf re’y-i hâkimle tevliyet-i mezkûrun bâ-berat-ı âlîşân mütevellîsi olan Girayoğlu Ahmed b. Osman fevt olup yeri hâlî ve hizmet-i lâzımesi mu‘attal kalmağla mahlûlünden erbâb-ı istihkākdan müteveffâ-yı merkūmun sulbî oğulları es-Seyyid Mustafa ve es-Seyyid Osman ve es-Seyyid Hasan benû Ahmed nâm karındaşlara babaları müteveffâ-yı merkūmun mahlûlünden tevcîh ve müceddeden berat-ı şerîf-i âlîşân sadaka ve ihsân buyurulması kazâ-i mezbûr nâibi es-Seyyid Ali Zühdü Efendi dâ‘îleri işbu mührü mutâbık arzıyla inhâ etmeğin fi’l-hakīka tevliyet-i mezkûre merkūm Girayoğlu Ahmed b. Osman’ın bâ-berat-ı âlî üzerinde olduğu derkenârdan müstebân ve merkūm Girayoğlu Ahmed’in fevti vâki‘ ve merkūmûn es-Seyyid Mustafa ve es-Seyyid Osman ve es-Seyyid Hasan müteveffâ-yı merkūmun sulbî oğulları olduklarını kazâ-i mezbûr ahâlîsinden Der-aliyye’de müsâfiren sâkinler Toruloğlu Mustafa b. Halil ve Kara Hasanoğlu Hasan b. Abdullah nâm kimesnelerin alâ-tarîkı’ş-şehâde haber vermeleriyle zâhir ve nümâyân olmağın bu sûretde tevliyet-i mezkûre ber-mûceb-i şart-ı vâkıf müteveffâ-yı merkūmun mahlûlünden sulbî oğulları mezbûrûn es-Seyyid Mustafa ve es-Seyyid Hasan ve es-Seyyid Osman nâm karındaşlara bi’l-iştirâki’s-seviy tevcîh ve yedlerine müceddeden berat-ı şerîf-i âlîşân sadaka ve ihsân buyurulmak iktizâ eylediği huzûr-ı âlîlerine i‘lâm.<br><br>Sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=805"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=807"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o190"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>