﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 346<br>Hüküm no: 345<br>Orijinal metin no: [77b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacca gidecek olan Fâtıma bt. Osman vasiyeti ve terekesine Hafız Veliyüddin Efendi’yi vasi, Osman Beşe’yi nazır tayin ettiği</b><br><br><<Uhbirtü bimâ-fîhi nemekahü’l-fakīr ileyhi te‘âlâ Yahya el-müvellâ hilâfeten bi-medîneti Kostantıniyye<br><br>Gufira-leh.<br><br>Mahmiye-i İstanbul’da Ayasofya-i kebîr kurbünde İshakpaşa Mahallesi sâkinelerinden olup zâtı mahalle-i mezbûre imâmı Ahmed Efendi b. Ali [ve] es-Seyyid Ahmed b. es-Seyyid Mehmed nâm kimesneler ta‘rîfleriyle mu‘arrefe olan Fâtıma bt. Osman b. Hasan nâm hatun meclis-i şer‘-i şerîf-i enverde ber-vech-i âtî vasiyy-i muhtârı bâ‘isü hâzihi’l-vesîka Hâfız Veliyüddin Efendi b. Hüseyin mahzarında ikrâr ve takrîr-i kelâm edip ben işbu sene-i mübârekede hacc-ı şerîfe azîmet etmemle bi-emri’llâhi te‘âlâ vedâ‘-ı âkilem ni [âlem-i fânî] eylediğimde cemî‘ terekemden düyûn-ı müsbetem ba‘de’l-kazâ sülüsünden on guruş hediyeli iki Mushaf-ı şerîf iştirâ ve her biri birer müstahik kimesnelere verile ve otuz guruş ıskāt-ı salâtım ve beşer guruş kefâret-i yemîn ve savmım için fukarâya devroluna ve vasiyy-i muhtârım mezbûr Hâfız Veliyüddin Efendi’ye yirmi guruş ve imâm-ı mezbûr Ahmed Efendi’ye iki buçuk guruş ve on guruş talebe-i ulûma ve dörder nefer kimesnelere dört hatm-i şerîf ettirilip her birine birer yıldız altını verile ve zikrolunan hatm-i şerîfler du‘âsında on guruş ile tabh-ı ta‘âm ve itmâm-ı fukarâ oluna ve mâ‘adâ terekem veresem beyninde alâ-mâ-farazallâhu te‘âlâ tevzî‘ ve taksîm oluna deyü vasiyyet ve tenfîzine mezbûr Hâfız Veliyüddin Efendi’de <<kabûl>> vasiyy-i muhtâr, işbu Osman Beşe b. Ali’yi nâzır nasb ve ta‘yîn eyledim dedikde onlar dahi zikrolunan vesâyet ve nezâreti her bir kabûl ve merâsimin edâya ta‘ahhüd ve iltizâm etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: İmâm Ahmed Efendi b. Ali, es-Seyyid Ahmed b. Seyyid Mehmed, Na‘lba[n]d Osman Bey b. Ali, Osman Efendi b. Mustafa, Hilâlcı Musa Çelebi b. Hasan, Ömerzâde Ahmed Ağa, es-Seyyid Mehmed Çelebi b. es-Seyyid Ali.>></p>          <br><a title="Önceki sayfa" style="text-decoration:none" href="./ayrmetin.php?idno=5268"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5270"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o687"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>