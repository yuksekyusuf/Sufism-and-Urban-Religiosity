﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 127<br>Hüküm no: 112<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. İsmail’in kasap dükkanı gedik hisse ve aletlerini Ebubekir Usta’ya sattığı</b><br><br>Evkâf-ı hazret-i şehriyârîden Yedinci Selhâne’ye merbût olup İstanbul’da Hekimzâde Ali Paşa Câmi-i Şerîfi kurbünde vâki‘ bir bâb kasab dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin rub‘una bâ-temessük-ı mütevellî mutasarrıf olan Mehmed b. İsmail tarafından ferâğ-ı âti’l-beyânı ikrâra vekîl olduğu kassâbân kethüdâsı el-Hâc Ali Ağa ve Mehmed b. Hasan şehâdetleriyle sâbit olan Mehmed b. Feyzullah meclis-i şer‘-i kavîmde hâlâ Kasabbaşı Mehmed Emin Ağa tarafından vekîli kethüdâ-yı mezbûr Ali Ağa ile ustalarından el-Hâc Osman hâzır oldukları hâlde yine kasab ustalarından âlât-ı mezkûrenin nısfına mutasarrıf olan Ebubekir b. Osman tarafından tasdîka vekîli İsmail b. Mehmed muvâcehesinde bi’l-vekâle takrîr-i kelâm edip müvekkilim mezbûr Mehmed ber-vech-i muharrer mutasarrıf olduğu rub‘ hisse-i mezkûresini hüsn-ı rızâ ve ihtiyârıyla bâ-ma‘rifet-i mütevellî bedel-i ma‘lûm mukâbelesinde âlât-ı mezkûrenin nısfına mutasarrıf olan mezbûr Ebubekir Usta’ya ferâgat ve kasr-ı yed edip ol dahî tefevvüz ve kabûl etmeğin fîmâ ba‘d rub‘ âlât-ı mezkûrede müvekkil-i mezbûrun kat‘â alâka ve medhali kalmayıp mezbûr Ebubekir Usta’nın hakk-ı mufavvazı olmuşdur dedikde mezbûr İsmail dahi ba‘de’t-tasdîk rub‘ âlât-ı mezkûr dahî müvekkil-i mezbûr Ebubekir Usta üzerine tahrîr ve defter-i vakfa kayd birle temessük i‘tâ olunmak niyâzında oldukları İstanbul Mahkemesi’nden huzûr-ı âlîlerine i‘lâm olundu el-emru li-men lehü’l-emr.<br><br>Fî 8 min Receb sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30570"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30572"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o318"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>