﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 68<br>Hüküm no: 32<br>Orijinal metin no: [8a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeynep Hatun’un evinin tuvalet suları için kuyu kazdırması</b><br><br>Ma‘rûz<br><br>Sâdır olan fermân-ı âlîlerine imtisâlen savb-ı şer‘-i enverden mürsel İkinci Kâtib Ahmed Efendi hâssa mi‘mârı hulefâsından el-Hâc Abdullah ve Mehmed Halîfeler ile İstanbul’da Sultan Mehmed Câmii civârında Hoca Hayreddin mahallesinde Üçemirler Türbesi ittisâlinde vâki‘ derûn-ı arzuhâlde mezkûretü’l-ism Zeyneb bt. Abdullah nâm hatunun Osman Efendi Vakfı’ndan mutasarrıf olduğu menzile varıp huzûr-ı Müslimîn’de ba‘de akdi’l-meclis sâhib-i arzuhâl Üçemirler türbedârı ve vakfının mütevellîsi eş-Şeyh Mahmud Efendi b. es-Seyyid Mehmed meclis-i ma‘kûd-ı mezkûrda menzil-i mezkûrun vâkıfı ve hâlâ mütevellîsi mezbûr Osman Efendi tarafından vekîl-i şer‘îsi Abdullah Ağa b. Ali hâzır olduğu hâlde ma‘rifetü’z-zât mezbûre Zeyneb Hatun mahzarında mezbûre Zeyneb Hatun’un menzilinin kable’l-harîk kenîfleri çirkâbı ittisâlinde vâki‘ menzil derûnundan ceryân eder iken ba‘de’l-harîk sed olunmağla mezbûre Zeyneb Hatun kenîfleri çirkâbı türbe-i mezkûre dîvârına muttasıl hafr ve ihdâs eylediği kuyuya icrâ birle türbe-i mezkûre ittisâlinde vâki‘ odanın dîvârına neşf eylediğinden mâ‘adâ türbe-i mezkûrede olan bi’r-i mâya karîb olup ol vecihle zarar-ı bîni olmağla zararını def‘a mezbûre Zeyneb Hatun’a tenbîh olunmak matlûbumdur dedikde mi‘mârân-ı mezbûrân Müslimûn hâzırûn ile ba‘de’l-keşf ve’l-mu‘âyene fi’l-hakîka mezbûre Zeyneb Hatun’un hafr eylediği çirkâb kuyusu türbe-i mezkûrede olan bi’r-i mâya karîb ve çirkâbını oda-i mezkûre dîvârına neşf ve zarar-ı bîni olduğunu ve mârrü’z-zikr kuyuyu sed ve bend ve matbah önünde tûlen dört zirâ‘ bu‘du olan mahalle müceddeden kuyu hafr ve kenîfleri çirkâbını setr-i lağam ile cedîd kuyuya icrâ ile zararı mündefi‘ olur deyü haber vermeleriyle kâtib-i mezbûr ber-vech-i muharrer zararını def‘a mezbûre Zeyneb Hatun’a tenbîh eylediğini ma‘an mürsel ümenâ-i şer‘le meclis-i şer‘a ba‘de’l-inhâ İstanbul Mahkemesi’nden huzûr-ı âlîlerine i‘lâm olundu.<br><br>Fî 15 Saferü’l-hayr sene 1202.<br><br>Derkenar: Hoca Hayreddin mahallesinde keşf-i lağam</p>          <br><a title="Önceki sayfa" style="text-decoration:none" href="./ayrmetin.php?idno=30490"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30492"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o339"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>