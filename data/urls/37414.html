﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 602<br>Hüküm no: 470<br>Orijinal metin no: [111a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Beşir’in Ermeni Haçok’a borcu olduğu</b><br><br>Kezâlik cânib-i beytülmâle âid oldukdan sonra mahmiye-i mezbûrede Kumkapı kurbünde İbrahim Paşa mahallesinde sâkine ve hâlâ Darbhâne-i âmirede sâhib-i ayâr olan işbu râfi‘ü’s-sifr Haçok v. Nikifos nâm Ermeni meclis-i ma‘kūd-ı mezkûrda yeniçeri beytülmâl emîni olmağla tereke-i müteveffâ-yı mezbûra vâzı‘u’l-yed olup husûs-ı âti’z-zikrde husûmet ve redd-i cevâba kıbel-i şer‘den me’zûn olan Hüseyin Ağa b. Muslu mahzarında üzerine da‘vâ ve takrîr-i kelâm edip müteveffâ-yı mezbûr el-Hâc Beşir b. Abdullah b. Abdullah zimmetinde cihet-i karz-ı şer‘îden dört yüz Efrencî altın hakkım olup hattâ müteveffâ-yı mezbûr fevtinden bir gün mukaddem hâl-i marazında mahzar-ı Müslimînde ikrâr ve işhâd ettikden sonra kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-ı ahrâr-ı ricâl-i Müslimînden olup zikr olunan Tülbentci Hüsam mahallesinden olup el-Hâc İsmail b. Mustafa ve Soğan Ağa mahallesinden Ömer Efendi b. Abdullah li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffâ-yı mezbûr el-Hâc Beşir b. Abdullah b. Abdullah fevtinden bir gün mukaddem hâl-i marazında müdde‘î-i mezbûr sâhib-i ayâr Haçok Ermeni’ye cihet-i mezbûrdan zimmetinde dört yüz Efrencî altın lâzımü’l-edâ deyni olduğunu huzûrumuzda ikrâr ve işhâd eyledi, biz bu husûsa ilâ-âhirihî.<br><br>Şuhûdü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=37413"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37415"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0602"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1134"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>