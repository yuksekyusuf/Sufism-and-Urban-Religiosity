﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 224<br>Hüküm no: 236<br>Orijinal metin no: [31b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Osman Usta b. Süleyman’ın vârislerinin, ekmekçi fırını davasında Arotin ve Tokel’in zimmetlerini ibra ettikleri ve sulh oldukları</b><br><br>Fırın değirmen ibrâsı<br><br>Ma‘rûz<br><br>Mübârek rikāb-ı kâm-yâb-ı hüsrevânîye takdîm olunan arzuhâlde mastûr mahrûse-i Galata’da Asmalı Mescid Mahallesi’nde sâkin iken bundan akdem vefât eden Ekmekçi Osman Usta b. Süleyman’ın verâseti zevce-i metrûkesi Fâtıma bt. Ahmed ve sulbiye-i kebîre kızı Emine ve vâlidesi Hatice bt. Mehmed nâm Hatun ile diyâr-ı âharda olan li-ebeveyn er karındaşı oğlu İsmail’e münhasıra ba‘dehû mezbûre Hatice dahi vefât edip verâseti oğlunun kızı mezbûre Emine ile mezbûr İsmail’e inhisârı tahakkukundan sonra sâhibe-i arzuhâl mu‘arrefetü’z-zât mezbûre Emine Hatun ile zevce-i mezbûre Fâtıma Hatun’dan her biri bi’t-terâzi meclis-i şer‘-i münîrde babası müteveffâ-i mezbûrun hayatında ve şerîki olan arzuhâlde ismi mastûr Arotin v. Toros zimmî hâzır olduğu halde zikri âtî gedik âlâtına mutasarrıf olan Tokel v. Nikagos zimmî muvâcehesinde mahrûse-i mezbûrede Mevlevîhâne kurbünde vâki‘ bir bâb etmekçi fırını ittisâlinde yirmi dört sehm i‘tibâr olunur altı horoslu etmekçi değirmeninde mûrisimiz babamız müteveffâ-i mezbûrun yetmiş iki bin akçe re’s-i malı ile fâideden hâsıla olan bir yük yetmiş bin akçe ki cem‘an iki yük kırk iki bin akçe şerîki hâzır-ı mersûm Arotin zimmînin yedinde kalmağla meblağ-ı mezkûrdan hisse-i irsiyye-i ma‘lûmemizi mersûm Arotin zimmîden ve gedik tâ‘bir olunan yirmi dört re’s bârgirden mâlik olduğu altı re’s bârgir ve âlât-ı lâzıme-i ma‘lûmeden dahi hisse-i irsiyyemizi mesfûr Tokel zimmîden taleb ederiz deyü da‘vâ eylediğimizde onlar dahi cevâblarında yedimizde olup bin iki yüz on senesi Muharreminin on yedinci günü tarihiyle muvarrah ol tarihde İslâmbol Kādısı olan Faziletlü Mehmed Efendi’nin bir kıt‘a i‘lâmı nâtık olduğu üzere müteveffâ-i mezbûrun mîrî ile kapan tüccârına olan düyûn ve mesârifimizi kapan nâibi efendi dâ‘ileriyle habbâzân kethüdâsı ve nizâm ustaları hesâb-ı sahîh ile rü’yet eylediklerinde müteveffâ-i mezbûrun bin sekiz yüz altmış beş guruş cânib-i mirîye ve üç bin yedi yüz doksan sekiz guruş tüccâra ki cem‘an beş bin altı yüz altmış üç guruş sahîh deyni zuhûr ettikde müteveffâ-i mezbûrun âlât-ı lâzıme-i mezkûreden hissesi olan malı deyni olan meblağ-ı mezkûra kâfi olduğu ma‘lûmunuz oldukda âlât-ı mezkûre semeninden hisse-i irsiyyeleri mikdârı mûrisleri merkūmun düyûn-ı mezkûresine takās ve mahsûb ve da‘vâ-yı mezkûrenizden rızânız ile fâriğler olup husûs-ı mezkûra müte‘allika da‘vâdan benim zimmetimi ibrâ ve iskāt etmişdiniz deyü takrîrlerine mutâbık bir kıt‘a i‘lâm ibrâzıyla bizi def‘a tasaddî biz dahi inkâr ile beynimizde ba‘de vukū‘ı’l-münâza‘a bâ-tavassut-ı muslihîn ile beynimiz ıslâh ve tevfîk olunmağın mezbûre Emine Hatun da‘vâ-yı mezkûresinden üç yüz elli guruşa ve zevce-i mezbûre Fâtıma Hatun dahi yetmiş guruş bedel-i makbûza her birimiz sulh olup meblağ-ı mezkûra ve gedik âlâtından hisse mütâlebesine ve bi’l-cümle husûs-ı mezkûra müte‘allika âmme-i da‘vâdan her birimiz mersûmân Arotin ve Tokel zimmîlerin zimmetlerini ibrâ-yı âmm-ı sahîh-i şer‘î ile ibrâ ve iskât eylediklerinde onlar dahi ibrâsını kabul ile külliyen kat‘-ı nizâ‘ eyledikleri i‘lâm olundu.<br><br>Fî-25 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30989"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30991"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>