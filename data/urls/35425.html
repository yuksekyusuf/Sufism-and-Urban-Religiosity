﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 270<br>Hüküm no: 287<br>Orijinal metin no: [60b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alacağı olduğu iddiasıyla Kapıcı Musa’nın vefat eden Mustafa Çelebi’nin oğlunun vasisine açtığı davanın anlaşmayla sonuçlandığı</b><br><br>Fahrü’l-emâsil ve’l-akrân Musa b. ( ) nâm bevvâb-ı sultânî meclis-i şer‘-i şerîfe mahrûse-i Kostantıniyye’de Voynuk Şücâ‘ mahallesinde müteveffâ olan merhûm Mustafa Çelebi b. Osman nâm Dîvân-ı Hümâyûn Kâtibi’nin veled-i sagīri Hüseyin’e kıbel-i şer‘den vasî olan Yusuf Bey b. Abdullah nâm kimesne mahzarında takrîr-i kelâm edip merhûm-ı mezbûr Mustafa Çelebi’ye kasaba-i Kars’da yirmi beş bin nakd karz akçe verip ba‘dehû yirmi altı guruş ile on bir altın dahi verip cem‘an zimmetinde yirmi dokuz bin akçem olup meblağ-ı mezkûrdan on beş bin akçesini kendi bana teslîm edip zimmetinde on bin akçe ile yirmi altı guruş ve on bir altın kalmışdır deyü da‘vâ etdikden sonra kelâmını müeyyid kasaba-i merkūmede müvellâ olan Mevlana Mehmed imzâsıyla mümzâ ve hâtemiyle mahtûm hüccet-i şer‘iye ibrâz edip nazar olundukda mazmûnu kelâm-ı meşrûhuna muvâfık bulunup keyfiyet-i hâl vasîyy-i mezkûrdan istifsâr olundukda bi’l-külliye inkâr ile cevâb vermeğin müdde‘î-yi merkūmdan kelâm-ı meşrûhuna ve mazmûn-ı hüccet-i şerîfeye muvâfık beyyine taleb olundukda ahrâr-ı Müslimînden Mehmed Çelebi b. Mahmud ve İsa b. Süleyman nâm kimesneler li-ecli’ş-şehâde hâzırân olup müdde‘î-yi merkūmun kelâm-ı meşrûhuna ve mazmûn-ı hüccet-i mezkûreye muvâfık edâ-i şehâdet-i şer‘iye edip şehâdetleri hayyiz-i kabûlde vâki‘ <olup>> olmak esnâsında iken muslihûn-ı Müslimûn tavassut eyleyip beynimize sulh enfa‘ gördüklerine binâen vasîyy-i mezkûr Yusuf Bey müdde‘î-yi merkūm Musa Bey’i da‘vâ-yı mezkûresinden üç bin sekiz yüz akçeye sulh edip mezkûr Musa dahi meclis-i şer‘de merkūm Yusuf Bey muvâcehesinde bi’t-tav‘ ve’r-rızâ ikrâr edip merhûm-ı mezbûr Mustafa Çelebi zimmetinde da‘vâ etdiğim meblağ-ı merkūmu üç bin sekiz yüz akçeye sulh edip bedel-i sulh olan meblağ-ı mezkûru vasîyy-i merkūm yedinden bi’t-tamam alıp kabz eyleyip sagīr-i mezkûr zimmetini husûs-ı mezbûra müte‘allik cemî‘ de‘âvîden ibrâ-yı küllî ile ibrâ eyledim ba‘de’l-yevm benden bizzât veyâ bi’l-vâsıta meblağ-ı merkūm yirmi dokuz bin akçeye müte‘allik merhûm-ı mezbûr muhallefâtından da‘vâ ve taleb sâdır olursa lede’l-hükkâm mesmû‘a ve makbûle olmaya dedikde mukırr-ı merkūmun ikrâr-ı meşrûhu[nu] merkūm Yusuf Bey dahi bi’l-muvâcehe tasdîk etdikde vâki‘ hâl ketb olundu.<br><br>Tahrîren fî-evâili Cemâziyelâhir li-sene elf.<br><br>Şühûdü’l-hâl: İvaz Çavuş b. Mustafa, Mustafa b. Abdullah, Mehmed Bey b. Abdullah, el-Hâc Mustafa b. İsa, Ahmed Bey b. Turhan ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35424"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35426"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o464"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>