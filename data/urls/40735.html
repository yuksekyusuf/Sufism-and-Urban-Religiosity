﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 454<br>Hüküm no: 456<br>Orijinal metin no: [66b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Halil’in merhum Mustafa Efendi’den alacağına kefaletinden dolayı Niksar Kadısı Abdülaziz Çelebi’den dört yüz otuz sekiz guruş alacağı olduğu</b><br><br>Mahmiye-i İstanbul’da Hoca Rüstem mahallesi sükkânından işbu bâ‘isü’l-vesîka Mehmed Ağa b. Halil nâm kimesne meclis-i şer‘-i hatîr-i lâzimü’t-tevkīrde mahmiye-i mezbûrede Çıkrıkçı Kemal mahallesi sükkânından iken bundan akdem vefât eden merhûm Mustafa Efendi’nin sulbî kebîr oğlu olup Vilâyet-i Anadolu’da muvakkaten Niksar kādısı olan Abdülaziz Çelebi mahzarında üzerine da‘vâ ve takrîr-i kelâm edip müteveffâ-yı mezbûr Mustafa Efendi zimmetinde zikrolunan Hoca Rüstem mahallesinde vâki‘ ma‘lûmü’l-hudûd menzil bedel-i tefvîzden ve beynimizde ma‘lûme Rusiyyetü’l-asl Kâtibe nâm câriye semeninden cem‘an bin üç yüz on beş riyâlî guruş hakkım olup meblağ-ı mezbûru hayâtında müteveffâ-yı mezbûra târih-i kitâb senesi Saferu’l-hayrı gurresinden iki sene tamâmına değin te’cîl ol dahi kabûl eyledikden sonra meblağ-ı müeccel-i mezbûra mezbûr Abdülaziz Çelebi ile li-ebeveyn karındaşları olup gāibân ani’l-meclis Mehmed Efendi ve Abdullah Bey nâm kimesneler emr ve kabûlü hâviye kefâletle ma‘an kefîl olduklarından sonra mezbûr Mustafa Efendi vefât etmekle ecel-i mezbûr sâkıt olmağın hâlâ meblağ-ı mezbûr bin üç yüz on beş guruşdan mezbûr Abdülaziz Çelebi’nin hissesine isâbet eden dört yüz otuz sekiz riyâlî guruş ile otuz akçeyi kefâleti hasebiyle mezbûr Abdülaziz Çelebi’den taleb ederim suâl olunsun dedikde gıbbe’s-suâl mezbûr Abdülaziz Çelebi hayâtında fi’l-vâki‘ müdde‘î-i mezbûrun babam müteveffâ-yı mezbûrun zimmetinde vech-i muharrer üzere zikrolunan menzil ve câriye semeninden ve bedel-i tefvîze ecel-i mezbûr ile müeccel hakkı olan meblağ-ı mezbûr bin üç yüz on beş riyâlî guruşa ben karındaşlarım gāibân ani’l-meclis mezbûrân Mehmed Efendi ve Abdullah Bey ile ma‘an kefâlet-i sahîha-i şer‘iyye ile kefîl olmuşidik deyu bi-tav‘ihî ikrâr ve i‘tirâf etmeğin mûcibiyle meblağ-ı mezbûrdan kefâleti hasebiyle hissesine isâbet eden meblağ-ı mezbûr dört yüz otuz sekiz guruş ile otuz akçeyi müdde‘î-i mezbûra edâya mezbûr Abdülaziz Çelebi’ye tenbîh olunup mâ-vaka‘a bi’t-taleb ketb olundu.<br><br>Fî selhi Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Osman Çavuş b. Mustafa, Mustafa Efendi b. Muharrem, Mustafa Efendi b. Abdurrahman, Osman Beşe çukadâr, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40734"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40736"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b454"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o846"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>