﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 101<br>Hüküm no: 67<br>Orijinal metin no: [16b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin Milan’ın Akçakenîse köyünde bulunan bahçeli evini Osman Çelebi’ye sattığı</b><br><br>Vilâyet-i Anadolu’da Kangırı/Çankırı Sancağı’nda Milan kazâsına tâbi‘ Akçakenîse nâm karye ahâlîsinden olup mahmiye-i İstanbul’da Koska kurbünde Hüseyin Ağa Dârü’l-hadîsi’nde müsâfiren sâkin Mehmed Efendi b. Osman Efendi nâm kimesne meclis-i şer‘-i şerîf-i enverde işbu bâ‘isü’l-kitâb Osman Çelebi b. el-Hâc Mustafa nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup karye-i mezbûrede vâki‘ bir tarafdan Hasan nâm kimesne mülkü ve bir tarafdan Nuh Beşe mülkü ve iki tarafdan tarîk-ı âm ile mahdûd fevkānî bir bâb oda ve tahtânî iki bâb oda ve bir anbâr ve samanhâne ve harman yeri ve eşcâr-ı müsmire ve gayr-ı müsmireli bahçeyi müştemil mülk menzilimi bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ile mezbûr Osman Çelebi’ye yüz guruşa bey‘ ve temlîk eylediğimde ol dahi ber-vech-i muharrer iştirâ ve temellük eylediğimden sonra semeni olan meblağ-ı mezbûr yüz guruşu mezbûr Osman Çelebi yedinden tamamen ahz u kabz ve mahâllinde zabt ve taslît eyledim. Ba‘de’l-yevm menzil-i mahdûd-ı mezkûrda benim kat‘a alâka ve medhalim kalmayıp mezbûr Osman Çelebi’nin mülk-i müşterâsı olmuşdur. Keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-işrîn min-Şevval li-sene selâse ve erba‘în ve mie ve elf.<br><br>Şuhûdü’l-hâl: el-Hâc Osman Ağa b. Cafer, el-Hâc Ahmed Ağa b. Halil, İbrahim Beşe b. Receb, Mehmed Beşe b. Ahmed, Hasan Beşe b. Halil, Mustafa b. Hüseyin, es-Seyyid Bali Çelebi b. Küçük Ali, Kavukçu Ali b. Receb, diğer Hasan b. Hüseyin, Molla Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5820"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5822"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o456"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>