﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 99<br>Hüküm no: 85<br>Orijinal metin no: [24b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa İbrahim Beşe’nin çocukları miras hisselerini annelerinden alıp zimmet ibrası yaptıkları</b><br><br>Husûs-ı âti’l-beyânın mahallinde ketb [ü] tahrîri için savb-ı şer‘-i enverden me’zûnen irsâl olunan Mevlânâ Ahmed Efendi b. el-merhûm Hüseyin Efendi medîne-i Üsküdar’a muzâfe Adalar nâhiyesine tâbi‘ Tuzla karyesine varıp zeyl-i vesîkada muharrerü’l-esâmî [Müslimîn] huzûrlarında akd-i meclis-i şer‘ ettikde karye-i mezbûre sâkinlerinden iken bundan akdem fevt olan İbrahim Beşe b. İlyas’ın verâseti zevce-i menkûha-i metrûkesi Fâtıma bt. Hüseyin nâm hatuna ve sulbî sagīr oğlu Hüseyin’e ve sulbiye kebîre kızları Saime ve Hanife nâm hatunlara ve zevce-i mezbûre batnında zâhir hamle isâbeti tahakkukundan sonra zâtları Selim Beşe b. Halil ve Ali Beşe b. Abdullah nâm kimesneler ta‘rîfleriyle mu‘arrefe olan mezbûretân Hanife ve Saime nâm hatunlar meclis-i ma‘kūd-ı mezkûrda tereke-i müteveffâ-yı mezbûra bi’l-verâse vâzı‘atü’l-yed olan zevce-i mezbûre Fâtıma Hatun mahzarında her biri ikrâr ve takrîr-i kelâm edip babam müteveffâ-yı mezbûrun terekesi ma‘rifet-i şer‘le tahrîr ve defter ve ba‘de ihrâci’l-mesârif ve’d-düyûn her birimizin hisselerine isâbet eden yedi bin iki yüz elli beşer akçeden cem‘an on dört bin beş yüz on akçe hisse-i irsiyemizi bi’t-tamâm ve’l-kemâl ahz [u] istîfâ eyledik ba‘de’l-yevm babamız müteveffâ-yı mezbûrun dâhil-i defterde mezkûr cümle hissesinden mâ‘adâ sâir dâhil-i defter ve hâric ez defter kalîl ü kesîr cemî‘ terekesine müte‘allıka âmme-i de‘âvî ve mutâlebât ve eymân [ve] muhâsamâtdan zevce-i mezbûre Fâtıma Hatun’un zimmetini ibrâ-i âmm-ı katı‘u’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Çukadâr Osman ve Mehmed ile meclis-i şer‘a gelip alâ-vukū‘ihi inhâ [ve] ihbâr etmeğin mâ hüve’l-vâki‘ bi’t-taleb ketb olundu.<br><br>Fî 6 [Zilka‘de] sene 1150<br><br>Şuhûdü’l-hâl: İmâm Mustafa Efendi b. el-Hâc Ahmed, Yusuf Efendi b. Abdurrahman, es-Seyyid Hüseyin Çelebi b. Mehmed, İsmail Beşe b. Ali, Mehmed Beşe b. Hasan, Abdullah b. Hüseyin, Halil Beşe b. Himmet, Molla Ali Halîfe b. Hasan, Mahmud Ağa b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52394"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52396"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o314"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>