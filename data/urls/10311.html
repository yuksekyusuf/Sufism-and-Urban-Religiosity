﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 139<br>Hüküm no: 149<br>Orijinal metin no: [44a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salamon v. Benyami, Yako v. Salamon ve Panayot v. Yorgi’nin bağlarını Mustafa Çelebi b. İsmail’e sattıkları</b><br><br>Mahmiye-i Galata muzâfâtından kasaba-i Beşiktaş’a tâbi‘ Ortaköy nâm karye sâkinlerinden olup Alman cemâ‘atinden Salamon v. Benyami ve yine karye-i mezbûrede sâkin cemâ‘at-ı mezbûreden Yako v. Salamon ve yine karye-i mezbûrede sâkin zimmî tâifesinden Panayot v. Yorgi mahfil-i kazâ ve mahall-i irtizâda işbu hâfızü’l-kitâb umdetü’l-a‘yân Mustafa Çelebi b. İsmail tarafından ikrâr-ı âti’l-beyânı tasdîka vekîl olup vekâleti hasm-ı şer‘î-i câhid mahzarında Fazlullah Çelebi b. Hasan ve el-Hâc Ahmed Çelebi b. Mehmed şehâdetleri ile şer‘an vekâleti sâbite olun mefharü kuzâti’l-islâm Ebussuûd Çelebi b. Osman muvâcehesinde her biri ikrâr ve takrîr-i kelâm edüp silk-i mülk-i sahîhimizde münselik [44b] karye-i mezbûre bağları hudûdu dâhilinde vâki‘ mevzi‘-i vâhidede üç kıt‘a bağımızın ki bir tarafları Hasan Çelebi b. Muslu er-râcil bağı ve iki tarafları Yasef bağı ve bir tarafları dahi vâdi-i tarîk-i âm ile mahdûddur zikr olunan üç kıt‘a bağlarımızı safka-i vâhide ile bin dört yüz tâmmü’l-vezn ve kâmilü’l-ayâr riyâlî guruş-ı kebîre müşârun ileyh Mustafa Çelebi’ye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm edüp ol dahi iştirâ ve tesellüm ve kabz eyledikden sonra semeni olan meblağ-ı mezkûr bin dört yüz mezbûrü’n-na‘t guruşu merkūm Mustafa Çelebi yedinden bi’t-tamâm ve’l-kemâl ahz u kabz eyledik min-ba‘d bir akçe ve bir habbe hakkımız kalmadı keyfe mâ yeşâ ve yehtâr mutasarrıf olsun dediklerinde bâyi‘ûn-ı merkūmûnu ikrâr-ı meşrûhunda vekîl-i müşârun ileyh mezbûr Ebussuûd Çelebi bi’l-müvâcehe tasdîk ve bi’l-müşâfehe tahkīk edicek sıhhat-i bey‘ u şirâya hüküm birle işbu hurûf ketb olundu.<br><br>Tahrîren fi’s-sâmin ve’l-ışrîn min-Cumâdelâhire li-sene isneyn ve sittîn ve elf.<br><br>Şühûdü’l-hâl: Fahrü’l-akrân Ali Ağa Serbevvâbân, Mahmud Efendi el-İmâm, Mustafa Çelebi b. İbrahim, Ebûbekir Çelebi el-Müezzin, Hüseyin Çelebi el-Kâtib, Arslan Beşe b. Hasan, Receb Beşe b. Keyvan, Mustafa b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10310"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10312"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o337"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>