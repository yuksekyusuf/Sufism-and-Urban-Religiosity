﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 175<br>Hüküm no: 165<br>Orijinal metin no: [22a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Sâdık’ın, Abdi Paşa b. Ali Paşa’nın neslinden olduğu iddiasıyla açtığı veraset davasını ispat edemediği</b><br><br>Yedine tuğralı emir verilmeğe<br><br>Ma‘rûz<br><br>Vüzerâ-yı izâmdan müteveffâ Abdi Paşa b. Ali Paşa’nın li-ebeveyn er karındaşı Süleyman Bey’in oğlu Mehmed Bey’in oğlu olduğunu iddi‘â eden sâhib-i arzuhâl Mehmed Sâdık Çarşamba günü Arz odasında kāimmakām-ı âli-makām-ı merhûm Abdullah Paşa huzûrunda Haremeyni’ş-şerîfeyn müfettişi müderrisîn-i kirâmdan Mehmed Atâullah Efendi hâzır olduğu hâlde akd olunan meclis-i şer‘-i münîrde Rumeli’de Vodina kazâsı ahâlîsinden Ali Koç Bey b. Hasan’ın oğlu Ahmed Bey mahzarında ammim müteveffâ-i müşârun-ileyh hayatında def‘a-i ûlâ Rumeli Beylerbeyliği evânında Vodina kasabasında câmi‘-i şerîf binâ ve akârât iştirâ ve vakıf etmek için malından yetmiş bin guruş mezbûr Ahmed Bey ile ceddi Ali Koç Bey’e teslîm ve ber-vech-i muharrer harc u sarfa emir etmekle merkūmân dahi câmi‘-i şerîfin binâsına şürû‘ ve kable’l-itmâm ammim merkūm fevt olmağın meblağ-ı mezkûr yetmiş bin guruşdan yedlerinde kalan meblağ benimle zevcesi olup hâlâ Üsküdar’da sâkine Hatice Hanım’a mevrûs oldukdan sonra câmi‘-i mezkûra masrûflarını bundan akdem ben keşf ve tahmîn ettirdiğimde masrûfları on beş bin guruşa bâliğ olmağla makbûzları olan meblağ-ı mezkûr yetmiş bin guruşdan masrafları olan meblağ-ı mezkûr fürû-nihâde olundukda bâkīsi olan elli beş bin guruşun sekiz bin guruşu mezbûr Ali Koç Bey idânesiyle kazâ-i mezbûr re‘âyâları üzerlerinde ve bâkī kırk yedi bin guruşu mezbûr Ali Koç Bey ile merkūm Ahmed Bey yedlerinde kalıp ve re‘ayâ-yı mesfûrûn zimmetlerinde olan sekiz bin guruşu vasiyeti üzere ben vakf ve tescîl ettirip tevliyetini kendi nefsime vefâtımdan sonra evlâd-ı evlâdıma şart etmişken mezbûr Ahmed Bey tevliyeti bir-takrîb üzerimden ref‘ ve kendi üzerine tevcîh ettirip re‘âyâ-yı mesfûrûn zimmetlerinde olan sekiz bin guruşu dahi kabz etmekle makbuzu olan meblağ-ı mezkûr ile mukaddemâ yedlerinde kalan kırk yedi bin guruş ki cem‘an elli beş bin guruşdan hisse-i irsiyemi mezbûr Ahmed Bey’den taleb ederim deyü da‘vâ ettikde mezbûr Ahmed Bey cevâbında meblağ-ı mezkûr ber-vech-i muharrer vakfiyet üzere yedinde olduğunu ikrâr ve müdde‘î-i mezbûr Mehmed Sâdık’ın ber-vech-i muharrer verâset-i müdde‘âsını inkâr etmekle müdde‘î-i mezbûr ber-vech-i muharrer evvelâ verâset müdde‘âsını tashîh ve beyân-birle isbâta havâle olundukda lede’l-istimhâl ve’l-imhâl ityân-ı beyyine edemeyip kendüyü ihfâ ve bundan sonra mezbûr Ahmed Bey beldesine râhi oldukda vâlilere hitâben mübâşirli emr-i âlî ısdârıyla mezbûr Ahmed Bey’i ta‘cîz ve ızrâr kasdında olduğu zâhir ve ol bâbda mezbûr Ahmed Bey istirhâm eylediğine binâen fîmâ ba‘d merkūm Mehmed Sâdık’ın da‘vâ-yı mezkûresi arz odasında istimâ‘ olunup âhar mahallerde istimâ olunmamak üzere mukaddemâ ısdâr ettirdiği emrin bâlâsına şerh ve mezbûr Ahmed Bey’in yedine tuğra-yı garrâ ile mu‘anven emr-i âlîşân inâyet ve ihsân buyrulmak emr-i savâb idüğü İslâmbol Mahkemesi’nden huzûr-ı âlîlerine i‘lâm olundu.<br><br>Fî-21 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30918"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30920"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>