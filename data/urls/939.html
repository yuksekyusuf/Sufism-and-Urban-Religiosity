﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 71<br>Hüküm no: 36<br>Orijinal metin no: [7b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anaştaş’ın miras hususunda amcası Kostanti’ye müdahale ve tacizde bulunmaması</b><br><br>Sâdır olan fermân-ı âlîlerine imtisâlen medîne-i Niğde kazâsı nâibi el-Hâc Mehmed Emin Efendi’nin mührü mutâbık i‘lâm ve hâmişinde mastûr derkenâra nazar olundukda kazâ-i mezbûr re‘âyâsından Anaştaş nâm zimmînin ammi Kostanti nâm zimmîden husûs-ı mîrâsa dâir müdde‘âsı mahâllinde şer‘le rü’yet ve ihkāk-ı hak olunmak bâbında bin iki yüzelli iki senesi evâil-i Şa‘bânı’nda nâib-i mûmâ-ileyhe hitâben bir kıt‘a emr-i âlîşân ısdâr ve tisyâr olunduğu derkenârdan ve mersûmân mahâllinde ma‘rifet-i şer‘le lede’t-terâfu‘ ve müdde‘î-i mersûm Anaştaş zimmî ammisi Kostanti zimmînin vâzı‘u’l-yed ve müstakıllen tasarrufunda olan bir bâb mülk menzil ve derûnunda ma‘lûmü’l-mikdâr eşyâ ve Sarısperi? nâm mahâlde kürûmu mülk bağ ve İrvanı önünde? bir kıt‘a tarla mersûm Anaştaş zimmînin babası hâlik İstamoz zimmî ile hâlik-i mersûmun karındaşı mesfûr Kostanti zimmînin iştirâken tasarruflarında iken mersûm İstamoz zimmî hâlik olup hissesi oğlu mersûm Anaştaş’a ırsen intikāl etmiş iken ammi mersûm Kostandi zimmî emlâk ve eşyâ-i mezkûreye müstakıllen fuzûlî vaz‘-ı yed ve zabt ü tasarruf etmekle ber-vech-i muharrer nısf hisse-i irsiyesini taleb ve da‘vâ eyledikde, mersûm Kostandi zimmî cevâbında zikr olunan emlâk ve eşyâ babası ve müdde‘î-i mersûmun ceddi hâlik Yorgi zimmînin sağlığında bâ-senedât müstakıllen yedinde mülkü ve kendisi ile müdde‘î-i mersûmun babası hâlik İstamoz zimmî hâlik-i mersûmun oğulları olup iyâlinde iken evvelâ mersûm İstamoz zimmî hâlik olup ba‘dehu mersûm Yorgi hâlik olmağla ol vechile emlâk ve eşyâ-i mezkûre müstakıllen kendüye mevrûs olduğunu bahisle da‘vâya tasaddî ve ber-nehc-i şer‘î bi’l-muvâcehe şuhûd-ı udûlle ba‘de’l-isbât ve’l-hükm mûcebince müdde‘î-i mersûm Anaştaş zimmî da‘vâ-yı mezkûresiyle mersûm Kostandi zimmîye bî-vech-i şer‘î mu‘ârazadan men‘ olunup lâkin mersûm Anaştaş zimmî yine müdâhaleden hâlî olmamağla mersûmun ber-minvâl-i muharrer müdâhalesinin men‘ ü def‘i bâbında bir kıt‘a emr-i âlîşân i‘tâsı istid‘â-yı inâyet olunduğu i‘lâm-ı mezkûre hülâsasından müstefâd ve mazmûn-ı i‘lâm-ı mezkûr şer‘-i şerîfe muvâfık olmağla bu sûretde i‘lâm-ı mezkûr mukaddemâ sâdır olan emr-i şerîf-i mezkûrun kaydı bâlâsına şerh verilerek mersûm Anaştaş zimmînin ber-minvâl-i muharrer ammi mersûm Kostanti zimmîye bî-vech-i şer‘î müdâhale ve mu‘ârazasının men‘ ü def‘i bâbında bir kıt‘a fermân-ı âlîşân i‘tâsı menût-ı re’y-i âlîşân idüğü huzûr-ı [âlîlerine i‘lâm olundu].<br><br>Fî 7 C sene [12]53.</p>          <br><a title="Önceki sayfa" style="text-decoration:none" href="./ayrmetin.php?idno=938"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=940"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o358"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>