﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 52<br>Hüküm no: 12<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Halil b. Ebubekir’in iki kasab dükkanındaki gedik hisse ve aletlerini es-Seyyid Ahmed Ağa’ya sattığı</b><br><br>Ma‘rûz<br><br>Evkâf-ı hazret-i şehriyârîden Beşinci Selhhâne’ye merbût olup medîne-i Üsküdar’da Yeniçeşme’de vâki‘ bir bâb ve yine medîne-i mezbûrede Eskihamâm kurbünde kâ’in bir bâb cem‘an iki bâb kasab dükkânları derûnlarında mevcûd beyne’l-hıref gedik ta‘bîr olunur âlât-ı lâzıme-i ma‘lûmelerin bâ-temessükât-ı mütevellî mutasarrıfları olan es-Seyyid Halil b. Ebubekir meclis-i şer‘-i münîrde kasab tâ’ifesinden olup kasab ustalığı uhdesinden gelmeğe kādir idüği hâlâ Kasabbaşı Mehmed Emin Ağa tarafından vekîli kethüdâsı Kassâbân el-Hâc Ali Ağa ve ustalarından el-Hâc Osman Ağa ve Hüseyin Usta ihbârlarıyla zâhir olan es-Seyyid Ahmed Ağa b. Veliyyüddin muvâcehesinde takrîr-i kelâm edip ber-vech-i muharrer iki bâb dükkânlar derûnlarında mevcûd mutasarrıf olduğum âlât-ı lâzıme-i mezkûreleri hüsn-ı rızâ ve ihtiyârımla bâ-re’y-i mütevellî bedel-i ma‘lûm mukâbelesinde mezbûr es-Seyyid Ahmed Ağa’ya ferâgat ve kasr-ı yed edip ol dahî ba‘de’l-kabûl dükkaneyn-i mezkûreyn derûnlarında mevcûd olan âlât-ı mezkûrede benim kat‘â alâka ve medhalim kalmayıp mezbûr es-Seyyid Ahmed Ağa’nın hakk-ı mufavvazı olmuşdur dedikde ol dahî ba‘de’t-tasdîk dükkâneyn-i mezkûreynin âlât-ı lâzıme-i ma‘lûmeleri merkûm es-Seyyid Halil’in kasr-ı yedinden mezbûr es-Seyyid Ahmed Ağa üzerine defter-i vakfa kayd birle taraf-ı vakfdan yedine başka başka temessük i‘tâ olunması ricâsında oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî 13 Muharremü’l-harâm sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30470"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30472"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b052"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>