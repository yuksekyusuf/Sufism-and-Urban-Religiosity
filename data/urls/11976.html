﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 99<br>Hüküm no: 58<br>Orijinal metin no: [37-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şami bt. Asador’un küçük oğlu Mardıros’un rüşdünü ispat etmesi</b><br><br>Salih, isbât-ı rüşd<br><br>Mahmiye-i İstanbul’da Langa Yenikapısı hâricinde Kâtib Kasım mahallesinde sâkine iken bundan akdem fevt olan Devlet-i Aliyye teba‘asının Ermeni milleti nisvânından Şami bt. Asador’un sadrî oğlu olup Kumkapı Ermeni Milleti Patrikhânesi tarafından verilen memhûr bir kıt‘a ilmühaber mûcebince yirmi yaşını mütecâviz ve bulûğunu mukırr u mu‘terif olarak ber-vech-i âtî rüşdünü iddi‘â eden teba‘a ve millet-i merkūmeden kunduracı esnâfından işbu hâmilü’r-rakīm Mardıros v. Merkeryos m. merkūmun kıbel-i şer‘den mansûb vasîsi olup zikri âtî mâlına vâzı‘ü’l-yed olan teba‘a ve millet-i merkūmeden Sucu İstefan v. Begos muvâcehesinde üzerine da‘vâ ve takrîr-i kelâm edüp hâlâ ben yirmi yaşımı mütecâvize âkıl ve bâliğ ve rüşdüm bulûğuma munzam olarak umûrumu bi’n-nefs rü’yete kādir ve i‘âne-i vasîden müstağnî olmamla vâlidem müteveffât-ı merkūmeden mevrûs mâlımı taleb ederim dedikde gıbbe’s-suâl vasîyy-i merkūm İstefan cevâbında müdde‘î-i merkūmun mâlına bi’l-vesâye vaz‘-ı yedini tâyi‘an ikrâr mâ‘adâ müdde‘î-i merkūmun ber-vech-i meşrûh rüşd müdde‘âsını inkâr edicek, müdde‘î-i merkūmdan ber-vech-i muharrer müdde‘âsına mutâbık beyyine taleb olundukda ahrâr-ı ricâl-i gayr-ı Müslimînden mahalle-i mezbûrede sâkin teba‘a ve millet-i merkūmeden Dürzi Kalost v. Artin ve Gedikpaşa’da Sarayiçi nâm mahâlde sâkin teba‘a ve millet-i merkūmeden Yazıcı Ohannes v. Balbalyan nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müdde‘î-i merkūm Mardıros hâlâ yirmi yaşını mütecâviz olarak âkıl ve bâliğ ve rüşdü bulûğuna munzam olarak umûrunu bi’n-nefs rü’yete kādir ve i‘âne-i vasîden müstağnîdir, biz bu husûsa bu vech üzere şâhidiz, şehâdet dahi ederiz deyü herbiri müttefikü’l-lafz ve’l-ma‘nâ bi’l-muvâcehe edâ-yı şehâdet-i şer‘iye etdiklerinde şâhidân-ı merkūmân zikr olunan Yenikapı Ermeniyân milleti muhtârı Mıgırdıç v. Refagi ve Gedikpaşa’da Ermeniyân muhtârı Osip v. Bağsun evvelâ bâ-varaka-i mestûre sırran ve ba‘dehû ketebeden Ârif Efendi b. Ahmed ve Yazıcı Ali Efendi b. Abdullah ve Varakay Begos v. Mıgırdıç ve Manas v. İstefan’dan alenen lede’t-tezkiye adl ve makbûlü’ş-şehâde idikleri zîr-i varakayı tahrîr ve ihbâr olunmağın mûcebince ba‘de’l-hükm anası müteveffât-ı merkūmeden mevrûs mâlını müdde‘î-i merkūma teslîme merkūm İstefan’a tenbîh eylediğini Evkāf-ı Hümâyûn Beytü’l-mâl kassâmı fazîletlü efendi inhâ etmeğin mâ-vaka‘a bi’t-taleb ketb olundu.<br><br>Fî 8 Zilka‘de sene 1300<br><br>Şühûd[ü’l-hâl]: ( )</p>          <br><a title="Önceki sayfa" style="text-decoration:none" href="./ayrmetin.php?idno=11975"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11977"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>