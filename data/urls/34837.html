﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 231<br>Hüküm no: 184<br>Orijinal metin no: [75-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Muhyiddin-i Kocavî Vakfı’ndan Bakırcı Kostandi’nin tasarrufundaki dükkân ve gediğinin kirasına zam yapıldığı</b><br><br>İcâre zammı<br><br>Ma‘rûz<br><br>Bâ-irâde-i seniyye Hazîne-i Evkāf-ı Celîle tarafından idâre olunan evkāfdan merhûm Şeyh Muhyiddinü’l-Kocavî Vakfı’nın evlâdiyet ve meşrûtiyet üzere bâ-berât-ı âlî-şân hâlâ mütevelliyesi sâhibe-i arzuhâl mu‘arrefetü’z-zât Şerife Âişe Hatun bt. Ali bi’l-ma‘iye rü’yete memûr Evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde zikri âtî vakıf kazgancı dükkânına vaz‘-ı yedi mütehakkık olan derûn-ı arzuhâlde ismi mastûr Bakırcı Kostandi v. Yorgi zimmî muvâcehesinde İstanbul’da Alipaşa-yı Atik civârında Hocahayreddin mahallesinde kâin ma‘lûmü’l-hudûd bir bâb kazgancı dükkânı mütevelliyesi olduğum vakf-ı mezkûrun müsakkafâtından olup ve icâre-i vâhide ile îcârı meşrûta olmağla mersûm Kostandi zimmî beher şehr üçer guruş ücret ile müsteciri ve dükkân-ı mezkûr derûnunda mevcûde beyne’l-esnâf gedik ta‘bîr olunur Evkāf-ı Hümâyûn müstegallâtından âlât-ı lâzıme-i ma‘lûmenin dahi bâ-temessük-i mütevellî mutasarrıfı isem de lâkin ücret-i mezkûre dükkân-ı merkūmun ecr-i mislinden noksân-ı fâhişle noksân olduğundan ecr-i misli için beynimizde münâza‘ât-ı kesîre cereyân etmiş idi el-hâletü hâzihî dükkân-ı mezkûru işbu târih-i i‘lâmdan ecr-i misli idiği bî-garaz sikāt-ı Müslimîn ihbârlarıyla zâhir ve mersûm Kostandi zimmînin ikrârıyla mütehakkık olan beher şehr on ikişer guruş icâre ile vakfa nâfi‘ olmağla zimmî-i mersûm yedinde bi’t-tevliye ibkā eylediğimde ol dahi ber-vech-i muharrer ecr-i müsemmâ-yı mezkûru bilâ-ezâ bana <<edâya>> mâh be-mâh edâya ta‘ahhüd edip bu vechile kat‘-ı münâza‘a eyledik dediğini mersûm Kostandi zimmî tasdîk eylediği tescîl ve huzûr-ı [âlîlerine i‘lâm olundu]<br><br>Fî 5 mine’l-Muharrem sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34836"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34838"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>