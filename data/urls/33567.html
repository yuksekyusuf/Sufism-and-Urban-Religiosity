﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 202<br>Hüküm no: 140<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Suğla sancağında İbrahim Paşa Vakfı mütevellisi ile Mahmud Çelebi ve Isfahan Hatun Vakfı mütevellisi nizalarının fetvahaneye havale edildiği</b><br><br>Mazbata kaydı<br><br>Ma‘rûz<br><br>Haremeyn-i şerîfeyn müsakkafâtından olup ashâb-ı hayrâtdan sadr-ı esbak İbrahim Paşa b. Halil Paşa’nın hâmiş-i arzuhâlde muharrer Dîvân-ı hümâyûn kaleminden muhrec bir kıt‘a berat-ı âlî-şânda tafsîl ve beyân olunduğu üzre İstanbul’da ve medîne-i İznik ve Kastamonu’da kâin câmi‘-i şerîf ve medrese-i münîf ve mekteb-i şerîfi vakıfları müsakkafâtından Anadolu’da Suğla sancağında vâki‘ Cünye nâhiyesine nefs-i karye-i Dalama ve tevâbi‘i olan kurâhânın evlâdiyet ve meşrûtiyyet üzre mütevellîsi olan derûn-ı arzuhâlde mezkûru’l-ism İsmail Bey b. İbrahim Bey bi’l-ma‘iyye rü’yete me’mûr Haremeyn-i şerîfeyn müfettişi Emin Beyefendi-zâde fazîletlü Abdülkadir Beyefendi tarafından meb‘ûs Kâtib es-Seyyid Hüseyin Efendi ma‘iyyetiyle akd olunan meclis-i şer‘-i enverde yine ashâb-ı hayrâtdan Hayreddîn Paşa ve oğlu İbrahim Paşa ve onun oğlu Mahmud Çelebi ve vâlidesi Isfahan Hatun’un zikrolunan medîne-i İznik’de kâin imâret-i âmiresi vakfının bi’l-meşrûta mütevellîsi ve nâzırı evlâd-ı vâkıfdan sahib-i arzuhâl silâhşorân-ı hâssadan Mehmed Ferhad Bey b. el-Hâc Osman Bey mahzarında zikrolunan Dalama ve tevâbi‘i olan kurâhânın beher sene hâsılâtı dört sehm i‘tibârıyla bir sehmi benim mütevellîsi olduğum vakf-ı müşârün-ileyh İbrahim Paşa Vakfı tarafından ve üç sehmi dahi mûmâ-ileyh Mehmed Ferhad Bey’in mütevellîsi olduğu mûmâ-ileyh Mahmud Çelebi ve Isfahan Hatun Vakıfları tarafından yedimde olan işbu vakfiye-i ma‘mûlün-bihâ ile bin yüz elli altı senesi târihiyle müverrah bir kıt‘a muhâsebe defteri mantûklarınca zabt ve tasarruf ve te‘âmül-i kadîm bu vechile cârî ve mûmâ-ileyh Mehmed Ferhad Bey dört seneden beri hâsılât-ı mezbûreden bir sehm hisseme isâbet eden mebâliği tamamca bana edâ edegelir iken bu def‘a noksan teklîfiyle bi-gayr-ı hakkın mümâna‘at etmekle mümâna‘atı def‘ olunmak matlûbumdur deyü da‘vâ ettikde ol dahi cevâbında sâlifü’z-zikr Dalama ve tevâbi‘i olan kurâhânın beher sene hâsılâtı benim mütevellîsi olduğum Mahmud Çelebi ve Isfahan Hatun Vakıfları tarafından zabt ve tasarruf olunagelip yedimde olan defter-i hâkānî mûcibince müdde‘î-i mûmâ-ileyh İsmail Bey mütevellîsi olduğum vakf-ı müşârün-ileyh tarafına defter-i hâkānî-i merkūmda hâsılât-ı mezkûreden ancak senevî altı bin üç yüz otuz yedi akçe hâsılât mukayyed iken müdde‘î-i mûmâ-ileyh hâsılât-ı mezkûrenin bir sehmini ben alırım diyerek sinîn-i merkūmede bir-takrîb bi-gayr-ı hakkın benden on dört bin beş yüz guruşu almağla istirdâd ederim dedikde tarafeyn fetvâ-yı şerîfe[ye] havâle olunup bir dahi meclis-i şer‘e gelmemeleriyle henüz da‘vâlarına faysal verilmediği bir buçuk ay mukaddem târihiyle mazbût olmağın imtisâlen li’l-emri’l-âlî da‘vâlarının sûret-i zabtı İstanbul Mahkemesi’nden huzûr-ı âlîlerine i‘lâm olundu.<br><br>Fî 29 R sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33566"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33568"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>