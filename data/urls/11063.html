﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 462<br>Hüküm no: 520<br>Orijinal metin no: [75b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Ağa, Mehmed Said Ağa ve Mehmed’in borçlarına karşılık Nefise Hatun’a verdikleri evi, parayı ödedikleri için geri aldıkları</b><br><br>Fekk-i istiğlâl<br><br>İşbu sebt-i kenâr olunan hüccet derûnunda mezkûretü’l-ism Nefise Hatun bt. Abdullah tarafından husûs-ı âti’l-beyânı ikrâra vekîl olduğu zât-ı mezbûreyi ârifân es-Seyyid Mehmed b. İbrahim ve Hasan Çavuş Ağa b. Mehmed nâm kimesneler şehâdetleriyle şer‘an sâbit olan fahrü’l-kuzât es-Seyyid Mehmed Nureddin Efendi b. es-Seyyid Mehmed meclis-i şer‘-i hatîr-i lâzımü’t-tevkīrde kezâlik derûn-ı hüccetde mezkûrûnü’l-ism işbu ashâbü’l-kitâb es-Seyyid Süleyman Ağa ve es-Seyyid Mehmed Said Ağa ve es-Seyyid Mehmed Tâhir Ağa evlâd-ı es-Seyyid Ahmed mahzarlarında bi’l-vekâle ikrâr ve takrîr-i kelâm edip mezbûrûn es-Seyyid Süleyman Ağa ve es-Seyyid Mehmed Said Ağa ve es-Seyyid Mehmed Tâhir Ağa bin yüz doksan senesi Muharremi’l-harâm’ının yirmi üçüncü günü müvekkilem mezbûre Nefise Hatun yedinden istidâne ve kabz eyledikleri cihet-i karzdan beş yüz guruş deynleri mukābelesinde yine derûn-ı hüccetde tahrîr ve tavsîf olunup ale’l-iştirâki’s-seviyy yedlerinde mülkleri olan bir bâb muhterik menzil arsalarını müvekkilem mezbûre Nefise Hatun’a bi-tarîki’l-istiğlâl bey‘ ve teslîm etmişler idi. El-hâletü hâzihî mezbûrûn es-Seyyid Süleyman Ağa ve es-Seyyid Mehmed Said Ağa ve es-Seyyid Mehmed Tâhir Ağa deyn-i meblağ-ı mezbûr beş yüz guruşu müvekkilem mezbûre Nefise Hatun’a edâ ve teslîm eylediklerinde ol dahi yedlerinden ahz ü kabz eyledikden sonra arsa-i mezkûreyi rehinden fekk ve mezbûrûna geri redd ü teslîm edip ol-vechile arsa-i mezkûre mezbûrûn es-Seyyid Süleyman Ağa ve es-Seyyid Mehmed Said Ağa ve es-Seyyid Mehmed Tâhir Ağa’nın ke’l-evvel mülk-i mahz ve hakk-ı sarîhleri olmuşdur dedikde gıbbe’t-tasdîki’ş-şer‘î mâ-vaka‘a.<br><br>Fî 22 min-C sene 1197<br><br>Eş-şühûdü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=11062"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11064"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>