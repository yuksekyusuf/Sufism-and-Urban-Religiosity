﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 408<br>Hüküm no: 496<br>Orijinal metin no: [209-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yemişçi esnafından İsmail’in, Mehmed ile nöbetleşe kullandıkları yemişçi dükkânını süresi sonunda kendine teslim etmediğine dair şikâyeti</b><br><br>Yemişçi gediği muhâyâtını îfâ<br><br>Ma‘rûz,<br><br>Mahmiye-i İslambol’da Balıkpazarı Kapısı kurbünde yemişçi İsmail mahmiye-i mezbûrede meclis-i şer‘-i hatîrde şerîki el-Hâc Mehmed mahzarında mahâll-i mezkûrede vâki‘ Vâlide Sultân Vakfı’ndan âhar şerîklerim ile taht-ı icâremizde olan dükkânda mevcûd gedik ta‘bîr olunur yemişçi âlâtı mezbûr el-Hâc Mehmed ile münâsafeten mülkümüz olup mezbûr el-Hâc Mehmed dükkân-ı merkūmda müstakillen sâkin ve âlât-ı mezkûreyi dahi isti‘mâl etmekle her birimiz birer sene zabt etmek üzere beynimizde muhâyât edip bu vech üzere i‘lâm dahi olmuş iken mezbûr el-Hâc Mehmed bir seneden ziyâde bir sene dahi fuzûlî zabt edip işbu yetmiş dokuz senesi Muharremi’nin yirmi beşinci günü ikişer sene zabt etmek üzere tekrâr akd-i muhâyât etmiş iken mezbûr el-Hâc Mehmed işbu târîh-i i‘lâma gelince fuzûlî dokuz ay dahi zabt etmekle müddet-i muhâyât tamâm olunca âlât-ı mezkûre bana teslîm olunmak matlûbumdur deyü da‘vâ ve mezbûr el-Hâc Mehmed cevâbında târîh-i mezkûrda ber-vech-i muharrer akd-i muhâyât etdiklerini ikrâr lâkin ba‘de’l-akd hissesini bana dörder buçuk guruşa icâr etmiş idi deyü eylediği def‘ini isbâtdan âciz ve tahlîfe dahi tâlib olmamağla müdde‘î-i mezbûr İsmail’in müddet-i muhâyâtı tamâm olunca âlât-ı mezkûreyi mezbûr İsmail’e teslîm iktizâ eylediği bi’l-iltimâs huzûr-ı âlîlerine i‘lâm olundu.<br><br>Fî 18 min-Şevvâl sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29786"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29788"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b408"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>