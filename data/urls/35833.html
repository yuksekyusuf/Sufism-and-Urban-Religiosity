﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 252<br>Hüküm no: 158<br>Orijinal metin no: [33b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Trazine bt. Bedros ve kızı Siba bt. Artin’in uncu değirmenindeki hisselerini satmaları</b><br><br>Uncu değirmeni 1000 guruş<br><br>Kezâlik mahrûse-i Galata’ya muzâfe Beşiktaş’da Yeni mahallede sâkine teba‘a-i Devlet-i aliyye’nin Ermeni milleti nisvânından Trazine bt. Bedros v. Adam tarafından husûs-ı âti’l-beyânda ikrâra vekîl olduğu şahsını ârifân ekmekçi esnâfının salıcılarından Hasan Ağa b. Mehmed ve Mehmed Ağa b. Ali şehâdetleriyle ber-nehc -i şer‘î sâbit olan teba‘a-i Devlet-i aliyye’nin Ermeni milletinden ve esnâf-ı merkūmeden Bağdasar v. Ohannes müvekkile-i merkūme Trazine’nin sadriye kebîre kızı teba‘a-i Devlet-i aliyye’nin Ermeni milleti nisvânından şahsı ta‘rîf-i şer‘î ile mu‘arrefe olan Siba bt. Artin hâzıra olduğu meclis-i şer‘-i hatîrde her biri teba‘a-i Devlet-i aliyye’den olduğu bâ-ilmühaber mütehakkık olup nefsinden asîl ve li-ebeveyn er karındaşı esnâf-ı merkūmeden Filibos v. Ohan tarafından husûs-ı âti’l-beyânda tasdîka vekîl-i şer‘îsi esnâf-ı merkūmeden Magdisi Avadis muvâcehesinde esnâf-ı mezkûre kethüdâsı İbrahim Ağa b. Ahmed ile sâir mazbûtü’l-esâmî nizâm ustaları taraflarından mürsel vekilleri Yiğitbaşı es-Seyyid İsmail Efendi b. es-Seyyid Mehmed Emin hâzır olduğu hâlde bi’l-vekâle ikrâr-ı tâm ve takrîr-i kelâm edip müvekkile-i merkūme Trazine ben medîne-i Üsküdar’da Toptaşı nâm mahalde vâki‘ merhûme Atîk Valide Sultan Evkāfı müsakkafâtından asîl ve vekîl ve müvekkil-i merkūmân Filibos ve Magdisi Avadis’in bâ-temessük-i mütevelli bi’l-icâreteyn taht-ı tasarruflarında olan şehriye on beş guruş kirâlı ma‘lûmu’l-hudûd Toptaşı değirmeni demekle arîf üç horoslu bir bâb uncu değirmeni derûnunda mevcûde beyne’l-esnâf gedik ta‘bîr olunur on iki re’s bârgir ve onlara tâbi‘ sâir âlât-ı lâzime-i ma‘lûmenin on re’s bârgir ve onlara isâbet eden âlât-ı sâiresi âharların yedlerinde mülkleri olup mâ‘adâ iki re’s bârgir ve onlara îcâb eden âlât-ı sâiresi dahi akd-i âti’z-zikrin sudûruna değin bin iki yüz elli beş senesi Cumâdelâhiresi’nin on ikinci günü târihiyle müverraha ve ol târihde Dârü’l-hilâfeti’l-aliyye kādısı olan Reîsü’l-küttâb Arif Efendizâde Mehmed Raif Efendi merhûmun imzâ ve hatemini hâviye işbu bir kıt‘a hüccet-i şer‘iyye ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca benimle kızım hâzıra-i merkūme Siba’nın yedimizde münâsefeten mülkümüz olmağla biz ber-minvâl-i muharrer mâlike olduğumuz sâlifü’l-beyân iki re’s bârgir ve onlara îcâb eden âlât-ı sâiresini tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-işer‘î ve safka-i vâhide ile bâ-izn-i şürekâ bin guruşa asîl ve vekîl ve müvekkil-i merkūmân Filibos ve Magdisi Avadis’e bey‘ ve temlîk ve vech-i lâyıkı üzere teslîm eylediğimizde onlar dahi ber-vech-i muharrer münâsafa iştirâ ve temellük ve tesellüm ve kabz u kabûl eylediklerinden sonra semeni olan meblağ-ı merkūm bin guruşu tamâmen bize def‘ u teslîm biz dahi yedlerinden tamâmen ve kâmilen ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm sâlifü’l-beyân iki re’s bârgir ve onlara îcâb eden âlât-ı sâirede benimle kızım hâzıra-i merkūme Siba’nın aslâ ve kat‘â alâka ve medhalimiz kalmayıp asîl ve vekîl ve müvekkil-i merkūmân Filibos ve Magdisi Avadis’in ale’l-iştirâki’s-seviy mülk-i müşterâları hakk-ı sırfları olmuşdur dedi dedikde gıbbe’t-tasadîki’ş-şer‘î mâ-vaka‘a bi’t-taleb ketb olundu.<br><br>Fî 20 Safer sene 1279<br><br>Şuhûdü’l-hâl: Muhzır Şakir Ağa b. ( ), Muhzır Mustafa Ağa b. ( ), Muhzır Ahmed Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35832"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35834"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>