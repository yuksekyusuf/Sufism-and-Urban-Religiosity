﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 56 Numaralı Sicil (H.990-991/M. 1582-1583)<br>cilt: 9,&nbsp;sayfa: 167<br>Hüküm no: 326<br>Orijinal metin no: [53b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden Haydar b. Karlı’nın evinin Mehmed b. Bayram’a satılması</b><br><br>Oldur ki Mahalle-i Ma‘mûre’de sâkin iken bundan akdem fevt olan Haydar b. Karlı nâm kimesnenin Selime nâm sulbiye-i kebîre kızı kıbelinden Receb b. Turhan ve Bayezid b. Abdullah şehâdetleriyle husûs-ı âti’z-zikre vekâleti sâbit olup ve diğer Emine nâm sulbiye-i sagīresinin vasiyyesi olup ve zevcesi olan Fâtıma bt. Mehmed nâm hâtun mahfil-i kazâda bâ‘isü’s-sicil Mehmed b. Bayram mahzarında asâleten ve vekâleten ve vesâyeten takrîr-i kelâm edip müteveffâ-i mezkûrun muhallefâtından olup mahalle-i mezbûrede vâki‘ bir cânibi Ayşe Hâtun ve bir cânibi Ferhad ve bir tarafı Receb mülkleriyle ve tarîk-i âm ile mahdûd içinde bağ ve bahçe ve bi’r-i mâ’ile bir bâb menzilinden gayrı terekesi olmayıp bir mikdâr deyni olup ve benim sümün hakkım ve mehr-i mü’eccelim ve mezkûretân Selime ve Emine’nin hisse-i şer‘iyyeleri için hâne-i merkūmun bey‘i lâzım gelmeğin sûk-ı sultânîde mirâren ve kirâren bey‘-i men yezîd olunup mezkûr Mehmed üzerinde beş bin akçede karâr edip müşterî-i âhar olmamağın beş bin râyic fi’l-vakt akçeye mezbûr Mehmed’e bey‘-i bât ile bey‘ edip teslîm-i mebî‘-i mahdûd ve kabz-ı semen-i ma‘dûd kılıp müşterî-i mezkûr dahi vech-i meşrûh üzre iştirâ eyledi dedikde mukarrun-lehü’l-mezbûr mukırra-i mezkûreyi asâleten ve vekâleten ve vesâyeten olan ikrâr-ı meşrûhunda vicâhen ve şifâhen tasdîk edip sıhhat-i bey‘e hükm olunup mâ vaka‘a bi’t-taleb kayd-ı sicil olundu. Tahrîren fî evâsıtı Şa‘bâni’l-mu‘azzam sene 991.<br><br><br>Şuhûdü’l-hâl: Şaban b. Cafer, Ferhad b. Abdullah, Ahmed b. Dede, Eymir b. Menteşe </p>          <br><a title="Önceki sayfa" style="text-decoration:none" href="./ayrmetin.php?idno=50758"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50760"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk056&bsm=usk056b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk056&bsm=usk056o249"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>