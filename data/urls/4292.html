﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 83<br>Hüküm no: 13<br>Orijinal metin no: [3b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Efendi b. Abdülkerim’in Ferruh bt. Abdullah’ın terekesindeki hakkına karşılık Ferruh’un kocası İbrahim Çelebi’den 21 guruş aldığı</b><br><br>Mahmiye-i İstanbul’da Tevkī‘î Ca‘fer Mahallesi’nde sâkine iken bundan esbak vefât eden Ferruh bt. Abdullah hatunu i‘tâk eden Emetullah Hatun bt. Abdülaziz Efendi’nin li-ebeveyn er karındaşı Abdülkerim Efendi’nin oğlu Ahmed Efendi nâm kimesne meclis-i şer‘-i şerîf-i enverde işbu râfi‘u’l-kitâb müteveffât-ı mezkûre Ferruh’un zevci ve terekesine vâzı‘u’l-yed olan İbrahim Çelebi b. Ahmed nâm kimesne muvâcehesinde ikrâr-ı tâm ve takrîr-i kelâm edip müteveffât-ı mezkûre Ferruh’un terekesinde nukūd olmamağla şerâit-i sıhhat-i sulhü hâvî şürût-ı müfsideden ârî ale’t-tahârüci’ş-şer‘î nakden rub‘ hissemden ezyed olduğu hâlde mezkûr İbrahim Çelebi bana yirmi bir guruş def‘ u teslîm ben dahi yedinden ahz u kabz eylediğimden sonra müteveffât-ı mezkûre Ferruh’un huliy ve melbûsât ve mefrûşât ve evânî-i nuhâsiye ve gayr-ı nuhâsiye ve bi’l-cümle ism-i mâl ıtlâk olunur terekesine müte‘allika âmme-i da‘vâ ve kâffe-i mutâlebâtdan mezkûr İbrahim Çelebi’nin zimmetini ibrâ-i âmm-ı râfi‘u’l-hısâm ile ibrâ ve iskāt eyledim baʻde’l-yevm mezkûr İbrahim Çelebi ile tereke-i müteveffât-ı mezkûreden rub‘ hisseme müte‘allika da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 7 min-Rebîʻülâhir sene 1121<br><br>Şuhûdü’l-hâl: Mehmed Efendi b. Süleyman, Mustafa Çelebi b. Abdullah tâbi‘-i Uşşâkīzâde, Mustafa Çelebi b. Ahmed tâbi‘-i Şi‘rânîzâde, Süleyman Efendi b. el-Hâc Ömer el-Müezzin, Mehmed Çelebi b. Halil, Abdullah Çelebi b. Abdurrahman, Mehmed Efendi Nâib Uşşâkīzâde, Ömer Çelebi Çukadâr, Hasan b. Abdullah, el-Hâc Süleyman b. Halil, Hüseyin Çelebi b. Hasan, Mustafa Çelebi b. Şa‘ban, Ali Çelebi b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4291"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4293"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o662"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>