﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 96<br>Hüküm no: 34<br>Orijinal metin no: [7b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamide’nin, merhume annesi Fatma’ya, babası Ahmed Ağa’dan intikal eden terekedeki mehir alacağından payına düşen kısmı talep ettiği</b><br><br>Medîne-i Hazret-i Ebâ Eyyûbeˈl-Ensârî -aleyhi rahmetüˈl-Bârî- mahallâtından Baba Haydar mahallesinde sâkin iken bundan akdem vefât eden Ahmed Ağa b. Kurdˈun verâseti zevce-i metrûkesi Fatma bt. Halil ile sülbî sagīr oğulları Mehmed ve Mustafa ve Murad ve Süleyman ve Şit ve İbrahim ve sulbiye-i kebîre kızları Hamide ve Râziye ve sagīre kızları Rahime ve Emine ve Emetullah ve Hadîce ve Havvaˈya münhasıra oldukdan sonra işbu bâ‘isüˈl-kitâb zahrüˈl-muhadderât müşârün-ileyhâ Hamide Hatun meclis-i şer‘-i hatîrde sıgār-ı mezkûrîn Mehmed ve Murad ve Süleyman ve Şit ve Mustafa ve İbrahim ile merkūme Havvaˈnın tesviye-i emirlerine savb-ı şer‘den mansûb vasîleri olup tereke-i müteveffâ-yı mezbûre vâzi‘uˈl-yed olan Salih Çelebi b. Murad ile mezkûrât Rahime ve Emine ve Emetullah ve Hadiceˈnin kezâlik tesviye-i umûrlarına kıbel-i şerî‘at-i mergūbeden nasb olunan vasîleri ve vâlideleri olan mezbûre Fatma mahzarında üzerlerine da‘vâ ve takrîr-i kelâm edip anam olup bundan akdem vefât eden Fatma bt. Ali nâm hatun babam müteveffâ-yı mezbûrun otuz bin akçe mehr-i müeccel tesmiyesiyle zevcesi olup kableˈl-ahz fevt olmağla verâseti bana ve âhar kızı Âişe ve zevci ve müteveffâ-yı mezbûr Ağaˈya münhasıra olmağla meblağ-ı mezbûr otuz bin akçeden benim hisseme isâbet eden on bir bin iki yüz elli akçe hakkım babam müteveffâ-yı merkūmân vasîlerden yedlerinde olan müteveffâ-yı mezbûr Ahmed Ağa’nın terekesinden taleb ederim suâl olunsun dedikde gıbbeˈs-suâl veˈl-inkâr müdde‘î-i mezbûreden müdde‘âsına beyyine taleb olundukda medîne-i mezbûrda Servi mahallesinde sâkin Nalband Mehmed b. Halil ve medîne-i mezbûreye tâbi‘ Ayaz Ağa nâm karyeden Mustafa b. Mehmed nâm kimesneler li-ecliˈş-şehâde meclis-i şer‘a hâzırân olup isreˈl-işhâd fiˈl-vâki‘ müteveffâ-yı mezbûr Ahmed Ağa müdde‘iyye-i mezbûrenin anası müteveffâ-i merkūme Fatmaˈyı bizim huzûrumuzda otuz bin akçe mehr-i müeccel üzerine tezevvüc eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyeti şerâyitiˈl-kabûl şehâdetleri makbûle oldukdan sonra müdde‘iyye-i mezbûre hissesine isâbet eden meblağ-ı mezbûr on bir bin iki yüz elli akçeden babası müteveffâ-yı mezbûrdan küllen ve ba‘zan ahz ü istifâ veyâ hîbe veyâ havâle ve turûk-ı şer‘iyeden bir tarîkle zimmetini ibrâ etmediğine yemîn teklîf olundukda ol dahi hasebüˈl-mesûl yemîn-i billâh-i te‘âlâ ettikden sonra mûcebiyle hüküm birle mâ vaka‘a biˈt-taleb [ketb] olundu.<br><br>Fiˈl-yevmiˈs-sâdis veˈl-işrîn min-Zilhiccetiˈş-şerîfe li-sene selâse ve semânîn ve elf.<br><br>Şuhûdüˈl-hâl: Mâ-sebak</p>          <br><a title="Önceki sayfa" style="text-decoration:none" href="./ayrmetin.php?idno=21097"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21099"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1020"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>