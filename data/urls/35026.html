﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 427<br>Hüküm no: 373<br>Orijinal metin no: [139-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İranlı Tacir İsmail Ağa’nın haksız yere Osman Efendi aleyhine açtığı rüşvet davasından vazgeçtiği</b><br><br>Alacak olmadığını i‘tirâf<br><br>[Ma‘rûz]<br><br>İran tüccârından İsmail Ağa b. Mehmed Bâb-ı âlîlerine takdîm eylediği arzuhâline sâdır olan fermân-ı âlîlerine imtisâlen Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde Nezâret-i İhtisâb-ı İstanbul tarafından mahallât [mu‘accelât] odası ketebesinden arzuhâl-i mezkûr derûnunda mezkûrü’l-ism es-Seyyid Osman Efendi b. Mustafa muvâcehesinde mahrûse-i Galata’ya muzâfe kasaba-i Kasımpaşa’da Şabankaptan mahallesinde sâkine kezâlik derûn-ı arzuhâlde mezkûretü’l-ism mu‘arrefetü’z-zât Erzurumlu Hacce Fatıma Hatun bt. Mahmud hâzıra olduğu hâlde mezbûr es-Seyyid Osman Efendi bundan mukaddemce diyâr-ı âhara mürûruma ruhsat zımnında bana cânib-i Nezâret-i İhtisâb’dan bir kıt‘a tezkire alıvermek için mâlımdan rüşvet tarîkiyle beş yüz guruşumu bi-gayrı hakkın ahz u kabz etmiş idi deyü da‘vâya tasaddî etmiş idim lâkin da‘vâ-yı mezkûremin aslı olmayıp ancak ben işbu târih-i i‘lâm senesi Cemâziyelevvel’inin yirminci günü bir takım mâlımı hâzıra-i mezbûre Hacce Fatıma Hatun’a îdâ‘ ve teslîm eylediğimden sonra istirdâd murâd eylediğimde hâzıra-i mezbûreyi bulamayıp kimesnenin ma‘lûmu olmayan bir mahâlde ihtifâ ve mezbûr es-Seyyid Osman Efendi’nin akrabâsından olmak takrîbiyle mukaddemâ mahalle-i mezbûreye mezbûr es-Seyyid Osman Efendi’nin kefâletiyle duhûl etmiş olduğundan hâzıra-i mezbûreyi bulup zâhire ihrâcını mezbûr es-Seyyid Osman Efendi’den matlûb eylediğimde ol dahi imtinâ‘ eylediğine binâen hâzıra-i mezbûreyi ber-vech-i muharrer zâhire ihrâc için da‘vâ-yı mezkûreye mütesaddî ve ol-vechile eylediğim da‘vâmda kâzib ve mubtıl olup mezbûr es-Seyyid Osman Efendi yed ve zimmetinde aslâ ve kat‘a hakkım ve alacağım yokdur deyü mukırr-ı mezbûr İsmail Ağa’nın bi’l-cümle takrîr-i meşrûhunu mezbûr es-Seyyid Osman Efendi tasdîk ve tahkīk eylediği tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 3 Receb sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35025"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35027"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b427"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>