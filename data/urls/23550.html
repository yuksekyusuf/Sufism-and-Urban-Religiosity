﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 250<br>Hüküm no: 322<br>Orijinal metin no: [184-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Halîfe b. Musa’nın evini Osman Çavuş Vakfı’na bey‘ bi’l-istiğlâl yoluyla sattığı</b><br><br>Medîne-i Hazret-i Ebâ Eyyûb el-Ensârî -aleyhi rahmetü Rabbihi’l-Bârî- mahallâtından Ali Paşa mahallesinde sâkin Mehmed Halîfe b. Musa nâm kimesne meclis-i şer‘-i hatîr-i lâzımü’t-tevkīrde Osman Çavuş Vakfı’na bi’l-fi‘il mütevellî olan fahrü’l-akrân Mehmed Efendi b. Muharrem nâm kimesne mahzarında bi’t-tav‘i’s-sâf ikrâr ve i‘tirâf edip mahalle-i mezbûrede vâki‘ bir tarafı el-Hâc Ali mülkü [185] ve bir tarafı Cemâleddin Halîfe mülkü ve iki tarafı tarîk-i âm ile mahdûd ve mümtâz olup bir bâb fevkānî odayı ve bir bâb tahtânî odayı ve bir bi’r-i mâ’ı ve eşcâr-ı müsmire ve gayr-ı müsmireyi müştemil olan mülk menzilimi mütevellî-i merkūm Mehmed Efendi’ye otuz iki sikke-i haseneye bey‘ edip ol dahi mâl-ı vakıf ile bi-tarîki’l-istiğlâl iştirâ edip kabz-ı semen ve teslîm-i mebî‘ eylediğimden sonra menzil-i mezbûru ba‘de’t-tahliyeti’ş-şer‘iyye yine târih-i kitâbdan sene-i kâmile gāyetine varınca mütevellî-i mezbûrdan ayda yüz akçeye istîcâr eyledim, ol dahi vech-i meşrûh üzre îcâr ve teslîm eyledi dedikde mütevellî-i merkūm Mehmed Efendi dahi tasdîk ettikden sonra menzil-i mezbûrun derkine ve ücret-i mu‘ayyeneye mahalle-i mezbûrede sâkin mezbûr oğlu Mustafa Çelebi nâm kimesne mezbûr Mehmed Halîfe’nin talebiyle tarafeynden emr-i kabûlü hâviye kefâletle kefîl oldukda mâ hüve’l-vâki‘ bi’t-taleb ketb olundu. Tahrîren fi’l-yevmi’l-âşir min Cumâdelâhire li sene tis‘în ve erba‘în ve elf.<br><br><br>Şuhûdü’l-hâl: Ahmed Efendi b. Hüseyin huddâm, Mehmed Halîfe b. Hasan el-Müezzin, Osman Çelebi bevvâb-ı sultânî, el-Hâc Ali b. Abdullah, Mehmed Efendi b. Abuzer, Ali b. Abdullah ve gayruhüm mine’l-hâzırîn </p>          <br><a title="Önceki sayfa" style="text-decoration:none" href="./ayrmetin.php?idno=23549"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23551"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o477"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>