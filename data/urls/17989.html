﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 634<br>Hüküm no: 1036<br>Orijinal metin no: [118a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sofular Mahallesi’nde bir bekâr odasında içki âlemi düzenleyen Mehmed Beşe ve Pirinççi Yusuf’un mahalleden ihraç olunup bekâr odasının tahliye edilmesi</b><br><br>Medîne-i Eyüb’de Vâlidesarayı’nda taʻyîn olunan Haseki Ali Ağa kulları meclis-i şerʻde medîne-i mezbûrede Sofular Mahallesi sâkinlerinden Mehmed Beşe târîh-i iʻlâm gecesi zevcesiyle maʻan sâkine olduğu menzili tahtında bekâr odası olmak üzere mahsûs ve on iki nefer kimesneler İstanbul sâkinlerinden dört neferi hamallardan odada mütemekkinler olup ve bir menzil aşurı menzilde sâkin Pirinççi Yusuf nâm kimesne cemʻan on sekiz nefer kimesneler zikr olunan odada müctemiʻ âlet-i lehv ve hamr ve arak şürb ederler oldukları hâlde haber verilmekle mahalle-i mezbûre müezzini ile cümlesi bir odada ahz on iki neferi izzetlü sekbanbaşı ağa maʻrifetiyle kapıya irsâl ve oda sâhibi mezbûr Mehmed Beşe ve Pirinççi Yusuf meclis-i şerʻa ihzâr baʻde’s-suâl iʻlâm olunmak taleb ederim dedikde mezbûrân Mehmed Beşe ve Pirinççi Yusuf ber-vech-i muharrer ikrâr ve iʻtirâflarından sonra mezbûrân Mehmed Beşe ve Birinci Yusuf mahalle-i mezbûreden ihrâc ve dört hamallar dahi mârru’z-zikr odada ikāmet eylememek üzere taraf-ı şerʻden tenbîh ve müteʻahhid oldukları tescîl olunup bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 12 min-Zilhicceti’ş-şerîfe sene 1161</p>          <br><a title="Önceki sayfa" style="text-decoration:none" href="./ayrmetin.php?idno=17988"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17990"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b634"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>