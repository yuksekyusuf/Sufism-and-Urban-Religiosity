﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 408<br>Hüküm no: 510<br>Orijinal metin no: [97a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eğri kalesinden dönüp vefat eden Ömer Çelebi’nin Mehmed Ağa’ya olan borcunun muhallefatından talep edilmesi</b><br><br>Atebe-i aliyye’de Hâssa Beytü’l-mâl Mehmed Ağa b. Abdüddâim tarafından husûs-ı âtîye Mehmed b. Sefer ve Mehmed b. Ahmed şehâdetleri ile ale’n-nehci’ş-şer‘î vekâleti sâbite olan Sefer b. Hızır meclis-i şer‘-i şerîfde mahrûse-i İstanbul’da Sancakdâr Hayreddin mahallesinde sâbıkā vefât eden Mehmed Çelebi’nin sagīre kızları Fatıma ve Rabia’nın vasiyye-i şer‘iyeleri olan Muhsine Hatun bt. Mehmed tarafından kaziyye-i âti’l-beyâna nehc-i şer‘î üzere sâbitü’l-vekâle olan Mustafa Efendi b. Mehmed el-müderris (…) li-üm ammileri ve vârisleri olup kal‘a-i Eğre’den (…) [97b] vesâyeti hasebiyle vaz‘-ı yed etmişdir. Müvekkil-i mûmâ-ileyh Mehmed Ağa’nın karz-ı şer‘îden müteveffâ-yı merkūm Ömer Çelebi üzerinde olan on bin akçesini vekâletim hasebiyle muhallefât-ı müteveffâdan taleb ederim suâl olunsun dedikde gıbbe’s-suâl müşârün-ileyh Mustafa Efendi mezbûr Ömer Çelebi vefât etdiğini ve meblağ-ı müdde‘â-yı merkūm üzerinde olduğunu inkâr edicek müdde‘î-yi mezbûrun sıdk-ı makāline beyyine taleb olundukda mahalle-i merkūme sâkinlerinden Sirkeci Rıdvan Bey b. Abdullah ve Sipâhîoğlanlarından Mahmud b. Mehmed ve Mehmed b. Ali meclis-i şer‘a hâzırûn olup mezbûr Ömer Çelebi b. Hasan Çelebi kal‘a-i Eğri’den dönüp mahmiye-i Belgrad’da bizim yanımızda târih-i kitâb Rebî‘ülâhir’inin evvel gününde vefât etdi (…) namazını kılıp huzzâr-ı Müslimde defnetdik deyü makām-ı şehâdetde ihbâr etdiklerin vâki‘ hâl gıbbe’t-taleb ketb olundu.<br><br>Tahrîren fi’l-âşir min-Şa‘bân li-sene hamse ve elf.<br><br>Şühûdü’l-hâl: Hüseyin b. Yahya el-imâm, Mustafa b. Mehmed el-hatîb, Mustafa b. Muharrem el-kâtib, Mahmud b. Pîrî, Mustafa b. Mehmed el-müezzin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35647"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35649"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b408"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>