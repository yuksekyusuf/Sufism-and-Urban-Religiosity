﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 179<br>Hüküm no: 115<br>Orijinal metin no: [37a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Hüseyin’in günlük bahasından olan borcunu ödemesi gerektiği</b><br><br>Cezâyir-i Bahr-ı Sefid’den cezîre-i Rodos’a tâbi‘ Lindos ahâlîsinden ve mellâh tâifesinden Ağabetut v. Manol nâm zimmî mahmiye-i İstanbul’da meclis-i şer‘de es-Seyyid Mustafa b. el-Hâc Hüseyin nâm kimesne mahzarında üzerine da‘vâ ve takrîr-i kelâm edip bundan akdem mezbûr es-Seyyid Mustafa beher kantarı yirmi ikişer guruşa yedimden iştirâ ve kabz eylediği üç kantar altı vakiye günlük bahasından altmış dokuz guruşun bi-hakkın kantarı tozu için ba‘de’l-ihrâç on bir guruşu aşağı varıldıkdan sonra elli sekiz guruş ve bir guruş hasır bahasından dahi ki cem‘an elli dokuz guruşun otuz bir guruşunu mezbûr es-Seyyid Mustafa bana edâ ve teslîm edip bâkī zimmetinde yirmi sekiz guruş hakkım kalmağla hâlâ meblağ-ı bâkī-i mezbûru merkūm es-Seyyid Mustafa’dan taleb ederim, suâl olunsun dedikde gıbbe’s-suâl mezbûr es-Seyyid Mustafa cevâbında fi’l-vâki‘ müdde‘î-i mezbûra günlük ve hasır bahasından cem‘an elli dokuz guruş deyni olduğunu ikrâr, lâkin meblağ-ı mezbûrun kabzını i‘tirâf eylediği otuz bir guruşdan mâ‘adâ on yedi buçuk guruşunu dahi kendüye edâ ve teslîm edip ancak zimmetinde müdde‘î-i mezbûra on buçuk guruş deynim bâkī kalmışdır deyü meblağ-ı mezbûrun on yedi buçuk guruşunda def‘le mukābele edicek gıbbe’l-istintâk ve’l-inkâr mezbûr es-Seyyid Mustafa’dan def‘-i mezkûruna beyyine taleb olundukda udûl-i ahrâr-ı ricâl-i Müslimînden ve attâr tâifesinden Mehmed b. Mustafa ve Ali b. <<Mustafa>> Yusuf nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-vâki‘ müdde‘î-i mezbûrun merkūm es-Seyyid Mustafa’dan meblağ-ı mezbûrdan kabzını i‘tirâf eylediği otuz guruşdan mâ‘adâ on yedi buçuk guruşunu dahi bizim huzûrumuzda merkūm es-Seyyid Mustafa müdde‘î-i mezbûra edâ ve teslîm ol dahi yedinden ahz u kabz eyledi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm meblağ-ı bakī-i mezbûr on buçuk guruşu müdde‘î-i merkūma edâ ve teslîme mezbûr es-Seyyid Mustafa’ya tenbîh birle mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Hüseyin Efendi b. Himmet, el-Hâc Mehmed Efendi el-kādı, İsmail Efendi el-kâtib, Mehmed Emin Efendi el-kādı.</p>          <br><a title="Önceki sayfa" style="text-decoration:none" href="./ayrmetin.php?idno=41644"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41646"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>