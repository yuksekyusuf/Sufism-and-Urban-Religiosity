﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 194<br>Hüküm no: 146<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamza’nın vefat eden Ayşe’nin mirasından dolayı Mehmed Efendi aleyhindeki bağ davasının reddedilmesi</b><br><br>Nerdüban karyesinden bağ nizâ‘ı men‘i<br><br>Mar‘rûz,<br><br>Derûn-ı arzuhâlde mezkûretü’l-ism olup bundan akdem vefât eden sagīre Şerife Âişe bt. es-Seyyid Hasan b. es-Seyyid Mustafa’nın verâseti vâlidesi olup medîne-i Üsküdar’a tâbi‘ Nerdüban karyesinde sâkine Hadice Hatun ile li-ebeveyn ammileri es-Seyyid Hamza ve es-Seyyid Mehmed’e münhasıra olduğu lede’ş-şer‘i’l-enver zâhir ve mütehakkık oldukdan sonra verese-i merkūmûndan sâhib-i arzuhâl merkūm es-Seyyid Hamza bi’l-ma‘iyye rü’yete memûr evkāf müfettişi fazîletlü semâhatlü es-Seyyid Mehmed Emin Âsaf Beyefendi kıbelinden meb‘ûs Kâtib Ebubekir Şeref Efendi hâzır olduğu hâlde Bâb-ı hazret-i fetvâ-penâhîde [Sadâret-i] Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde Hazîne-i celîle-i evkāf-ı hümâyûn’dan mazbût idâre olunan evkāfdan merhûme ve mağfûrün-lehâ Mihrimah Sultan Vakfı müstagallâtından zikri âtî bağa bi’l-icâreteyn mutasarrıf olup ol vechile vaz‘-ı yedi mütehakkık olan derûn-ı arzuhâlde ismi mezkûr Mehmed Efendi b. İbrahim muvâcehesinde vakf-ı müşârün-ileyhânın bâ-berât-ı âlîşân bi’l-meşrûta mütehakkık olan derûn-ı arzuhâlde ismi mezkûr Mehmed Efendi b. İbrahim muvâcehesinde vakf-ı müşârün-ileyhânın bâ-berât-ı âlîşân bi’l-meşrûta mütevellîsi Mîr Seyyid Mustafa İsmet Efendi kezâlik hâzır olduğu hâlde zikr olunan Nerdüban karyesi hudûdu dâhilinde kâin bir tarafdan vakf-ı müşârün-ileyhâ müstagallâtından es-Seyyid Hasan Ağa bağı ve bir tarafdan Hadice Hatun bağı ve tarafeyni Bakkāl karyesine ve Kayışpınar’a mürûr eden tarîk ile mahdûd şehriye altmış akçe icâre-i müecceleli bir kıt‘a bağ mûrisem müteveffâ-yı mezbûre sagīre Şerife Âişe’nin hayatında ile’l-vefât bi’l-icâreteyn taht-ı tasarrufunda olup ba‘de vefâtihâ bağ-ı mahdûd-ı mezkûr mahlûl ve cânib-i vakf-ı mezkûra âid oldukda mütevellî-i hâzır-ı mûmâ-ileyh bağ-ı mahdûd-ı mezkûru lede’l-müzâyede iki bin elli guruş mu‘accele ve icâre-i müeccele-i kadîmesiyle bin iki yüz elli beş senesi şehr-i Rebî‘ülevveli’nin yedinci günü cânib-i Evkāf-ı hümâyûn’dan musahhah işbu bir kıt‘a memhûr temessük nâtık olduğu üzere gāib ani’l-meclis Habibe Hatun bt. Ali’ye bi’t-tevliye icâre, ol dahi ba‘de’l-istîcâr işbu sene-i mübâreke şehr-i Rebî‘ülevveli gurresinde hüsn-i rızâsıyla zevci merkūm Mehmed Efendi’ye bâ-re’y-i mütevellî ferâğ ve kasr-ı yed edip ol vechile merkūm Mehmed Efendi bağ-ı mahdûd-ı mezkûre bi’l-icâreteyn mutasarrıf olup lâkin mücerred medîne-i Üsküdar ve civârında kâin mukāta‘alı olan bağların ashâbı bilâ-veled fevt oldukda ancak arsası vakfı cânibine mahlûlen âid ve râci‘ ve kürûm ve eşcâr-ı mağrûsesi veresesine irs-i şer‘le tevzî‘ ve taksîm olunagelmekle bağ-ı mahdûd-ı mezkûr dahi her ne kadar icâreteyn ile tasarruf olunagelmiş ise de mevrûsem sagīre-i mezbûrenin evlâdı olmamağla bağ-ı mahdûd-ı mezkûrun arsası vakf-ı mezkûre âid ve kürûm ve eşcâr-ı mağrûsesi benimle verese-i mezkûresine mevrûs olmuş olur. Öyle olucak bağ-ı mezkûrun kürûm ve eşcâr-ı mağrûsesinden hisse-i irsiyemi taleb ederim deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı müdde‘î-i merkūm es-Seyyid Hamza’ya tefhîm ve da‘vâ-yı mezkûresiyle merkūm Mehmed Efendi’ye bî-vech-i şer‘î mu‘ârazadan ba‘de’l-men‘ bağ-ı mahdûd-ı mezkûru merkūm Mehmed Efendi’nin ke’l-evvel zabt ve tasarrufu iktizâ eylediği huzûr-ı âlîlerine i‘lâm olundu. El-emru li-men-lehü’l-emr.<br><br>Fi’l-yevmi’l-hâmis ve’l-ışrîn min-Zilhicceti’ş-şerîfe li-sene sitte ve hamsîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=1048"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1050"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>