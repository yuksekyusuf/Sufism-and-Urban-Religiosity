﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 166<br>Hüküm no: 87<br>Orijinal metin no: [9a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hıristolani bt. Dimitri’nin, Manol v. Atam’a verdiği borcun beyan edilen kısmının ödenmesi gerektiği</b><br><br>Ma‘rûz<br><br>Mevâdd-ı şer‘iye istimâ‘ı’çün kıbel-i şer‘-i şerîfden meb‘ûs Mustafa Efendi dâ‘îleri medîne-i Üsküdar’a tâbi‘ Çenger karyesine varıp mazbûtü’l-esâmî Müslimîn huzûrlarında akd-i meclis-i şer‘-i şerîf ettikde karye-i mezbûrede mütemekkine ve şahsı mu‘arrefe Hıristolani bt. Dimitri nâm Nasrâniye meclis-i ma‘kūd-ı mezkûrda Manol v. Atam nâm zimmî muvâcehesinde merkūm Manol zimmî târih-i i‘lâmdan iki buçuk sene mukaddem mâlımdan ve yedimden istikrâz ve kabz ve umûruna sarfla istihlâk eylediği dört yüz guruş deyni mukābelesinde karye-i mezbûrede vâki‘ lede’l-ahâli ve’l-cîrân ma‘lûmü’l-hudûd bir bâb mülk menzilini bi-tarîki’l-istiğlâl bilâ-hüccet beynimizde bana bey‘ ve teslîm eyledikde ben dahi iştirâ ve kabûl ve menzil-i mezkûru ba‘de’t-tahliye senevî kırkar guruş ücret ile yine merkūm Manol zimmîye îcâr ve teslîm ve ücret-i mezkûreden iki senelik seksen guruşunu yedinden ahz ve istifâ etmiş idim hâlâ asıl mâl-ı mezkûr dört yüz guruş ile ücret-i mezkûreden altı aylık yirmi guruş ki cem‘an dört yüz yirmi guruş hakkımı taleb ederim deyü da‘vâ ve merkūm Manol zimmî cevâbında fi’l-hakīka müdde‘iye-i mezbûre yedinden karz olmak üzere dört yüz guruş ahzını ikrâr lâkin müdde‘iye-i mezbûre kabzını mu‘terife olduğu seksen guruşu deyn-i mezkûr dört yüz guruşa mahsûben yedine def‘ ü teslîm zimmetimde üç yüz yirmi guruş deynim bâkī kalmış idi deyü ber-vech-i muharrer menzilini bi-tarîki’l-istiğlâl bey‘ini ve îcâr ve istîcârını inkâr etmeğin müdde‘iye-i merkūme ber-minvâl-i muharrer istiğlâl ve îcâr ve istîcâr da‘vâsını beyâna ba‘de’l-havâle merkūm Manol zimmî mertebe-i ikrârı olan meblağ-ı bâkī-i merkūm üç yüz yirmi guruşun edâsıyla şer‘an ilzâm olunduğu ba‘de’l-inhâ bi’l-iltimâs huzûr-ı âlîlerine i‘lâm olundu.<br><br>Fî 14 min-C sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53111"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53113"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1090"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>