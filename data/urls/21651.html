﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 792<br>Hüküm no: 587<br>Orijinal metin no: [135b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mâhî bt. Abdullah’ın terekesinden beytülmala kalan yarım ev hissesinin beytülmal emini tarafından kocası Hüseyin Beşe’ye satıldığı</b><br><br>Mahmiye-i Galata tevâbi‘inde kasaba-i Kasımpaşaˈda Bedreddin Bey mahallesinde sâkine iken bundan akdan [akdem] vefât eden Mâhî bt. Abdullah nâm hatunun zevc-i metrûku Hüseyin Beşe b. Recebˈden zâhirde vâris-i ma‘rûfu olmamağla terekesinin nısfı zevci Hüseyinˈe ve nısf-ı âharı cânib-i beytü’l-mâle râci‘ olmağla hâlâ mahmiye-i mezbûre tevâbi‘i emîn-i beytü’l-mâl olup zikri câ’î nısf-ı menzile vâzi‘uˈl-yed olan Mehmed Ağa b. Ali meclis-i şer‘de işbu bâ‘isüˈl-vesîka Hüseyin Beşe mahzarında biˈl-emâne ikrâr ve takrîr-i kelâm edip müteveffât-ı mezbûrenin mahalle-i mezbûrede vâki‘ bir tarafdan es-Seyyid Mehmed Çelebi ve es-Seyyid Mustafa Dede ve es-Seyyid İsmail Dede menzillerine ve bir tarafdan Meryem Hatun menziline ve bir tarafdan es-Seyyid Kalafatçı Musa menziline ve bir tarafdan tarîk-i âmma müntehi fevkānî üç oda ve sofayı ve tahtânî iki bâb odayı ve bi’r-i mâ’î ve eşcâr-ı müsmire ve gayr-ı müsmireyi hâvî bağçeyi ve kenîfi müştemil mülk menzilin nısfı mukaddemâ zevc-i mezbûr Hüseyin Beşeˈnin mülk-i müşterâsı olup ve nısf-ı âharı müteveffât-ı mezbûrenin mülkü olmağla hâlâ nısf-ı mezbûrun nısfı cânib-i beytü’l-mâle â’id olmağla nısf-ı menzil-i mezkûr biˈl-izniˈş-şer‘î sûk-ı sultânîde beyneˈt-tâlibîn hâssa münâdîlerden Ahmed nâm münâdî yediyle ba‘deˈn-nidâ veˈl-müzâyede beytü’l-mâle â’id olan nısf-ı menzil-i mezkûr elli guruşa mezbûr Hüseyin Beşe üzerinde karâr edip ziyâde ile tâlib-i âharı olmadığından gayrı meblağ-ı mezbûr elli guruşu nısf-ı menzil-i mezkûrun semen-i misli olduğunu sikāt ihbâr ettikden sonra biˈl-emâne nısf-ı menzil-i mezkûr Hüseyinˈe meblağ-ı mezbûr elli guruşa tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ ve teslîm mezbûr Hüseyin dahi ba‘deˈl-iştirâ veˈt-tesellüm semeni olan meblağ-ı mezbûr elli guruşu mezbûr Hüseyin yedinden biˈl-emâne aldım kabz eyledim ba‘deˈl-yevm menzil-i mezbûr mecmû‘ı mezbûr Hüseyinˈin ırsen ve şirâen mülk-i mahzıdır keyfe mâ yeşâ’ ve yahtâr mutasarrıf olsun dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈl-yevmiˈs-sâmin min-şehri Cumâdelûlâ li-sene hamse ve semânîn ve elf.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21650"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21652"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b792"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o892"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>