﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 267<br>Hüküm no: 412<br>Orijinal metin no: [79a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kızılada ve Maltepe halkı balıkçılıkla meşgul olduklarından kendilerinden kereste talebinde bulunulmaması</b><br><br>Akzâ kuzâti’l-müslimîn evlâ vülâti’l-muvahhidîn ma‘denü’l-fazl ve’l-yakīn râfi‘u a‘lâmi’ş-şerî‘ati ve’d-dîn vârisü ulûmi’l-enbiyâi ve’l-mürselîn el-muhtassu bi-mezîdi inâyeti’l-meliki’l-mu‘în mevlânâ Üsküdar kādısı -zîdet fezâiluhû- tevkī‘-i refî‘-i hümâyûn vâsıl olucak ma‘lûm ola ki Üsküdar kazâsında vâki‘ Adalar nâhiyesine tâbi‘ Kızılada ve Maltepe re‘âyâsı Dîvân-ı hümâyûnuma arzuhâl edip karyeleri merhûm Şehzâde Sultan Mehmed Han Evkāfı kurâlarından olup re‘âyâsı balıkçı tâifesinden olmağla araba ve devâb ashâbı olmadıklarından mâ‘adâ cezîre-i mezbûrede fundadan gayri nesne hâsıl olmayıp ve bu âna değin nâhiye-i mezbûreden kereste kat‘ı fermân olundukda kereste talebiyle rencîde olunmuş değiller iken bu sene-i mübârekede nâhiye-i mezbûreden kereste kat‘ ve nakl fermân olundukda mücerred ta‘cîz için nâhiye ahâlîsi kereste veriniz deyü rencîde etmeleriyle cezîre-i mezbûrede kereste hâsıl olmadığı nümâyân ve mezbûrlar dahi araba ve devâb ashâbı olmayıp balıkçı fukarâsı olmağla bir vechile kereste kat‘ı mümkün olmadığı nâhiye-i mezbûre nâibi arz etmekle kadîme mugāyir kereste mutâlebesiyle fukarâya rencîde etdirilmeyip men‘ u def‘ olunmak bâbında emr-i şerîf verilmek ricâ eyledikleri ecilden Hazîne-i âmire’mde mahfûz olan mevkūfât defterlerine nazar olundukda, nâhiye-i mezbûrun Üsküdar korusu kerestesini kat‘ edegelen nevâhîlerden olup Üsküdar korusundan bir mikdâr ecnâs-ı kalyon kerestesi fîleri üzere kat‘ ve nakleylemek üzere emr-i şerîf verildiği derkenâr olunmağın imdi bu vakte dek verdikleri olmamağla fîmâ-ba‘d dahi mutâlebe ile remîde olunmayalar deyü fermânım olmuşdur. Buyurdum ki hükm-i şerîfim vardıkda bu bâbda sâdır olan emrim üzere amel edip dahi mezbûrlar bu vakte değin kereste verdikleri olmamağla hilâf-ı emr ve defter kereste mutâlebesiyle fukarâyı ta‘cîz ve rencîde etdirmeyip emr-i âhar irsâline muhtâc eylemeyesin, şöyle bilesin, alâmet-i şerîfe i‘timâd kılasın.<br><br>Tahrîren fi’l-yevmi’l-hâdî aşer min-şehri Rebî‘i’l-evvel [sene] selâsîn ve mi'e ve elf.<br><br>Edirne el-mahrûse.<br><br>Vasale ileynâ fi’l-yevmi’l-ışrîn min-Rebî‘ülevvel sene 1130</p>          <br><a title="Önceki sayfa" style="text-decoration:none" href="./ayrmetin.php?idno=36863"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36865"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o336"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>