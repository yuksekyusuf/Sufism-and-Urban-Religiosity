﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 475<br>Hüküm no: 584<br>Orijinal metin no: [107a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Has Oda gılmanlarından Halil Ağa’nın alacak iddiasını ispat için mühlet verilmesi</b><br><br>Saray-ı cedîd-i Sultânî’de Has Oda gılmânından Halil Ağa b. Hasan tarafından husûs-ı âti’l-beyâna vekîl olup vekâleti Mehmed b. İbrahim ve Veli b. Ali nâm kimesneler şehâdetleriyle şer‘an sâbite olan İbrahim Bey b. Halil nâm kimesne Dîvân-ı kāimmakām-ı hazret-i sadrazamîde akd olunan meclis-i şer‘-i şerîfde bundan akdem nişâncı iken vefât eden merhûm Cafer Paşa’nın sagīre kızı Âişe’nin savb-ı şer‘den mansûb vasîsi olan Mustafa Bey b. İbrahim mahzarında üzerine da‘vâ ve takrîr-i kelâm edip merhûm-ı mezbûr hayâtında nişâncı olanlara mahsûs olup vilâyet-i Anadolu’da Karaman Hacı demekle ma‘rûf hâssının bin seksen senesinde hâsıl olacak mahsûlünü müvekkilim mezbûr Halil Ağa’ya bin sekiz yüz esedî guruşa deruhde, müvekkilim mezbûr Halil Ağa dahi ilzâm ve kabûl ve meblağ-ı mezbûru ber-vech-i peşîn merhûm-ı mezbûra teslîm, ol dahi kabz ve tesellüm edip hâss-ı mezbûr mahsûlünden müvekkilim bir nesne kabz etmedin mûmâ-ileyh Cafer Paşa vefât etmekle müvekkilim meblağ-ı mezbûru müteveffâ-yı mezbûrun tereke-i vâfiyesinden ver deyü vasiyy-i mezbûrdan taleb etdiğinde vasiyy-i mezbûr meblağ-ı mezbûrun üç yüz guruşunu tereke-i müteveffâ-yı mezbûrdan edâ edip bin beş yüz esedî guruşu bâkī kaldıkda merhûm-ı mezbûrun yerine nişâncı olan düstûr-ı ekrem müşîr-i efham vezîr-i muhterem sa‘âdetlü Abdurrahman Paşa’dan hâss-ı mezbûru zabt için sana bir temessük alıvereyim zabt ve mahsûlünü tahsîl edip meblağ-ı bâkī-i mezbûr bin beş yüz esedîyi istîfa eyle eğer istîfâ müyesser olmaz ise meblağ-ı bâkī-i mezbûr bin beş yüz esedîyi benden al ben kefîlim deyüp bu vechile meblağ-ı mezbûra kefîl olduğundan sonra hâss-ı mezbûru zabt için mûmâ-ileyh Abdurrahman Paşa’dan müvekkileme bir temessük alıverip lâkin müvekkilim hâss-ı mezbûru zabt etmeyip mahsûlünden bir nesne kabz etmemek ile suâl olunup kefâletine binâen meblağ-ı mezbûr bin beş yüz esedî guruşun mezbûr Mustafa Bey’den alıverilmesi matlûbumdur dedikde gıbbe’s-suâl vasiyy-i mezbûr cevâbında merhûm-ı mezbûr hayâtında hâss-ı mezbûrun sene-i mezbûrede hâsıl olacak mahsûlünü müvekkil-i mezbûra bin sekiz yüz esedî guruşa deruhde ve meblağ-ı mezbûru ber-vech-i peşîn yedinden ahz u kabz etdiğinden sonra fevt olup yerine mûmâ-ileyh Abdurrahman Paşa nişâncı oldukda hâss-ı mezbûru zabt ve mahsûlünü kabz için müvekkil-i mûmâ-ileyh Abdurrahman Paşa’dan temessük alıverip müvekkil-i mezbûra teslîm edip müvekkil-i mezbûr dahi alıp hâss-ı mezbûru zabt ve mahsûl-i şer‘îsinden bin beş yüz bâkī esedîyi kabz ve merhûm-ı mezbûra verdiği meblağ-ı mezbûru istîfâ etmiş idi deyüp ve vech-i muharrer üzere kefâletini inkâr edicek müdde‘î-i mezbûrdan kefâlet-i mezbûreye ve vasiyy-i mezbûr Mustafa Bey’den müvekkil-i mezbûrun vech-i muharrer üzere hâss-ı mezbûr mahsûlünden bin beş yüz esedî guruşu kabz etdiğine beyyine taleb olundukda vilâyet-i Rumili’nde medîne-i Yenişehir’e tabi‘ Yaylak nâm karye ahâlîsinden diğer Mustafa Bey b. Musli ve Hâssa bevvâblarından Hüseyin b. Yusuf nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müvekkil-i mezbûr mûmâ-ileyh Cafer Paşa’nın vefâtından sonra meblağ-ı mezbûru tereke-i vâfiyesinden ver deyü vasiyy-i mezbûr Mustafa Bey’den taleb edip vasiyy-i mezbûr Mustafa Bey dahi hâss-ı mezbûru zabt için mûmâ-ileyh Abdurrahman Paşa’dan temessük alıverip müvekkil-i mezbûra teslîm etdikde var hass-ı mezbûru sen zabt eyle eğer meblağ-ı mezbûru istîfâ müyesser olmaz ise meblağ-ı mezbûr bin beş yüz esedî guruşu benden al ben kefîlim deyüp bu vechile meblağ-ı mezbûra kefîl olmuş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olup vasiyy-i mezbûr Mustafa Bey ityân-ı beyyine için istimhâl etmekle mehl-i şer‘î ile imhâl olunmağın mâ-hüve’l-vâki‘ bi’t-taleb ketb olundu.<br><br>Fî 19 min-Ramazani’l-mübârek sene 1081.<br><br>Şuhûdü’l-hâl: Zahrü’l-akrân Hüseyin Ağa kethüdâ-yı hazret-i efendi, zahrü’l-akrân Mehmed Ağa ser-muhzırân, Cafer Beşe çukadâr, Receb Çelebi tâbi‘-i hazret-i efendi, Şah Mehmed Çelebi b. Abdülhalim.</p>          <br><a title="Önceki sayfa" style="text-decoration:none" href="./ayrmetin.php?idno=2901"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2903"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b475"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>