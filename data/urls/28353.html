﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 265<br>Hüküm no: 328<br>Orijinal metin no: [69a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Abdulbâki b. Abdullah b. Abdurrahman’ın Mustafa Çelebi b. Mehmed’deki alacağının tahsili</b><br><br>Mahmiye-i İstanbul’da Melek Hâtun mahallesinde sâkin iken bundan akdem vefât eden Abdulbâki b. Abdullah b. Abdurrahman’ın sulbiye sagīre kızı Hatice’nin tesviye-i emrine [umûruna] vasiyy-i muhtâr olan işbu bâ‘isü’l-kitâb <<Mustafa Çelebi b. Mehmed>> Hasan Çelebi b. Veli meclis-i şer‘-i şerîf-i enverde mahalle-i mezbûrede sâkin diğer Mustafa Çelebi b. Mehmed mahzarında bi’l-vesâye üzerine da‘vâ ve takrîr-i kelâm edip müteveffâ-yı mezbûr hâl-i hayât ve kemâl-i akl [u] sıhhatinde bi-emri’llâhi te‘âla fevt oduğumda cemî‘ terekem fevt olduğumda cemî‘ terekem ba‘de’l-kabz sülüsü ile sünnet-i seniyye üzerine techîz ve tekfîn ve iskāt-ı salât ve sâir levâzım-ı defnim mu‘tâd üzere oldukdan sonra bâkī terekem mahalle-i mezbûre ahâlîsi ma‘rifetiyle istirbâh olunup hâsıl olan nemâsından sulbiye sagīre kızım mezbûre Hatice’yi infâk ve iksâ eyle deyü beni tarafından vasiyy-i muhtâr nasb ve ihtiyâr edip, ben dahi vesâyet-i mezbûreyi ba‘de’l-kabûl musırran alâ-îsâihî fevt olup ve müteveffâ-yı mezbûrun işbu mezbûr diğer Mustafa Çelebi zimmetinde cihet-i karzdan beş guruş hakkı olup kable’l-ahz fevt olmağla hâlâ mezbûreye suâl olunup meblağ-ı mezbûrun alıverilmesi matlûbumdur dedikde gıbbe’s-suâl mezbûr diğer Mustafa Çelebi cevâbında cihet-i mezkûreden müteveffâ-yı mezbûre zimmetinde beş guruş deyni olduğunu ikrâr lâkin müdde‘î-i mezbûr müteveffâ-yı mezbûrun ber-vech-i muharrer vasiyy-i muhtârı olduğunu inkâr edicek, müdde‘î-i mezbûrdan vech-i meşrûh üzere vesâyetine beyyine taleb olundukda mahalle-i mezbûre sükkânından Terzi [69b] Mustafa Halife b. el-Hâc Rıdvan ve Hüseyin b. Salih ve Ali Çelebi b. Mehmed ve Hüseyin Beşe b. Abdullah nâm kimesneler li ecli’ş-şehâde meclis-i şer‘a hâzırûn olup istişhâd olunduklarında fi’l-hakīka müteveffâ-yı mezbûr <<Abdullah>> Abdulbâki Çelebi b. Abdullah b. Abdurrahman’ın hâl-i hayât ve kemâl-i akl-i sıhhatinde bi-emri’llâhi te‘âlâ vefât eyledikde cemî‘ terekem ba‘de’l-kabz sülüsü ile sünnet-i seniyye üzere techîz ve tekfîn ve iskāt-ı salât vesâir levâzım-ı defnim mu‘tâd üzere oldukdan sonra bâkī terekem mahalle-i mezbûre ahâlîsi ma‘rifetiyle istirbâh olunup hâsıl olan nemâsından sulbiye sagīre kızım mezbûre Hatice’yi infâk ve iksâ eyleyesin deyü tarafından işbu müdde‘î-yi mezbûr Hasan Çelebi <<Mustafa Çelebi>>’yi bizim huzûrumuzda vasiyy-i muhtâr nasb ve ihtiyâr edip ol dahi vesâyet-i mezbûreyi kabûl etdikden sonra musırran vefât eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-yi mezbûrun ber-vech-i muharrer vesâyet-i mahkiyyesine ba‘de’l-hükm ve’l-kazâ meblağ-ı mezbûr beş guruşu vasiyy-i mezbûra edâ ve teslîme mezbûr diğer Mustafa’ya ba‘de’t-tenbîh mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Rebî‘ülevvel li-sene mi’e ve elf<br><br>Şuhûdü’l-hâl: İmâm Mehmed Efendi, Galatalı Mustafa, Mehmed Çelebi b. Ali b. Bali, İbrahim Çelebi b. Pîrî Ebûbekir b. Hüseyin, Çavuşzâde b. Mehmed Çelebi</p>          <br><a title="Önceki sayfa" style="text-decoration:none" href="./ayrmetin.php?idno=28352"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28354"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>