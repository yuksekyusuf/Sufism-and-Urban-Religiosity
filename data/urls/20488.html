﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 331<br>Hüküm no: 284<br>Orijinal metin no: [81a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Çerkez asıllı Yasemin bt. Abdullah adlı câriyenin azat edildiği</b><br><br>İşbu uzun boylu açık kaşlı elâ gözlü Çerkeziyyü’l-asl râfi‘atü’l-kitâb Yasemin bt. Abdullah nâm câriye bundan akdem mahmiye-i Galata’ya tâbi‘ kasaba-i Tophâne mahallâtından Mustafa Ağa mahallesinde sâkin iken vefât eden Ömer Beşe b. Osman nâm müteveffânın zevce-i metrûkesi Râziye Hâtun’u ve sulbî kebîr oğlu Mehmed’i ve sulbiye kebîre kızı İsmihan’ı ve sulbiye kebîre kızı Fâtıma’nın sâbitü’l-vekâle vekîli olan zevci es-Seyyid Mehmed b. es-Seyyid Mustafa’yı meclis-i şer‘a ihzâr ve mahzarlarında takrîr-i da‘vâ edip câriye-i memlûkesi olduğumuz müteveffâ-yı mezbûr Ömer Beşe beni hâl-i hayâtında ve kemâl-i akl-i sıhhatinde tedbîr-i mutlak ile tedbîr edip hâlâ civâr-ı rahmet-i Hayy-i Kayyûm’a intikāl ve irtihâl eyledi benim kıymetime dahi sülüs-i mâlı müsâ‘id olmağla cemî‘ mâlından âzâd olmuşumdur suâl olunup mûcebiyle amel olunması matlûbumdur dedikde gıbbe’s-suâl akībe’l-inkâr müdde‘iye-i mezbûreden da‘vâsını mübeyyine beyyine taleb olundukda udûl-i ricâlden el-Hâc Ali b. Mehmed ve Hasan Beşe b. Abdullah nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd fi’l-hakīka müteveffâ-yı mezbûr Ömer Beşe müdde‘iye-i mezbûre Yasemin’i hâl-i hayâtında ve kemâl-i akl-i sıhhatinde tedbîr-i mutlak ile tedbîr edip hâlâ civâr-ı rahmet-i Hayy-i Kayyûm’a intikāl ve irtihâl eyleyip müteveffâ-yı mezbûrun mâlının sülüsü müdde‘iye-i mezbûrenin kıymetine müsâ‘id olmak ile müdde‘iye-i mezbûre âzâd olmuşdur biz bu husûsa bu vech üzere şâhidleriz ve şehâdet dahi ederiz deyû her birleri edâ-i şehâdet-i şer‘iyye eylediklerinden sonra şehâdetleri ba‘de’t-ta‘dîl ve’t-tezkiyye hayyiz-i kabûlde vâkı‘a oldukdan sonra müdde‘iye-i mezbûre Yasemin’in ıtkına hüküm birle mâ vaka‘a bi’t-taleb ketb olundu. Cerâ zâlike ve hurrire fi’l-yevmi’s-sâlis ve’l-ışrîn min şehri Ramazâni’l-mübârek li sene 1053. [81b]<br><br><br>Şuhûdü’l-hâl: Fahrü’l-kuzât Ramazan Efendi b. Mustafa, fahrü’l-eimme Hızır Efendi b. Kemal, fahrü’l-akrân Siyavuş Ağa b. Abdullah, Mehmed Ağa b. Mustafa, Yusuf Beşe b. Abdullah, Ahmed Bey b. Ali, Mahmud b. İlyas.</p>          <br><a title="Önceki sayfa" style="text-decoration:none" href="./ayrmetin.php?idno=20487"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20489"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>