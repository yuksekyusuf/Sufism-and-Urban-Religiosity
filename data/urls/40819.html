﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 517<br>Hüküm no: 540<br>Orijinal metin no: [78b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Papa Kalvine v. Miho’nun Abdi Subaşı mahallesindeki mülk menzilini Terzi Panbuk v. Kostantin ile karısı Laskarina bt. Veyni’ye sattığı</b><br><br>Fi’l-asl Vilâyet-i Rumeli’nde Kalavrita kazâsına tâbi‘ Savanos nâm karye sükkânından olup hâlâ medîne-i Ebî Eyyûb-i Ensârî -radıya anhû rabbühû’l-bârî- muzâfâtından Hasköy demekle ma‘rûf kasabada sâkin olan Papa Kalvine v. Miho nâm râhib meclis-i şer‘-i hâtîr-i lâzimü’t-tevkīrde hayyât tâifesinden olup kendi tarafından asîl ve zevcesi Laskarina bt. Veyni nâm Nasrâniye tarafından ikrâr-ı âti’l-beyânı tasdîka vekîl olduğu bi-mâ-hüve nehcü’s-sübût şer‘an sâbit olan işbu hâmilü’s-sifr Panbuk v. Kostantin nâm zimmî muvâcehesinde tav‘an ikrâr ve i‘tirâf işbu akdin sudûruna değin silk-i mülk-i sahîhimde münselik olup mahmiye-i İstanbul hısnı ebvâbından Fenerkapısı hâricinde Abdi Subaşı mahallesinde vâki‘ bir tarafdan Yazıcı Habib mülkü ve iki tarafdan cidâr-ı hısn ve bir tarafdan tarîk-ı âm ile mahdûd olup iki bâb fevkānî ve bir bâb tahtânî oda ve bir tahta-pûş ve bir kenîf ve bir su kuyusunu müştemil mülk menzilimi cemî‘ tevâbi‘ ve levâhıkı ve kâffe-i hukūk ve merâfıkı ile bi’l-iştirâki’s-seviyye mezbûrâna tarafeynden îcâb ve kabûlü hâvî bey‘-i bâtt-ı sahîh-i şer‘î ile iki yüz on altı kıt‘a riyâlî guruşa bey‘ ve teslîm edip onlar dahi vech-i muharrer üzere iştirâ ve kabûl ve tesellüm eylediklerinden sonra semeni olan meblağ-ı mezbûrun elli kıt‘a riyâlî guruşunu mezbûrân işbu hâzır bi’l-meclis Palaloga v. Andreya nâm zimmîden havâle-i sahîha-i şer‘iyye ile havâle edip biz dahi kabûl eylediğimizden sonra meblağ-ı bâkī yüz altmış altı kıt‘a riyâlî guruşu mezbûrânın yedlerinden tamâmen ahz u kabz eyledim min ba‘d cemî‘ menzil-i mahdûd-ı mezbûr mesfûrân Laskarina ve Panbuk’un mülk-i müşterâlarıdır benim alâka ve medhalim yokdur keyfe mâ yeşâ ve yahtâr mutasarrıf olsunlar dedikde mukırr-ı merkūmu ikrâr-ı meşrûhunda mezbûr Panbuk bi’l-asâle ve bi’l-vekâle tasdîk etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ aşer min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa b. Abdullah el-hallâk, İbrahim Beşe b. Abdullah, Mustafa Efendi b. Muharrem el-kâtib, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40818"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40820"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b517"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o834"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>