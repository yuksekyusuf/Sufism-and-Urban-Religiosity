﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 289<br>Hüküm no: 320<br>Orijinal metin no: [53a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avrupa tüccarından Sarraf Andon’un kefaletten olan alacağını tahsil etmesi</b><br><br>Bu hüccetde sehiv vâki‘ olmağla iki kâğıd aşağıda sahîhan kayd-şüd.<br><br><<20126 guruş ibrâ>><br><br><<Vilâyet-i Anadolu’da medîne-i Erzurum’da Kavak mahallesi re‘âyâsından olup mahrûse-i Galata hâricinde Tepebaşı nâm mahâlde mütemekkin Avrupa tüccârından Sarrâf Andon v. Kokas v. Kirkor zimmî meclis-i şer‘-i hatîr-i lâzımü’t-tevkīrde kezâlik Avrupa tüccârından işbu hâmilü’r-rakīm Karagavuroğlu Kirkor v. Minas zimmî muvâcehesinde ikrâr-ı tam ve takrîr-i kelâm edip zikr olunan Erzurum re‘âyâsından olup bundan akdem hâlik olan Çakmakçıoğlu Serkiz zimmî zimmetinde cihet-i deyn-i şer‘îden sekiz bin altı yüz yirmi altı guruş alacak hakkımdan mâ‘adâ mersûm Çakmakçıoğlu Serkiz zimmî ile şerîki Dülgeroğlu Serkiz zimmî zimmetlerinde her biri âharın zimmetine lâzım gelen meblağa kefîl ve zâmin olmak üzere malımdan bi’l-ma‘iye ikrâz ve iştirâ ve kabz eyledikleri eşyâ-yı ma‘lûme semeninden kırk bin guruşdan bâkī otuz bin guruş alacak hakkım olup hâlik-i mersûm Çakmakçıoğlu Serkiz zimmî sağlığında asâlet ve kefâletine binâen bana deyni olan meblağ-ı mecmû‘-ı mezbûr otuz sekiz bin altı yüz yirmi altı guruşun yirmi bir bin yirmi altı guruşunu ol-mikdâr medyûnu mersûm Karagavuroğlu kirkor zimmî üzerine bin iki yüz kırk senesi hilâlinde üçümüz bir meclisde iken mahzar-ı şühûdda havâle-i mukayyede-i sahîha-i şer‘iye ile havâle ve her birimiz havâle-i mezkûreyi kabûl eyledikden sonra meblağ-ı muhâlün-bih mezbûr yirmi bir bin yirmi altı guruşu muhâlün-aleyh mersûm Karagavuroğlu Kirkor zimmî bana def‘ ü teslîm ben dahi yedinden tamamen ahz ü kabz edip husûs-ı mezkûra müte‘allika âmme-i da‘vâdan mersûm Karagavuroğlu Kirkor zimmînin zimmetini ibrâ ve iskāt eylediğimde ol dahi ber-vech-i muharrer ibrâ-yı mezkûrumu kabûl eyledi dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br><<Fî 29 C sene [1]242.>><br><br>Şühûdü’l-hâl: Emin Çelebi el-muhzır , Ebûbekir Çelebi el-muhzır, Ali Çelebi el-muhzır,<br><br><<Agob, Ankaralı Bogos, Gümüşhâneli Kirkor, Makdisi Agob.>></p>          <br><a title="Önceki sayfa" style="text-decoration:none" href="./ayrmetin.php?idno=38699"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38701"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b289"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>