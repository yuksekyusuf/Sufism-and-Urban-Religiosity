﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 348<br>Hüküm no: 400<br>Orijinal metin no: [170-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Korucu Mehmed Çelebi Vakfı’ndan Ayvansaray’da sur bitişiğindeki cami ve imam menzilinin depremden dolayı kullanılamaz hale gelmesi</b><br><br>Ayvansaray kurbünde keşf-i hisar<br><br>Ma‘rûz<br><br>Ayvansaray Kapısı hâricinde bundan akdem taraf-ı hazret-i cihândârîden ta‘mîr olunan Korucu Mehmed Çelebi Vakfı’ndan cidâr-ı kal‘a ittisâlinde vâki‘ câmi‘ üzerinde ve kurbünde vâki‘ imamına meşrûta menzil üzerinde olan hisarbeçeleri zelzeleden mâil-i inhidâm ve câmi‘-i mezkûr dahi cidâr-ı kal‘adan ayrılıp ve mihrâb tarafı ve nerdüban başı dahi münşak olmağla keşif ve hedm ve ta‘mîr olunması için imamı ve mürtezikası istid‘âlarıyla sâdır olan fermân-ı âlîlerine imtisâlen kıbel-i şer‘-i şerîfden Kâtib Ali Efendi irsâl, ol dahi mi‘mâr hulefâsından Hasan ve İsmail halîfeler ile mahâll-i mezkûra varıp mu‘âyene ve misâha eylediklerinde mârrü’z-zikr câmi‘-i şerîf üzerinde olan tûlen on ve arzen bir zirâ‘ altı aded ve menzil-i mezkûr üzerinde olan tûlen yedi ve arzen kezâlik bir zirâ‘ iki hisarbeçe ki cem‘an sekiz aded hisarbeçenin hedmi muktezî olup ve fi’l-hakīka câmi‘-i mezkûr dahi dört parmak taşra çıkıp mihrâb tarafı ve nerdüban başı münşak olmağla uskunduraya alınıp ta‘mîre muhtâc olduğunu menzil-i mezkûrun üzerinde olan tahtaların bir mikdârı menzil-i mezkûrun üzerine münhedim olup ba‘zı mahâllini tahrîb etmekle menzil-i mezkûr dahi kābil-i süknâ olmadığı ve zikr olunan hisarbeçeler hedm olunmadığı sûretde [171] münhedim ve etrâfına mûceb-i hasâret olacağını mi‘mârân-ı mezbûrân ve sâir civârında olan Müslimîn haber verdiklerini mezbûr dâ‘îleri mahâllinde tahrîr ve gelip inhâ eylediği huzûr-ı âlîlerine i‘lâm olundu.<br><br>Fî 26 Rebî‘ülâhir sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29690"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29692"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b348"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>