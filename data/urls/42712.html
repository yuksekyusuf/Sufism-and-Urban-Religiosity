﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 465<br>Hüküm no: 606<br>Orijinal metin no: [124b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Fâtıma Hanım’ın, Ömer Bey’de olan alacağının varislerine teslim olunması</b><br><br>Bâ-mühr-i efendi,<br><br>Ma‘rûz,<br><br>Müteveffât Fâtıma Hanım bt. el-merhûm Sadr-ı esbak Ahmed Paşa’nın verâseti zevc-i metrûku el-Hâc Hüseyin Ağa b. Ebubekir ile li-ebeveyn karındaşı Veliyyüddin Bey’e inhisârı tahakkukundan sonra arzuhâl sâhibleri zevc-i mezbûr el-Hâc Hüseyin Ağa asâleten ve mûmâ-ileyh Veliyyüddin Bey tarafından zikri âtî husûsda vekîl olduğu Ömer Ağa b. İsmail ve el-Hâc Hüseyin b. Hasan şehâdetleriyle sâbit olan Abdullah Ağa b. Abdullah vekâleten meclis-i şer‘-i münîrde müteveffâ-yı mûmâ-ileyhânın li-ebin karındaşı gedikli zu‘amâdan derûn-ı arzuhâlde mezkûrü’l-ism Ömer Bey mahzarında mûrisemiz müteveffât-ı mûmâ-ileyhânın beynimizde ma‘lûm akārât icârâtı ile ber-vech-i meşrûta fazla galle-i vakıfdan hissesi olup hayatında birâderi mûmâ-ileyh Ömer Bey tarafından vekâleten kabz eylediği sekiz bin üç yüz guruşun iki yüz yetmiş yedi buçuk guruşunu teslîm ve bâkī kalan sekiz bin yirmi iki buçuk guruşunu kendi masârıfına sarfla istihlâk [125a] edip zimmetine ta‘alluk eylediğini bin yüzaltmış dokuz senesi Muharremi gurresinde ikrâr ve işbu deyn temessükünü i‘tâ edip mûmâ-ileyhâ kable’l-istîfâ fevt olmağın mûmâ-ileyh Ömer Bey’den hâlâ bi’l-asâle ve bi’l-vekâle taleb ederiz deyü da‘vâ ve mûmâ-ileyh Ömer Bey cevâbında müdde‘iyân-ı mezbûrânın ber-minvâl-i muharrer müdde‘âlarını ve temessük-i mezkûru ve meblağ-ı mezkûr sekiz bin yirmi iki buçuk guruşu mezbûrân el-Hâc Hüseyin Ağa ve Veliyyüddin Bey’e mevrûs el-ân zimmetinde deyni olduğunu ikrâr ü i‘tirâf etmeğin alâ-mûcibi i‘tirâfihî meblağ-ı bâkī-i mezkûr sekiz bin yirmi iki buçuk guruşu mezbûrân el-Hâc Hüseyin Ağa ve Veliyyüddin Bey’e edâ ve teslîme mûmâ-ileyh Ömer Bey’e tenbîh olunduğu huzûr-ı âlîlerine i‘lâm olundu.<br><br>Fî 11 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42711"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42713"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b465"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>