﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 206<br>Hüküm no: 123<br>Orijinal metin no: [39a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Yorgi, Hacgeli, ve Sacli Yahudilerin kiracı oldukları dükkânlarında içki satmaları üzerine dükkânlarından ihraç edildikleri</b><br><br>Mahmiye-i İstanbul’da Haseki sûkunda vâki‘ üç aded bakkāl dükkânında müste’cir olan bakkāl tâifesinden Yorgi ve Çiçekli ve Saçli nâm zimmîler dükkânlarında hamr ve arak bey‘ edip ızhâr-ı fısk etmeleriyle etrâflarında olan Müslimîn müte’ezzîlerdir deyü ahâlî-i mahalle Dîvân-ı hümâyûn’da şikâyet etmeğin mezbûrûn zimmîler zikrolunan dükkânlardan ihrâc olunup ehl-i İslâm’dan bakkāllara îcâr oluna deyü fermân-ı <<ali>> âlî sâdır olmağın imtisâlen-leh savb-ı şer‘-i mutahhardan keşf nâibimiz olan Abdullah Efendi b. Ali irsâl olunup ol dahi zikrolunan dükkânlara varıp zeyl-i vesîkada muharrerü’l-esâmî Müslimîn mahzarlarında akd-i meclis-i şer‘-i şerîf edip merkūmûn zimmîleri zikrolunan dükkânlardan ihrâc eylediğinden sonra dekâkîn-i mezkûrede kefere müste’cir olmayıp ehl-i İslâm’dan bakkāllara îcâr olunmak üzere ashâbına tenbîh etmeğin vâki‘ hâli mevlânâ-yı mezbûr mahâllinde tahrîr ve ma‘an ba‘s olunan Mehmed Çelebi b. İbrahim ve Ömer b. Süleyman ile meclis-i şer‘a gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’l-âşir min-Recebi’l-ferd li-sene 1107<br><br>Şuhûdü’l-hâl: Mehmed Efendi b. Mehmed el-imâm, Abdullah Efendi el-Vâiz, Mehmed Efendi el-kādî, Osman Efendi b. Mahmud, Abdülbaki Efendi b. Mehmed, el-Hâc Halil b. Mehmed, Receb Bey b. Hasan, Mehmed Bey b. Mahmud, Mehmed Beşe b. Hasan, Mustafa Çelebi b. Abdullah, İbrahim Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28538"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28540"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o877"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>