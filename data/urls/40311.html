﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 109<br>Hüküm no: 32<br>Orijinal metin no: [6b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mühtedi Mehmed b. Abdullah’ın Papa Tino aleyhine açtığı alacak davasında iddiasını ispat edemediği</b><br><br>Medîne-i Galata a‘mâlinden kasaba-i Kasımpaşa’da Tatavla mahallesi ahâlîsinden Mehmed b. Abdullah nâm mühtedi meclis-i şer‘-i hatîr-i lâzimü’t-tevkīrde mahalle-i mezkûrede vâki‘ kenîsede hâlâ rûhbân olan Papa Tino v. İstemad nâm râhib mahzarında üzerine takrîr-i da‘vâ edip bundan akdem Nasârâ tâifesinin patriği iken katl olunan Partinos nâm râhib hâl-i hayâtında ben şeref-i İslâm ile müşerref olmazdan mukaddem zikrolunan kenîsede rûhbân olduğumda alâ tarîkı’r-rüşve benden iki yüz yirmi riyâlî guruş ahz u kabz edip ben dahi meblağ-ı mezkûru mezbûr Partinos’dan hâl-i hayâtında taleb eylediğimde onun dahi mezbûr Papa Tino zimmetinde cihet-i deyn-i şer‘îden iki yüz yirmi riyâlî guruş hakkı olup vech-i muharrer üzere zimmetinde benim hakkım olan meblağ-ı mezkûr iki yüz yirmi guruş mezbûr Papa Tino zimmetinde cihet-i mezkûreden hakkı olan iki yüz yirmi guruşa üçümüz bir yerde iken rızâlarımız ile mezbûr Papa Tino’dan havâle-i sahîha-i şer‘iyye ile havâle edip ol dahi minvâl-i meşrûh üzere havâle-i mezkûreyi kabûl eyledikden sonra cihet-i havâleden zimmetinde hakkım olan meblağ-ı mezkûrun mezbûr Papa Tino’dan taleb eylediğimde vermede te‘allül eder suâl olunup alıverilmesi matlûbumdur dedikde gıbbe’s-suâl mezbûr Papa Tino husûs-ı mezkûru bi’l-külliyye inkâr edicek müdde‘î-i mezbûrdan müdde‘âsını mübeyyine beyyine taleb olundukda ikāmet-i beyyineden izhâr-ı acz edip istihlâf etmeğin mezbûr Papa Tino’ya meblağ-ı mezkûr iki yüz yirmi guruş vech-i muharrer üzere kendiye havâle olunup cihet-i havâleden üzerinde müdde‘î-i mezbûr Mehmed’in hakkı olmadığına müdde‘î-i mezkûr talebiyle yemîn teklîf olundukda ol dahi alâ vefki’l-mes’ûl yemîn billâhi’l-lezî enzele’l-İncîle alâ İsa aleyhisselâm edicek müdde‘î-i mezbûr Mehmed ale’l-kavli’l-muhtâr müdde‘âsını isbât edinceye değin mu‘ârazadan men‘ olunup mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâdis min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Mehmed Bey b. Ahmed, Receb Çavuş b. Abdullah, Mehmed Bey b. Abdullah el-bevvâb, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40310"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40312"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o906"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>