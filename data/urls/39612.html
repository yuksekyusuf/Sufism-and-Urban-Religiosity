﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 303<br>Hüküm no: 320<br>Orijinal metin no: [62a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mümine Hatun bt. Mustafa’nın boşandığı kocası müteveffâ Hüseyin’den on bin akçe mihr-i müeccel davasından men edildiği</b><br><br>Mahmiye-i Kostantıniyye’de Sarıgörez kurbünde Çıkrıkçı Kemal mahallesinde sâkine olan Mü’mine Hatun bt. Mustafa mahfil-i şer‘-i hatîrde bundan akdem vilâyet-i Anadolu’da kasaba-i Seydişehri ahâlîsinden olup ba‘dehû mahalle-i mezbûrede müteveffâ olan Hüseyin nâm kimesnenin sulbiye kızı olan Hatice Hatun ve zevce-i metrûkesi olan Âişe bt. Keyvan nâm hatun mahzarlarında üzerlerine takrîr-i da‘vâ edip mezbûr Hüseyin târih-i kitâbdan on yıl mukaddem hâl-i sıhhatinde kasaba-i mezbûrede mahzar-ı müslimînde on bin akçe mehr-i müeccel üzerine beni tezevvüc edip ben dahi nefsimi tezvîc eyledikden sonra nice zamân mezbûr ile mu‘âşeret edip ba‘dehû beni tatlîk etmiş idi hâlâ müteveffâ olmağla zikr olunan on bin akçe mehr-i müeccelim zimmetinde kalmışdır terekesinden taleb ederim dedikde gıbbe’s-suâl mezbûretân Hatice ve Âişe husûs-ı mezbûru bi’l-külliye inkâr edip müdde‘iye-i mezbûreden da‘vâsını mübeyyin beyyine taleb olundukda ityân-ı beyyineden izhâr-ı acz edip her birine yemîn verilmesini taleb eyledikde merkūmetân Hatice ve Âişe dahi müteveffâ-yı mezbûr hâl-i sıhhatinde müdde‘iye-i mezbûreyi on bin akçe mehr-i müeccel üzerine tezevvüc edip menkûhası olmağla zimmetinde mehr-i müeccelinden on bin akçe hakkı olmadığına her birinin ilmi müte‘allik olmadığına ba‘de’l-istihlâf yemîn billâhi te‘âlâ eyledikde mâ vaka‘a bi’t-taleb ketb olundu.<br><br>Hurrire fî-evâsıtı’l-Muharremi’l-harâm li-sene erba‘a ve selâsîn ve elf.<br><br>Şuhûdü’l-hâl: Osman Bey b. Abdullah, Süleyman Bey b. Abdullah, İbrahim Bey b. Abdullah el-cündî, Bekir Ağa b. Mustafa el-cündî, Hüseyin b. Abdullah, Receb b. Şaban, el-Hâc Cafer b. Abdullah, İbrahim b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=39611"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39613"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b303"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o376"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>