﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 227<br>Hüküm no: 247<br>Orijinal metin no: [48a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beytülmâl Emini vekili Osman Ağa’nın Abdullah Efendi aleyhindeki menzil iddiasından men olunması</b><br><br>Mahmiye-i İstanbul’da beytülmâl-i hâssa nâzırı ve emîn-i beytülmâl olan ( ) Ağa tarafından husûs-ı âti’l-beyâna vekîl olup bi-mâ hüve nehci’s-sübût şer‘an vekâleti sâbite olan Osman Ağa b. Mehmed nâm kimesne meclis-i şer‘-i şerîfde menzil-i âti’l-beyâna vâzı‘u’l-yed olan işbu bâ‘isü’l-kitâb fahrü’l-eimme Abdullah Efendi b. Şa‘bân Efendi mahzarında üzerine da‘vâ ve takrîr-i kelâm edip mahmiye-i mezbûrede Pirinçci Sinan mahallesinde sâkine iken bundan akdem bilâ-vâris fevt olan Kâmile bt. Abdullah nâm hatunun vâris-i ma‘rûfu olmayıp terekesi beytülmâle âid olmuş iken müteveffât-ı mezbûrenin mahalle-i mezbûrede tarafeyni Karakızzâde Ali Efendi Vakfı ve bir tarafı Hızır Beşe menzili ve bir tarafı tarîk-i âmma müntehî bir bâb fevkānî ve bir bâb tahtânî odaları ve kenîfi müştemil mülk menzilini mezbûr Abdullah Efendi fuzûlen zabt ve tasarruf eder, suâl olunup menzil-i mezbûrdan kasr-ı yed ve bana teslîme mezbûr Abdullah Efendi’ye tenbîh olunmak matlûbumdur dedikde, gıbbe’s-suâl mezbûr Abdullah cevâbında müteveffât-ı mezbûre hâl-i hayâtında menzil-i mahdûd-ı mezbûru vakf-ı sahîh-i lâzım ile vakıf olunup mahalle-i mezbûrede her kim imâm olursa menzil-i mezkûra mutasarrıf ola deyü vasiyet edip musırran alâ-îsâihî fevt olup menzil-i mahdûd-ı mezkûr bana meşrûta olmağla vaz‘-ı yed ederim deyü def‘le mukābele edicek gıbbe’l-istintâk ve’l-inkâr mezbûr Abdullah Efendi’den def‘-i mezbûrunu mübeyyine beyyine taleb olundukda udûl-ı ahrâr-ı ricâl-i Müslimînden olup mahalle-i mezbûre sükkânından olan Osman b. Himmet ve Süleyman b. Hamza nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffât-ı mezbûre hâl-i hayâtında bundan akdem menzil-i mahdûd-ı mezbûru bizim huzûrumuzda vakf-ı sahîh-i lâzım ile vakf olunup mahalle-i mezbûrede her kim imâm olur ise menzil-i mezkûra mutasarrıf ola deyü vasiyet edip musırran alâ-îsâihî fevt olmağla menzil-i mahdûd-ı mezbûr mahalle-i mezbûrede imâm olanlara meşrûta vakıf menzildir biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûr Osman vech-i muharrer üzere mu‘ârazadan men‘ olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ min-Recebi’l-ferd [li-sene ihdâ ve semânîn ve elf.]<br><br>Şuhûdü’l-hâl: Mustafa Çelebi b. el-Hâc Ahmed, İbrahim Çelebi b. Ahmed, Veli b. Mahmud, Mehmed b. Ramazan, Hüseyin b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=2564"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2566"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>