﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 373<br>Hüküm no: 553<br>Orijinal metin no: [64a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Müteferrika Ömer Ağa b. Ahmed’in, Kadı Yahya Efendi b. Mehmed’e köle davasından men olunduğu</b><br><br>Dergâh-ı âlî müteferrikalarından fahrü’l-akrân Ömer Ağa b. Ahmed meclis-i şer‘de Yenişehir kazâsından ma‘zûl umdetü’l-ulemâ’i’l-izâm Yahya Efendi ibni’l-merhûm Mehmed Efendi el-Mü’eyyedî tarafından husûs-ı âti’z-zikre vekîl olup, vekâleti nehc-i şer‘î üzre sâbite olan Mevlânâ Ahmed Efendi b. Mehmed mahzarında takrîr-i kelâm edip, işbu orta boylu açık kaşlı gök elâ gözlü sol bileğinde yanık nişânı olan Rûsiyyetü’l-asl Emine bt. Abdullah nâm memlûke câriyemi, Nâime bt. Mehmed nâm Hâtuna on iki bin akçeye bey‘ ediver deyû vermiş idim. Hâlâ câriye-i mezbûreyi sekiz bin akçeye mûmâ-ileyh Yahya Efendi’ye bey‘ etmiş, bey‘-i mezbûr makbûlüm değildir, suâl olunup alıverilmek taleb ederim deyû vekîl-i mezbûr istintâk olundukda, mezbûr Ömer Ağa câriye-i mezbûreyi bundan akdem on bin akçeye bey‘-i bâtt-ı sahîh ile mezbûre Emine’ye bey‘ ve teslîm edip, mülkü oldukdan sonra, ol dahi sekiz bin akçeye mûmâ-ileyh Yahya Efendi’ye bey‘ edip, târih-i kitâb senesi Recebi’nin yedinci gününde câriye-i mezbûrenin semeni mezbûre Emine’den da‘vâ ve taleb eyledikde, hâlâ Ahî Çelebi mahkemesinde nâ’ib olan Mevlânâ Abdullah b. Şeyh Mehmed huzûrunda murâfa‘a olup, câriye-i mezbûrenin semenin taleb etdikde, merkūme Emine hâl bu minvâl üzre müteveccih olduğuna mu‘terife olmağın, semen-i mezbûrun edâsıyla ilzâm olunup, habs olunmuşdur ve bu kelâmına muvâfık vech-i meşrûh üzre hüccet-i şer‘iyye ibrâz edip, mezbûr Ömer Ağa ba‘de’n-nazar mazmûn-ı hüccet-i mezbûreyi mu‘terif olmağın, da‘vâdan men‘ olundu. Tahrîren fi’l-yevmi’s-sâmin aşer min Recebi’l-ferd li sene seb‘a ve ışrîn ve elf.<br><br><br>Şuhûdü’l-hâl: Mahmud Efendi el-mülâzım, Muslihiddin Efendi, İbrahim Bey el-cündî, Mustafa Ağa b. Abdullah, el-Hâc Ali, Hüseyin Beşe çukadâr, Ali Bey er-râcil.</p>          <br><a title="Önceki sayfa" style="text-decoration:none" href="./ayrmetin.php?idno=24657"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24659"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b373"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o533"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>