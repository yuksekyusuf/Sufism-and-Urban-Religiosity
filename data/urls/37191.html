﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 363<br>Hüküm no: 247<br>Orijinal metin no: [66b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Receb’in vefat eden Saraç Mehmed Çelebi’de alacağı olduğunu ispat ettiği</b><br><br>Fi’l-asl Vilâyet-i Anadolu’da Gerede kasabası ahâlîsinden olup mahmiye-i İstanbul’da Mercan sûkunda vâki‘ handa müsâfiren sâkin bâ‘isü’l-kitâb el-Hâc Receb b. Ahmed meclis-i şer‘-i hatîr-ı lâzımü’t-tevkīrde mahmiye-i mezbûrede Laleliçeşme kurbünde sâkin iken bundan akdem vefât eden Saraç Mehmed Çelebi b. Receb’in vâlidesi ve terekesine bi’l-verâse vâzı‘atü’l-yed olup zâtı ta‘rîf-i şer‘î ile mu‘arrefe olan Hadîce Hatun bt. Abdullah mahzarında üzerine da‘vâ ve takrîr-i kelâm edip vekîlim olan gāib ani’l-meclis Hacı Musa oğlu Mustafa Beşe nâm kimesne malımdan kırk altı aded köseleyi müteveffâ-yı mezbûr Saraç Mehmed Çelebi b. Receb b. Abdullah’a seksen buçuk guruşa tarafından vekâleten bey‘ u teslîm ol dahi ber-vech-i muharrer iştirâ ve tesellüm ve kabûl edip semeni olan meblağ-ı mezbûru kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan sıdk-ı makāline beyyine taleb olundukda udûl-ı Müslimînden fi’l-asl kazâ-i mezbûr ahâlîsinden olup han-ı mezbûrda müsâfiren sâkin Abdurrahman b. Veli ve Zeynelabidin b. Halil li-ecli’ş-şehâde meclis-i şer‘a hâzırân [olup] isre’l-istişhâd fi’l-hakīka müdde‘î-i mezbûr el-Hâc Receb vekîli gāib ani’l-meclis mezbûr Mustafa Beşe müdde‘î-i mezbûrun malından kırk altı köseleyi müteveffâ-yı mezbûr Saraç Mehmed Çelebi b. Receb b. Abdullah’a her biri yedişer rub‘a olmak üzere seksen buçuk guruşa vekâleten bey‘ u teslîm ol dahi vech-i muharrer üzere iştirâ ve tesellüm ve kabûl eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm kayd-şüd.<br><br>Fî 16 Rebî‘ülevvel sene 1110<br><br>Şuhûdü’l-hâl: Abdurrahman Efendi b. el-müvellâ el-merhûm Ahmed Efendi, Ahmed Çelebi b. Süleyman, Hâfız Mehmed Efendi, el-Hâc Süleyman Çukadâr, İbrahim Çelebi b. Mehmed, Mehmed Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=37190"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37192"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1178"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>