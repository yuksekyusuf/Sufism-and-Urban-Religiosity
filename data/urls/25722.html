﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 699<br>Hüküm no: 835<br>Orijinal metin no: [106a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. İbrahim’in merhum Osman b. Murad’da 1.000 akçe alacağı olduğunu şahitlerle ispat ettiği</b><br><br>İsbât-ı meblağ: 1000.<br><br>Mahmiye-i İstanbul’da Ali Paşa mahallesinde sâkin işbu râfi‘u’l-kitâb Mustafa b. İbrahim nâm kimesne mahfil-i kazâda bundan akdem mahalle-i mezbûrede sâkin iken vefât eden Osman b. Murad nâm kimesnenin veresesi ve hasran vârisi ve muhallefâtına vâzı‘u’l-yed olan babası mezbûr Murad b. el-Hâc Veli nâm kimesne mahzarında üzerine da‘vâ ve takrîr-i kelâm edip müteveffâ-yı mezbûr Osman bundan akdem bi-tarîkı’l-emâne bin akçe def‘ ü teslîm ol dahi ahz u kabz etmiş idi kable’l-ahz mezbûr Osman vefât etmeğin meblağ-ı mezbûr bin akçemi hâl-i hayatında da‘vâ ve taleb etdiğimde huzûr-ı şuhûdda ikrâr dahi etmişdir hâlâ suâl olunup tereke-i vâfiyesinden alıverilmek murâdımdır dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden olup mahalle-i mezbûre sâkinlerinden el-Hâc Süleyman b. el-Hâc Said ve Ömer b. Sefer nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müdde‘î-i mezbûr Mustafa müteveffâ-yı mezbûr Osman’dan hâl-i hayatında bi-tarîkı’l-emâne vaz‘ ve teslîm eylediği bin akçeyi taleb eylediğinde müteveffâ-yı mezbûr Osman meblağ-ı mezbûr bin akçe hâlâ bi-tarîkı’l-emâne benim yedimdedir deyü ikrâr ve bizi işhâd eyledi ve mezbûr Murad müteveffâ-yı mezbûrun muhallefâtına dahi vâzı‘u’l-yeddir biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûr bin akçeyi müdde‘î-i mezbûr Mustafa’ya edâ ve teslîme mezbûr Murad’a tenbîh birle mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mehmed Beşe b. Şaban, Mahmud Beşe b. Ramazan, Şükrullah b. Mustafa, Abdi Çelebi b. Hüseyin, Baba Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=25721"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25723"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b699"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o960"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>