﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 291<br>Hüküm no: 308<br>Orijinal metin no: [111-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahkemelerin bidayeten ve istinafen gördüğü nezaretler ile diğer dairelerle ilgili davalarda gıyabi hüküm verilmemesi</b><br><br>Taraf-ı Âlî-i Hazret-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Dâire-i muhâkemâtın bidâyeten ve isti’nâfen rü’yet eylediği de‘âvîde şimdiye kadar nezâretler ile devâir-i sâire hakkında hükm-i gıyâbî i‘tâsına meydân verilmemekte bulunmuş ise de bir müddetden beri nezâret ve devâir vekîlleri muhâkeme için mükerreren olunan celb ve da‘vete icâbet etmeyerek devâ‘i-i vâkı‘anın sürüncemede kalmasına ve hukūk-ı hazînenin dûçâr-ı ukde-i te’ahhürât olmasıyla beraber taht-ı muhâkemede bulunan me’mûrîn ve sâirenin bi-hakkın sızlanmalarına sebeb olmakta olması mülâbesesiyle ba‘demâ devâir-i resmiye hakkında dahi ahkâm-ı kānûniyenin tamam-ı icrâsına mecbûriyet hâsıl olduğuna ve nezâret ve dâirelerce vekîllerinden hükm-i gıyâbî i‘tâsına sebeb olanlara bu yolda ihbâr edilmesi îcâb eden mesârifât ile tevellüd edecek zarar ve ziyânı tazmîn ettirmek gibi mûmâ-ileyhimi eyyâm ve sâ‘at-ı mu‘ayyenede mahkemede hazır bulunmağa icbâr edecek bir tedbîr ittihâzı dahi mümkün idiğine binâen ba‘demâ zikrolunan vekîllerin [112] muhâkemât için olunacak da‘vete vakt-i mu‘ayyeninde her hâlde icâbet etmeleri çâresinin istihsâl olunması ve bunlardan bir özr-i meşrûh ve makbûle mebnî mahkemeye gelemeyecek olanların yevm-i muhâkeme sabahı varaka-i mahtûme ile dâire baş mu‘âvinliğine ihbâr-ı keyfiyet etmeleri zımnında kendilerine tenbîhât-ı müessire icrâ kılınması husûslarının devâire teblîğ ve iş‘ârı Şûrâ-yı Devlet Riyâset-i celîlesinden bâ-tezkire iş‘âr kılınmış ve keyfiyet ta‘mîmen devâire bildirilmiş olmağla Bâb-ı Vâlâ-yı Fetvâ-penâhîlerince dahi ona göre îcâbının îfâsına himem-i aliyye-i fetvâ-penâhîleri derkâr buyurulmak bâbında emr u irâde hazret-i men-lehu’l-emrindir.<br><br>Fî 16 Cemâziyelâhire sene 306 ve fî 5 Şubat sene 304.<br><br>Sadrıa‘zam<br><br>Kâmil</p>          <br><a title="Önceki sayfa" style="text-decoration:none" href="./ayrmetin.php?idno=36232"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36234"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>