﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 116<br>Hüküm no: 85<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safiye bt. Mehmed’in Kâtip Hüsrev mahallesindeki menzilini Afife bt. Ali’ye satması</b><br><br>Mahmiye-i İstanbul’da Kâtib Hüsrev mahâllesinde sâkine Safiye bt. Mehmed nâm hatun tarafından husûs-ı âti’l-beyana vekîl olduğu zâtını ma‘rifet-i şer‘iyye ile ârifân Mustafa b. ( ) ve Ahmed b. Musa nâm kimesneler şehâdetleriyle şer‘an sâbit olan zevci İmam Mehmed Efendi b. Mustafa mahmiye-i mezbûrede meclis-i şer‘de râfi‘u hâzihi’l-vesîka Afife bt. Ali nâm hatun tarafından husûs-ı âti’l-beyana vekîl-i şer‘îsi olan zevci Mehmed Çelebi b. Ali nâm kimesne mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin zevcem müvekkile-i mezbûrenin yedinde mülkü ve hakkı olup mahâlle-i mezbûrede vâki‘ bir tarafdan Hızır Bey Vakfı olup Bekdaş nâm kimesne tasarrufunda olan vakıf menzil ve bir tarafdan Haremeynü’ş-şerîfeyn Vakfı Âişe nâm hatun tasarrufunda olan vakıf menzil ve bir tarafdan el-Hâc Halil nâm kimesne menzili ve bir tarafdan tarîk-i âm ile mahdûd bir bâb fevkānî ve bir bâb tahtânî odayı ve kârgîr mahzeni ve bi’r-i mâyı müştemil mülk menzilini tarafeynden bi’l-îcâb ve kabûl bey‘-i kat‘î ile müvekkilem mezbûre Safiye ikiyüz yetmiş guruşa mezbûr Mehmed Çelebi’nin zevcesi mezbûre Afife’ye bey‘ ve teslîm ol dahi bi’l-vekâle iştirâ ve tesellüm ve kabûl eyledikden sonra semeni olan meblağ-ı mezbûru yedinden tamâmen ahz u kabz eyledi. Ba‘de’l-yevm menzil-i mahdûd müvekkile-i mezbûre Afife’nin mülk-i müşterâsıdır, keyfe mâ teşâ ve tahtâr mutasarrıfe olsun dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: el-Hâc Yahya b. Ahmed, el-Hâc Ali b. Mustafa, Mehmed Çelebi b. Osman, Ebubekir Çelebi b. Ahmed, Molla Ahmed b. Mehmed, Molla Mustafa b. Rıdvan, Mehmed Beşe b. Mustafa, Mehmed b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=41614"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41616"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o675"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>