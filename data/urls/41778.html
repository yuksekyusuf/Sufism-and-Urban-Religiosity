﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 288<br>Hüküm no: 248<br>Orijinal metin no: [65b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un, İbrahim Beşe aleyhindeki alacak davasında anlaşma sağlanması</b><br><br>Kasaba-i Tophane’de Firuzağa mahâllesinde sâkine zâtı ta‘rîf-i şer‘î ile mu‘arrefe olan Fâtıma bt. Ömer nâm Hatun bt. Mehmed nâm hatun mahmiye-i İstanbul’da meclis-i şer‘de bâ‘isü’l-vesîka İbrahim Beşe b. Ali nâm kimesne mahzarında ikrâr ve takrîr-i kelâm edip Dergâh-ı âlî yeniçerilerinden olup bundan akdem vefât eden ammim Hacı Mustafa nâm kimesnenin zâhirde vâris-i ma‘rûfu olmamak zu‘muyla mühallefâtını Dergâh-ı âlî Yeniçeri Ağası tarafından beytülmal emîni ahz u kabz etmekle müteveffâ-yı mezbûra vâris olduğu vech-i şer‘î üzere isbât eylediğinden sonra müteveffâ-yı mezbûrun emîn-i beytülmal yedinde olup bana intikāl eden eşyâyı taleb ve da‘vâ ve ahz u kabz ve tahsîli için tarafımdan mezbûr İbrahim Beşe’yi vekîl ve ücret olmak üzere malımdan işbu hâzır bi’l-meclis zevcim Ali b. Mehmed nâm kimesne yediyle mezbûr İbrahim Beşe’ye yüz altmış guruş def‘ ü teslîm ol dahi ahz u kabz eylediğinden sonra mezbûr İbrahim Beşe eşyâmı tahlîs için ancak on gün imdâd ve i‘ânet etmekle on günlük ücreti için meblağ-ı mezbûrun on guruşu ihrâç olunup bâkī kalan yüz elli guruşu mezbûr İbrahim Beşe’den hâkim-i muvakkı‘-ı sadr-ı kitâb huzûrunda taleb eylediğimde, ol dahi cevâbında husûs-ı mezbûr için ancak bana otuz guruş ücret verdin deyü ikrâr, ziyâdeyi inkâr etmekle ben dahi ziyâdesini isbâtdan âciz olup mezbûr İbrahim Beşe ba‘de’t-tahlîf ikrârı olan meblağ-ı mezbûr otuz guruşdan on günlük ücreti için on guruş ihrâç olundukdan sonra bâkī kalan yirmi guruşu [66a] merkūm İbrahim Beşe bana tamâmen def‘ ü teslîm ben dahi yedinden ahz u kabz edip mâ‘adâsı olan yüz kırk guruşa ve sâire müte‘allıka da‘vâdan mezbûr İbrahim Beşe’nin zimmetini ibrâ ve iskāt eyledim dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-şehri Rebî‘i’l-âhir sene sitte aşere ve mi’e ve elf.<br><br>Şuhûdü’l-hâl: Ahmed Çelebi el-müezzin, İbrahim b. Mehmed, Mehmed Çelebi b. Ali, Ahmed Bey b. Abdullah, el-Hâc Yusuf b. Osman, Mustafa b. Hasan, Mehmed Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=41777"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41779"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b288"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>