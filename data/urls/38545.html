﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 175<br>Hüküm no: 165<br>Orijinal metin no: [34a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mikail v. Agob’un annesinden intikal eden menzil ve müştemilatını üvey kardeşi Artin’e satması</b><br><br>Vilâyet-i Anadolu’da Eğin kazâsı mahallâtından Boyacıoğlu mahallesinde mütemekkine iken bundan akdem hâlike olan Cerostan bt. Adam Nasrâniyenin sadrî kebîr oğlu ve hasran vârisi Mikâil v. Agob zimmî meclis-i şer‘-i hatîr-i lâzımü’t-tevkīrde li-ebin karındaşı işbu hâmilü’r-rakīm Artin v. Agob zimmî muvâcehesinde ikrâr-ı tam ve takrîr-i kelâm edip mahalle-i mezbûrede vâki‘ bir tarafdan Sahak menzili ve bir tarafdan Kürkçü Sekpas zimmî menzili ve bir tarafdan dere ve bir tarafdan tarîk-i âm ile mahdûd bir kıt‘a arsa anam hâlike-i mersûmenin sağlığında müstakılleten mülk ve hakkı iken ben malımdan bin yedi yüz guruş ve karındaşım olup verâseti anam mersûme ile iki nefer sagīre kızlarına ve bana münhasıra olduğu hâlde anam mersûmeden evvel hâlik Agob zimmî malından yüz otuz guruş ve anam hâlike-i mersûme sağlığında ma‘lûmü’l-mikdâr meblağ sarfla ma‘lûmü’l-müştemilât bir bâb menzil binâ ettikden sonra anam mersûme hâlik ve menzil-i mezkûr ancak bana mevrûs olmağla ben menzil-i mezkûru ve derûnunda mevcûde bâ-defter-i müfredât eşyâ-yı ma‘lûme ve evânî-i nühâsiye ve bir sandık derûnunda mevcûde kezâlik bâ-defter eşyâ-yı ma‘lûmeyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile üveyi karındaşım mersûm Artin zimmîye [34b] iki bin yüz elli guruşa bey‘ ü temlik ve mahâllinde zabta tarafımdan mersûmu taslît eylediğimde ol dahi ber-vech-i muharrer iştirâ ve temellük ve kabûl ettikden sonra semeni olan meblağ-ı mezbûr iki bin yüz elli guruşu müşteri-yi mersûm bana def‘ ü teslîm ben dahi yedinden tamamen ahz ü kabz ettim, fîmâ-ba‘d menzil-i mahdûd-ı mezkûr ve eşyâ ve evânî-i nühâsiye mersûm Artin zimmînin mülk-i müşterâsı ve hakk-ı sırfı olup benim kat‘a alâka ve medhalim kalmamışdır dediğini mersûm Artin zimmî tasdîk ve karındaşı hâlik-i mersûm Agob zimmînin kızlarını mahâllinde kendi malından infâk ve iksâ etmek üzere ta‘ahhüd etmeğin mâ-vaka‘a bi’t-taleb ketb olundu.<br><br>Fî 15 Ra sene [1]242<br><br>Şühûdü’l-hâl: Ali Çelebi el-muhzır, Katırcı Mehmed b. Ali, Emin Çelebi el-muhzır, Araboğlu Ohannes zimmî, Tokatlıoğlu Bedros zimmî, İnfirakoğlu Serkiz, Keşişoğlu Karabet zimmî.</p>          <br><a title="Önceki sayfa" style="text-decoration:none" href="./ayrmetin.php?idno=38544"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38546"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>