﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 142<br>Hüküm no: 115<br>Orijinal metin no: [15b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zenci Mehmed b. Abdullah’ın hürriyet davasını ispat edemediği ve efendisi Molla Ali’ye itâate tenbih</b><br><br>Rıkka inkıyâdına tenbîh<br><br>Ma‘rûz<br><br>Sâbıkā rıkka inkıyâdını mukır ve mu‘terif olmağla ber-vech-i âtî da‘vâya kıbel-i şer‘den me’zûn olan Zenci Mehmed b. Abdullah meclis-i şer‘-i münîrde rakīk gulâmı olmak üzere kendiye vaz‘-ı yedi mütehakkık olan Molla Ali b. Abdullah mahzarında ben bundan akdem Edremid kasabası ahâlîsinden Bakkāl İsmail Efendi nâm kimesnenin yedinde rıkka münkād gulâmı olmamla mevlâm mezbûr târih-i i‘lâmdan üç sene mukaddem malından beni tahrîr ve i‘tâk edip bu vechile ben hür olmuşken mezbûr Molla Ali rakīk gulâmı olmak üzere bi-gayr-ı hakkın bana vaz‘-ı yed eder suâl olunup kasr-ı yedine tenbîh ve sebîlim tahliyye olunmak murâdımdır deyü da‘vâ ettikde ol dahi cevâbında müdde‘î-i mevsûf-ı mezbûr mevlâsı merkūm İsmail Efendi’nin bey‘e vekîli olan hâzır bi’l-meclis Mustafa işbu Ahmed odabaşıya Çukadâr Mehmed Ağa’ya ba‘de’l-bey‘ ve’t-teslîm ben dahi mezbûr Çukadâr Mehmed’den iki yüz on guruş semen-i medfû‘ ve makbûza iştirâ ve kabz etmişdirm deyü vaz‘-ı yedini ikrâr ve ber-vech-i muharrer hürriyet müdde‘âsını inkâr etmekle müdde‘î-i mevsûf-ı mezbûr ber-vech-i muharrer hürriyet müdde‘âsını isbâta kādir ve tahlîfe dahi tâlib olmamağla mûcebince müdde‘î-i mevsûf-ı mezbûr da‘vâ-yı mezkûresiyle bilâ-beyyine mu‘ârazadan ba‘de’l-men‘ ikrâr u i‘tirâfı mûcebiyle mevlâsı mezbûr Molla Ali’ye kemâ-fi’s-sâbık rıkka inkıyâdına mezbûr Mehmed’e tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-2 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30868"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30870"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>