﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 306<br>Hüküm no: 298<br>Orijinal metin no: [43b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Hasan’ın eşi Mehmed’den muhâlaa yoluyla boşandığı</b><br><br>Mahmiye-i İstanbul’da Şehremîni kurbünde Ereğli mahallesinde sâkine ve zâtı ta‘rîf-i şer‘î ile mu‘arrefe olan Emine bt. Hasan nâm hatun meclis-i şer‘-i şerîf-i âlî-kadrde zevci râfi‘ü’l-kitâb Topal Mehmed b. Mustafa nâm kimesne muvâcehesinde ikrâr-ı tâm ve takrîr-i kelâm edip bundan akdem mezbûr Topal Mehmed ber-mantûk-ı defter-i müfredât mecmû‘u iki yüz guruş kıymetli eşyâmı âhara bey‘le istihlâk etmekle kıymetini mezbûrdan taleb ve da‘vâ ettiğimde ol dahi bi’l-külliye inkâr etmeğin beynimizde nizâ‘-ı küllî cereyân etmiş idi, el-hâletü hâzihi muslihûn tavassut edip da‘vâ-yı merkūmemden beni mezbûr Topal Mehmed ile an-inkâr otuz guruş üzerine inşâ-i akd-i sulh eylediklerinde ben dahi ber-vech-i muharrer sulh-ı merkūmu kabûl ve bedel-i sulh-ı merkūm otuz guruşu yedinden ba‘de’l-ahz ve’l-kabz mezbûr Topal Mehmed ile hüsn-i mu‘âşeretimiz olmamağla zimmetinde mütekarrer ve ma‘kūdün-aleyh olan bin iki yüz akçe mehr-i müeccelimi bana def‘ ü teslîm ben dahi yedinden kabz ve tesellüm eylediğimden sonra nafaka-i iddet-i mu‘ayyene-i ma‘lûmem ve me’ûnet-i süknâm üzerlerine mezbûr Topal Mehmed ile ber-nehc-i şer‘î hul‘ olduğumda ol dahi ber-minvâl-i muharrer hul‘-i mezbûru kabûl eyleyip hukūk-ı zevciyete ve târîh-i kitâba gelince sâir hukūka müte‘allıka âmme-i de‘âvî ve mutâlebât ve kâffe-i muhâsamât ve eymândan her birimiz âharın zimmetini ibrâ ve ıskāt eyledik dedikde gıbbe’t-tasdîk mâ-vaka‘a bi’t-taleb ketb olundu.<br><br>Fî 21 S sene 1153.<br><br>Şuhûdü’l-hâl: el-Hâc Mustafa Arabzâde, Mehmed Beşe b. Ahmed, Süleyman Çelebi b. Mehmed, İbrahim Çavuş b. Ömer, İskilibli Ömer Çavuş Ağa, es-Seyyid Mustafa Ruhalı, Eyyûbî Mehmed b. Mustafa, Mehmed Çelebi b. Ahmed, Ahmed Çelebi b. Şa‘bân, Mehmed Çelebi b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=6513"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6515"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>