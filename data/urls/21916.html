﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 189<br>Hüküm no: 177<br>Orijinal metin no: [25a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri v. Kostanti’nin kendisini bıçakla yaralayan Osman Beşe b. Mehmed ile sulh oldukları</b><br><br>Mahrûse-i Galata’da Sultan Bayezid mahallesinde mütemekkin Dimitri v. Kostanti v. Yorgi nâm zimmî tarafından husûs-ı âti’l-beyâna vekîl olduğu Mustafa Beşe b. Ahmed ve Süleyman Beşe b. Hasan nâm kimesneler şehâdetleriyle sâbit olan Mehmed Çelebi b. Abdullah nâm kimesne meclis-i şer‘-i şerîf-i nebevîde işbu râfi‘u’l-vesîka Osman Beşe b. Mehmed nâm kimesne mahzarında bi’l-vekâle ikrâr ve takrîr-i kelâm edip mezbûr Osman Beşe târih-i vesîkadan beş gün mukaddem mahalle-i mezbûrede âlet-i cârihadan beyâz kabzalı bıçak ile müvekkilim mezbûrun sağ kasığı altından amden bi-gayrı hakkın darb ve cerh etmeğin müvekkilim mezbûr dahi cerh-i mezkûrun mûceb-i şer‘îsini mezbûrdan da‘vâ eyledikde ol dahi bi’l-külliye inkâr etmeğle müvekkilim mezbûr dahi müdde‘âsına bir şâhid istimâ‘ etdirdip bir şâhid dahi ikāmet üzere iken beynlerinde muslihûn tavassut edip da‘vâ-yı mezkûresinden müvekkilim mezbûru on iki guruş üzerine inşâ-i akd-i sulh eylediklerinde ol dahi ber-vech-i muharrer sulh-i merkūmu ba‘de’l-kabûl ve bedel-i sulh olan meblağ-ı mezbûr on iki guruşu mezbûr yedinden tamâmen ahz u kabz eyledikden sonra cerh-i mezkûra vemâ yahdesü anhuya müte‘allika âmme-i da‘vâdan merkūm Osman Beşe’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledi ol dahi müvekkil-i mezbûra medfû‘u olan on iki guruşa müte‘allika âmme-i da‘vâdan kezâlik müvekkilim mersûmun zimmetini ibrâ-i âmm-ı kātı‘u’n-nizâ‘la ibrâ ve ıskāt eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sânî aşer min-şehr-i Şevvâli’l-mükerrem sene 1137.<br><br>Şuhûdü’l-hâl: Ahmed Usta b. Mustafa, Mustafa Beşe b. Ahmed, Halil Çelebi b. Mustafa, Ahmed Efendi b. Süleyman, Ali Efendi b. Ömer. </p>          <br><a title="Önceki sayfa" style="text-decoration:none" href="./ayrmetin.php?idno=21915"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21917"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o457"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>