﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 362<br>Hüküm no: 395<br>Orijinal metin no: [154-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mültezim ve mükelleflerin hazineye borçlarının tahsil edilmesi için tebliğ olunacak ihbarname ve haciznâmelerin damga resmine tâbi olduğu</b><br><br>Nezâret-i Umûr-ı Mâliye<br><br>Encümen-i Umûr-ı Mâliye<br><br>Aded: 294<br><br>Ma‘rûz-ı bende-i dîrîneleridir,<br><br>Mültezimîn ve mükellefînin Hazîne-i Celîle’ye olan borçlarının te’mîn-i tahsîli zımnında devâir-i icrâiye vesâtatıyla teblîğ olunacak ihbârnâme ve haciznâmelerin damga resmine tâbi‘ olup olmayacağı hakkında vukū‘ bulan istifsâra cevâben evrâk-ı mezkûreye ilsâk olunacak pulların bedeli bilâhare mesârif-i muhâkeme miyânında istifâ olunacağı cihetle bunlara damga kânûnunun dokuzuncu maddesinin elli beş ve seksen dört numaralı fıkraları mûcebince pul ilsâkı îcâb edeceğine dâir icrâ kılınan teblîgātın muvâfık-ı hükm-i kānûn olup olmadığının ta‘yîni Düyûn-ı Umûmiye Meclis-i İdâresi Riyâseti’nin Damga Resmî Tedkīk Komisyonu’nda mütâla‘a olunan müzekkiresinde beyân olunmasına ve haciznâme ıtlâk olunan haciz istid‘âlarının kānûn-ı mezkûrun dokuzuncu maddesinin elli beş numaralı fıkrası mûcebince iki guruşluk resm-i maktû‘a teb‘iyeti âşikâr olmağla beraber madde-i mezkûrenin seksen dört numaralı fıkrasında devâir-i resmiyeden efrâda teblîğ olunacak her nev‘ ihbârnâmelerin on paralık resme teb‘iyeti musarrah olduğuna binâen bunlara da on paralık maktû‘ pul ilsâkı hüküm ve maksad-ı kānûna muvâfık bulunduğu komisyondan bâ-mazbata ifâde olunduğu beyânıyla mûcebince muktezâsının îfâsı vârid olan fî 16 Temmuz sene 324 târihli ve bin altı yüz seksen beş numaralı tezkire-i sâmîyede iş‘âr buyurulmuş ve keyfiyet Encümen-i Umûr-ı Mâliye karârıyla îcâb edenlere teblîğ ve ta‘mîm edilmiş olmağla beyân-ı ma‘lûmâta ibtidâr kılındı, ol bâbda emr u fermân hazret-i veliyyü’l-emrindir.<br><br>Fî 9 Şevval sene 326, fî 22 Teşrîn-i evvel sene 324.<br><br>Mâliye Nâzırı<br><br>Mehmed Ziya<br><br>[155] Der-zemen-i Musa Efendizâde fazîletlü Mustafa İsmet Efendi hazretleri<br><br>Fî 4 Saferü’l-hayr sene 1327</p>          <br><a title="Önceki sayfa" style="text-decoration:none" href="./ayrmetin.php?idno=36319"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36321"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b362"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o500"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>