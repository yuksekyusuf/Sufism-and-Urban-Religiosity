﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 420<br>Hüküm no: 406<br>Orijinal metin no: [84a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Simsar İsak v. Avram ile Yasef v. Salti’nin birbirlerinin zimmetlerini ibrâ ettikleri</b><br><br>Ma‘rûz[-ı dâ‘î-i devlet-i aliyyeleridir ki]<br><br>Mübârek rikāb-ı kamer-tâb-ı hüsrevâneye arzuhâl takdîm eden İzmir tüccârından el-Hâc Mehmed Said b. Abdullah nâm kimesne bi’t-terâzî du‘âhânemizde ma‘kūd meclis-i şer‘-i enverde derûn-ı arzuhâlde ismi mastûr Simsar İsak v. Avram nâm Yahûdi muvâcehesinde derûn-ı arzuhâlde mastûrü’l-ism olup bundan akdem hâlik olan Simsar Yasef v. Salti nâm Yahûdi sağlığında tüccâr dellâlı olup hâlik-i mesfûrun yediyle mâlımdan bey‘ eylediğim şeker semeninden şekerci esnâfından ma‘lûmü’l-esâmî kimesneler zimmetlerinde alacak hakkım olan mebâliğ-i ma‘lûmeden bin yüz altmış guruş yirmi beş paramı kezâlik sağlığında benim emrimle tahsîl ve kabz ve umûruna sarfla istihlâk etmekle ol vechile damânen zimmetinde hakkım olan meblağ-ı mezbûru bana kable’l-edâ hâlik oldukda mesfûr Simsar İsak Yahûdi zimmetinde meblağ-ı mezbûrdan bir akçe hakkım olmayup lâkin mücerred hâlik-i mesfûrun şerîki olduğuna binâen meblağ-ı merkūmu kendi mâlından bana edâ eylesin deyü da‘vâ sadedinde olduğumda ol vechile mesfûrun zimmetinde alacak hakkım yoğiken hâlik-i mesfûrun deynini mâlından bana edâsı lâzım gelmeyüp hâlik-i mersûmun terekesinden mutâlebem iktizâ eylediği kıbel-i şer‘den bana tefhîm olundukta meblağ-ı mezbûr ber-vech-i muharrer hâlik-i mersûm Yasef Yahûdi [84b] zimmetinde alacak hakkım olup mesfûr İsak Yahûdi zimmetinde hakkım olmamağla husûs-ı mezkûra müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve iskāt dahi eyledik deyü ikrâr ve tasdîkleri İstanbul Mahkemesi’nden [huzûr-ı âlîlerine i‘lâm olundu.]<br><br>Fî 16 Z sene [1]237</p>          <br><a title="Önceki sayfa" style="text-decoration:none" href="./ayrmetin.php?idno=32831"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32833"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b420"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>