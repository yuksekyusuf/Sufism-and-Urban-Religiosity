﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 100<br>Hüküm no: 93<br>Orijinal metin no: [14b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manol v. İzuka’nın bağını istiğlâl yoluyla Ali b. el-Hâc Mustafa’ya sattığı</b><br><br>Kazâ-yı Üsküdar tevâbi‘inden Kurfalı karyesi sükkânından Manol v. İzuka nâm zimmî meclis-i şer‘-i şerîf ve mahfil-i dîn-i münîf el-masûn ani’t-tağyîr ve’t-tahrîfe hâzır olup işbu akdin kendisinden sudûruna kadar mâliki olduğu ve taht-ı tasarrufunda bulundurduğu, karye-i mazbûrede vâki‘, hudûdu bir tarafından Azgari mülkü, tarafeynden tarîk-i âm, bir tarafından da vâdi ile mahdûd bulunan cemî‘ bağını râyicü’l-vakt on bin akçe semen-i mu‘ayyen-i makbûzla Ali b. el-Hâc Mustafa nâm sagīre kıbel-i şer‘den mansûb vasî olan hâmil-i kitâb Himmet Beşe b. Mehmed’e bey‘ eylediğini ikrâr u i‘tirâf etti. Mezbûr Himmet Beşe de sagīr-i merkūm mâlıyla ve istiğlâl maksadıyla bağ-ı mesfûru iştirâ etti. Vâki‘ ikrâr müşteri-yi mezbûr tarafından vicâhen ve şifâhen tasdîk edildi. Bâyi‘-i mezkûrun istîcârı üzere mezbûr Himmet Beşe bağ-ı merkūmu zeyl-i kitâbda mezkûr târîhin gurresinden bir sene tamamına râyicü’l-vakt bin beş yüz akçe ücret-i kirâ ile icâreye verdi.<br><br>Cerâ zâlike ve hurrire fi’l-yevmi’s-sâdis min-Şevvâli’l-mükerrem li-sene selâse ve sittin ve elf.<br><br>Şuhûdü’l-hâl: İsmail Beşe b. el-Hâc Mehmed, İsmail Beşe b. Tursun?, Yusuf Beşe b. Hürrem, Süleyman Beşe b. Hamza, Mehmed b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=275"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=277"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>