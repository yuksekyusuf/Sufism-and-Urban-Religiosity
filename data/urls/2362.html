﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 93<br>Hüküm no: 44<br>Orijinal metin no: [9b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Osman’ın muhâlaa yoluyla boşandığı eşi Muharrem aleyhindeki eşya davasından men olunması</b><br><br>Mahmiye-i İstanbul’da Küçükkaraman kurbünde Hâfız Ahmed Paşa odalarının birinde sâkine Fâtıma bt. Osman nâm hatun meclis-i şer‘-i şerîfde sâbıkā zevci olan işbu râfi‘ü’l-kitâb Muharrem b. Ferhad nâm kimesne mahzarında üzerine da‘vâ ve takrîr-i kelâm edip mezbûr Muharrem altı yüz akçe mehr-i müeccel ile beni tezevvüc ve duhûl etdiğinden sonra târîh-i kitâbdan yedi ay mukaddem talâk-ı bâyin ile beni tatlîk edip mehr-i müeccelim olan altı yüz akçe hakkım zimmetinde ve eşyâ-i memlûkemden bir güğüm ve bir tencere ve dört ayaklı bir küpe ve beş ayaklı bir küpe ve bir tasım mezbûr Muharrem yedinde kalmışdır suâl olunup alıverilmesi matlûbumdur dedikde gıbbe’s-suâl mezbûr Muharrem cevâbında müdde‘iye-i mezbûre târîh-i kitâbdan yedi ay mukaddem benim ile zimmetimde mütekarrir olan altı yüz akçe mehr-i müecceli ve nafaka-i iddet-i ma‘lûmesi üzerlerine ve meûnet-i süknâsı dahi kendi üzerine olmak üzere hul‘ olup ve eşyâ-i mezbûreyi bana teslîm, ben dahi hul‘-ı mezbûru kabûl ve eşyâ-i mezbûreyi kabz etdiğimden sonra hukūk-ı zevciyete müte‘allıka da‘vâdan her birimiz âharın zimmetini ibrâ etmiş idik deyü def‘ ile mukābele edicek gıbbe’s-suâl ve’l-inkâr mezbûr Muharrem’den def‘-i mezbûra beyyine taleb olundukda udûl-ı Müslimînden olup zikr olunan odalar sükkânından Halil Efendi b. Yusuf ve Ahmed b. Hacı Nasar nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müdde‘iye-i mezbûre târîh-i kitâbdan yedi ay mukaddem mezbûr Muharrem ile zimmetinde mütekarrir olan altı yüz akçe mehr-i müecceli ve nafaka-i iddet-i ma‘lûmesi ve eşyâ-i memlûkesinden bir güğüm ve bir tencere ve dört ayaklı bir küpe ve beş ayaklı bir küpe ve bir tas üzerlerine ve me’ûnet-i süknâsı dahi kendi üzerine olmak üzere hul‘ ve eşyâ-i mezbûreyi mezbûr Muharrem teslîm, mezbûr Muharrem dahi hul‘-ı mezbûru kabûl ve eşyâ-i mezbûreyi kabz edip her biri hukūk-ı zevciyete müte‘allıka da‘vâdan âharın zimmetini ibrâ etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘iye-i mezbûre vech-i muharrer üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Cumâdelûlâ li-sene ihdâ ve semânîn ve elf.<br><br>Şuhûdü’l-hâl: Şükrullah b. Mustafa, Abdi Mustafa b. Hüseyin, Mustafa Çelebi b. el-Hâc Ahmed, İbrahim Çelebi b. Mehmed, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=2361"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2363"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>