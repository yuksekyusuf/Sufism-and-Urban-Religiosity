﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 58<br>Hüküm no: 16<br>Orijinal metin no: [3a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haydar Efendi Vakfı’na ait harap evin mütevelli izni ile kiracısı tarafından yaptırılan tamiratına sarf edilen meblağın tesbiti için yapılan keşif</b><br><br>Mahmiye-i İstanbul’da Küçük Karaman’da vâki‘ bir tarafı merhûm Mi‘mâr Sinan Vakfı olan odalara ve iki tarafı merhûm Kemal Efendi veresesine intikāl eden mülk menzile ve bir tarafı tarîk-i âmma müntehî olup merhûm Haydar Efendi Vakfı olan menzilin ücret-i mu‘ayyene ile müste’ciri olan mefharü’l-müderrisîn Musa Efendi b. Himmet meclis-i şer‘-i şerîfde vakf-ı mezbûrun bi’l-fi‘l mütevellîsi olan Ali Efendi b. Mustafa mahzarında takrîr-i kelâm edip [menzil-i] mezbûrun mürûr-ı eyyâm ile mevâzi‘-i adîdesi harâba müşrif olup imâretine cânib-i vakfdan müsâ‘ade olmayıp meremmeti ihmâl olunduğu takdîrce bi’l-külliyye münhedim olması mukarrer olmağın mütevellî-i mezbûr mukaddemâ bana kendi mâlınla imâret eyle, ne mikdâr meblağ sarf olunursa icâre-i mu‘accelesine mahsûb olsun deyü izin vermeğin ben dahi mütevellî-i mezbûrun izni ve hâkim-i şer‘-i şerîfin ma‘rifeti ile menzil-i merkūmun ba‘zı mevâzi‘ini müceddeden ve ba‘zı mevâzi‘ini meremmet etmiş idim, sarf etdiğim meblağın ne mikdâr akçeye tahammülü vardır, savb-ı şer‘-i şerîfden üzerine varılıp ketb ve tahrîr olunmasın taleb ederin dedikde cânib-i şer‘-i kavîmden Mevlânâ Ahmed Efendi b. Mehmed el-Müderris ve hâssa mi‘mârlardan üstâd Mustafa b. Hüsameddin ve Hüsrev b. Abdullah irsâl olunup zeyl-i kitâbda isimleri mastûr olan Müslimîn ile menzil-i mezkûrun üzerine varıp mütevellî-i mezbûr muvâcehesinde nazar eylediklerinde fi’l-vâki‘ menzil-i mezkûrun ba‘zı mevâzi‘i tecdîd ve ba‘zı meremmet olunmuş bulunup mi‘mârân-ı mezkûrân takvîm ve tahmîn eylediklerinde bin yedi yüz akçe sakf akdarması ve bin beş yüz kırk akçe taş dîvâr ve altı yüz akçe dört ocağ ve bin elli akçe tuğla döşemesine ve bin beş yüz akçe tahta perdelere ve bin beş yüz akçe sıva ve badanasına ve altı yüz akçe camlar meremmetine ve tecdîdine ve bin beş yüz akçe pencerelerine ve bin dört yüz [akçe] câ-be-câ [3b] sedlerine ve perâkende meremmâtına ve bin beş yüz akçe tahliye-i mezbelesine cem‘an meremmet olunan mevâzi‘in on iki bin otuz sekiz akçe ile ta‘mîre tahammülü vardır, noksânla mümkün değildir dediklerinde mütevellî-i merkūm minvâl-i muharrer üzere binâya izin verdiğin bi-tav‘ihî ikrâr etmeğin Mevlânâ-yı mezbûr mahallinde tahrîr ba‘dehû gelip mahfil-i kazâda ihbâr ve takrîr etmeğin meblağ-ı mezbûr cânib-i vakfdan icâre-i mu‘accelesine mahsûb olmak üzere bu hurûf ketb ve tahrîr olundu.<br><br>Hurrire fî-evâsıtı Cumâdelâhire li-seneti târihihî.<br><br>Şuhûdü’l-hâl: Abdullah Efendi b. Abdülkādir el-mülâzım, Mustafa Efendi b. Subhi el-İmâm, Ahmed Efendi b. Abdülkerim, el-müsta‘id, Yusuf Efendi b. Cum‘a el-müsta‘id, Hamza b. Mustafa duâcı, Hasan b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=39307"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39309"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b058"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>