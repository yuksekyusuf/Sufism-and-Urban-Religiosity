﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 187<br>Hüküm no: 151<br>Orijinal metin no: [22a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa Ağa b. Hasan’ın cariyesi olup varisleri Havva Hatun bt. Salih Ağa ile oğlu Mustafa’ya intikal eden Yeter’in hürriyetini ispat ettiğinden serbest bırakıldığı</b><br><br>Ma‘rûz<br><br>Orta boylu açık kara kaşlı kara gözlü Yeter nâm-ı diğer Tûtî nâm Müslime avrat meclis-i şer‘-i enverde kendiye rakīkası olmak üzere vâzı‘u’l-yed iken bundan akdem vefât eden Mustafa Ağa b. Hasan’ın zevce-i menkûha-i metrûkesi olup zâtı Mustafa Beşe b. Mehmed ve Hüseyin Beşe b. Receb ta‘rîfleriyle mu‘arrefe olan Havva Hatun bt. Salih Ağa muvâcehesinde ben vilâyet-i Anadolu’da Kars kazâsına tâbi‘ Karakale nâm karye ahâlîsinden hürrü’l-asl Müslim olan Mahmud b. Abdullah nâm kimesnenin firâş-ı sahîhinden hâsıla ve hürretü’l-asl Müslime olan zevce-i menkûhası Nefise bt. Hızır nâm hatundan mütevellide olup ebevânım mezbûrândan birine rık târî olmamış hürretü’l-asl iken mezbûre Havva Hatun tereke-i müteveffâ-yı mezbûrdan rakīka-i mevrûsesi olmak üzere bana bi-gayr-ı hakkın vaz‘-ı yed eder üzerimden yed-i âdiyeleri ref‘ ve sebîlim tahliyesiyle tenbîh olunmasını taleb ederim deyü ba‘de’d-da‘vâ ve’s-suâl mezbûre Havva Hatun cevâbında fi’l-vâki‘ müdde‘iye-i mevsûfe-i mezkûreye zevci ve mûrisi müteveffâ-yı mezbûr Mustafa Ağa hayatında medîne-i Kefe’de esir dellâlı olan Serdengeçdi ağası Rizeli Mehmed Ağa delâletiyle Kefe ahâlîsinden Kör Ârif nâm esirciden yedinde Gürciyyetü’l-asl câriye-i memlûkesi olmak üzere Kırım akçesi hesâbıyla bin üç yüz guruşa ki İstanbul hesâbıyla üç yüz yirmi beş guruş semen-i medfû‘a iştirâ ve kabz edip ba‘de vefâtihî bi’l-irsi’ş-şer‘î benimle sulbî kebîr oğlu Mustafa Ağa’ya müntakil mülk-i mevrûslarımızdır deyü vaz‘-ı yedini ikrâr lâkin ber-vech-i muharrer hürriyetini inkâr edicek müdde‘iye-i mevsûfe-i mezkûre müdde‘âsını ahrâr-ı ricâl-i Müslimînden ve kazâ-i mezkûr kasabası ahâlîsinden İstanbul’da Odunkapısı hamallık ticâreti üzere sâkin Veliyüddin b. Telci İbrahim ve el-Kesrî mahallesinde sâkin es-Seyyid Mehmed b. es-Seyyid Ali nâm kimesneler şehâdetleriyle mezbûre Havva Hatun muvâcehesinde vech-i şer‘î üzere ba‘de’l-isbât ve’t-ta‘dîl ve’l-kabûl mûcebiyle hükmolunup müdde‘iye-i mevsûfe-i mezkûre Yeter nâm-ı diğer Tûtî Hatun’dan kasr-ı yed ve sebîli tahliyesiyle mezbûre Havva Hatun’a tenbîh olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 21 Cumâdelûlâ sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7190"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7192"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>