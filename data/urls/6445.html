﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 247<br>Hüküm no: 229<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia bt. Mehmed’in kızı Hatice’ye nafaka takdiri</b><br><br>Derûn-ı hüccetde mezkûretü’l-ism olup zâtı ta‘rîf-i şer‘î ile mu‘arrefe olan bâ‘isetü hâzihi’l-vesîka Râbia bt. Mehmed nâm hatun meclis-i şerîf-i enverde zevc-i sâbıkı Mustafa b. Ahmed nâm kimesne mahzarında takrîr-i kelâm ve ta‘bîr ani’l-merâm edip zevcim mezbûr Mustafa’nın firâşından hâsıla ve benden mütevellide olup bi-hakkı’l-hıdâne hacr ve terbiyemde olan işbu sadriye sagīre kızım Hadîce’nin nafaka ve kisve ve sâir levâzım-ı zarûriyesi’çün babası mezbûr Mustafa kıbel-i şer‘den yevmî beş akçe farz ve takdîr olunmuş idi, lâkin meblağ-ı mezbûr sagīre-i mezbûrenin nafaka ve kisve ve sâir levâzım-ı zarûriyesine vefâ etmeyip ve mezbûr Mustafa dahi mûsir olmağla kendi rızâsıyla meblağ-ı mefrûz-ı mezkûrun üzerine yevmî beş akçe farz ve takdîr olunmuş idi, lâkin meblağ-ı mezbûr sagīre-i mezbûrenin nafaka ve kisve ve sâir levâzım-ı zarûriyesine vefâ etmeyip ve mezbûr Mustafa dahi mûsir olmağla kendi rızâsıyla meblağ-ı mefrûz-ı mezkûrun üzerine yevmî bir akçe zam eyleyip yevmî altışar akçe vermek üzere ta‘ahhüd ettikde ben dahi râziye olup meblağ-ı mezbûr ile sagīre-i mezbûreyi hakk-ı hıdânesi sukūtuna değin infâk ve iksâya ta‘ahhüd eyledim dedikde gıbbe’t-tasdîkı’ş-şer‘î hâkim-i muvakkı‘-ı sadr-ı kitâb bi-tevkī‘ihi’ş-şerîfi’l-müstetâb hazretleri dahi meblağ-ı mefrûz-ı mezkûr beş akçenin üzerine târîh-i vesîkadan bi’t-terâzi yevmî bir akçe dahi farz ve takdîr buyurup meblağ-ı mefrûz-ı mezkûr altı akçeyi sagīre-i mezkûrenin nafaka ve kisve ve sâir levâzım-ı zarûriyesine sarfa ve lede’l-iktizâ istidâneye ve inde’z-zafer babası mezbûr Mustafa üzerine rücû‘a mezbûre Râbia Hatun’a izin birle mâ-vaka‘a bi’t-taleb ketb olundu.<br><br>Fî 5 S sene 1153.<br><br>Şuhûdü’l-hâl: Ali b. Abdullah, es-Seyyid Mustafa b. es-Seyyid Hasan, Mehmed Çelebi b. Abdullah, el-Hâc Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6444"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6446"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>