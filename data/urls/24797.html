﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 451<br>Hüküm no: 692<br>Orijinal metin no: [82a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Celep Dimo v. Yani’nin Ayşe bt. Yusuf’daki alacağını tahsil ettiği</b><br><br>Celeb tâ’ifesinden Dimo v. Yani nâm tarafından meblağ-ı âti’z-zikri da‘vâ ve talebe ve sulh ve ibrâya ve bedel-i sulhu kabz ve îsâle vekîl olup, bimâ hüve nehcü’s-sübût şer‘an vekâleti sâbite olan Mehmed Beşe b. Abdullah nâm kimesne meclis-i şer‘de, işbu sâhibetü’l-kitâb Ayşe Hâtun bt. Yusuf tarafından tasdîk-i âtîye bimâ hüve tarîkü’s-sübût şer‘an vekâleti sâbite olan Fâtıma Hâtun bt. Yusuf mahzarında ikrâr ve takrîr-i kelâm edip, bundan akdem müvekkilim mezbûr Dimo’nun mersûme Ayşe Hâtun zimmetinde deyn-i şer‘îden dokuz bin sekiz yüz akçe hakkı olup, vekâlet-i mahkiyem hasebiyle da‘vâ ve taleb eylediğimde, ol dahi inkâr edip, beynimizde münâza‘ât-ı şedîde vâkı‘a olmuş idi. El-hâletü hâzihî beynimizde Müslimûn-ı muslihûn tavassut ile yedi bin nakd-i râyic fi’l-vakt akçe üzre akd-i sulh inşâ edip, bedel-i sulh olan meblağ-ı mezbûr yedi bin akçeyi müvekkilem merkūme Ayşe Hâtun yedinden vekâletim hasebiyle bi’t-tamâm ve’l-kemâl alıp kabz edip, zimmetini husûs-ı mezbûre müte‘allik da‘vâ ve talebden ibrâ etdim. Ba‘de’l-yevm husûs-ı mezbûra müte‘allik müvekkilimden bi’z-zât ve bi’l-vâsıta da‘vâ sâdıre olursa, lede’l-hükkâmi’l-kirâm mesmû‘a olmaya dedikde, gıbbe’t-tasdîk mâ vaka‘a bi’t-taleb ketb olundu. Tahrîren fi’l-yevmi’s-sâmin min şehri Ramazâni’l-mübârek li sene seb‘a ve ışrîn ve elf.<br><br><br>Şuhûdü’l-hâl: Murad b. Mehmed, Mustafa b. Hamza, Hasan b. Mehmed, Yusuf b. Bayram, Halil b. İbrahim, Ali Bey b. Pir Dede el-Bevvâbü’s-sultânî, Mehmed b. Eyüb.</p>          <br><a title="Önceki sayfa" style="text-decoration:none" href="./ayrmetin.php?idno=24796"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24798"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b451"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>