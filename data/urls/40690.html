﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 416<br>Hüküm no: 411<br>Orijinal metin no: [59b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avraham v. David ile Salni v. Mosi’nin birbirleri aleyhine açtıkları alacak davalarından vazgeçip zimmetlerini ibra ettikleri</b><br><br>Mahrûse-i Galata kazâsına tâbi‘ Beşiktaş kurbünde Kuruçeşme karyesinde sâkin Kedüz cemâ‘atinden Avraham v. David nâm Yahudi mahfil-i kazâda Spinoza cemâ‘atinden Salni v. Mosi nâm Yahudi tarafından ibrâ-i âti’l-beyânı tasdîka vekîl olup vekâleti yine Spinoza cemâ‘atinden Yako v. Yasef ve Yasef v. Avraham nâm Yahudiler şehâdetleriyle şer‘an sâbite olan sulbî kebîr oğlu İsak nâm Yahudi muvâcehesinde tav‘an ikrâr ve i‘tirâf edip bundan akdem ben müvekkil-i mezkûr Salni üzerine “sen benden on altı bin akçelik keresteyi gasb ve ahz eyledin” deyu taleb ve da‘vâ eylemişidim hâlâ da‘vâ-yı mezkûremden fâriğ olup husûs-ı mezbûra müte‘allik cemî‘ de‘âvîden müvekkil-i mezkûrun zimmetini ibrâ-i âm ile ibrâ ve ıskāt eyledim min ba‘d husûs-ı mezkûra müte‘allik müvekkil-i mezkûr ile bi-vechin mine’l-vücûh ve sebebin mine’l-esbâb da‘vâ ve nizâ‘ım kalmadı dedikde gıbbe’t-tasdîkı’ş-şer‘î vekîl-i mezkûr İsak dahi meclis-i şer‘de mezkûr Avraham muvâcehesinde bi’l-vekâle tav‘an ikrâr ve i‘tirâf edip bundan akdem müvekkil-i mezkûr dahi Avraham’dan senin zimmetinde zincefre ta‘bîr olunur yün bahâsından on beş bin akçe hakkım vardır deyu taleb ve da‘vâ etmişidi hâlâ müvekkil-i mezkûr dahi da‘vâ-yı mezkûresinden fâriğ oldu min ba‘d husûs-ı mezbûra müte‘allik cemî‘ de‘âvîden mezkûr Avrham’ın zimmetini ibrâ-i âm ile ibrâ ve ıskāt eyledi husûs-ı mezbûra müte‘allik mezkûr Avraham ile bi-vechin mine’l-vücûh ve sebebin mine’l-esbâb da‘vâ ve nizâ‘ ve husûmet ve hakkım kalmadı dedi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Osman Beşe çukadâr, İsa Bey b. Ahmed, el-Hâc Ca‘fer b. Abdullah, Mehmed Çelebi b. Haydar, Ramazan Efendi el-kādî.</p>          <br><a title="Önceki sayfa" style="text-decoration:none" href="./ayrmetin.php?idno=40689"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40691"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b416"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o853"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>