﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 164<br>Hüküm no: 170<br>Orijinal metin no: [32a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mir Ali adlı şahsın, Adapazarı halkından İsmail’in çocukları Mehmed Salih ve Esma için yaptığı harcamaları vasîleri de olan dedeleri Mehmed’den istemesi</b><br><br>Ma‘rûz,<br><br>Sâdır olan fermân-ı âlîşâna imtisâlen işbu arzuhâl ve derkenâra nazar olundukda vilâyet-i Anadolu’da Adapazarı sâkinlerinden bundan akdem vefât eden İsmail’in sulbî oğlu Mehmed Salih ve sulbiye kızı Esma nâm sagīrlerin büyük babaları olup tesviye-i emirlerine bâ-hüccet-i şer‘iye vasîyy-i mansûbları olan Mehmed nâm kimesne üzerine bâ-hüccet-i şer‘iye nâzırı olan sahib-i arzuhâl Mir Ali ve vasîyy-i merkūm Mehmed’in emriyle otuz yedi senesinden berü nafaka ve tesviye-i emirlerine kendi mâlından bâ-defter-i müfredât dört bin dokuz yüz yetmiş üç buçuk guruş harc u sarf edip vasîyy-i merkūm Mehmed’in muhâsebesini rü’yet etmek murâd eylediğinde rü’yet-i muhâsebeden imtinâ‘ birle sâlifü’z-zikr meblağı vermeyip gadr-i küllî olduğundan bahisle muhâsebe-i mezkûrun rü’yet ve meblağ-ı mezbûru alıverilmek bâbında sahib-i arzuhâl merkūm Mir Ali dâ‘îleri işbu arzuhâliyle istid‘â eder, fi’l-hakīka sagīrân-ı mezbûrânın nafaka ve tesviye-i emirlerine kendi mâlından harc u sarf edip rücû‘a kıbel-i şer‘den me’zûn olduğu ma‘lûm-ı müsbet? olmağla ancak vasîyy-i merkūm Mehmed ile nâzırı olan sahib-i arzuhâl mezbûr Mir Ali mahâllinde huzûr-ı şer‘-i şerîfde lede’l-muhâsebe alacak hakkı şer‘an tahakkuk ve sâbit olmağla tevkīf eder mevâddan idiği ma‘lûm-ı devletleri buyruldukda mahâllinde terâfu‘ ve şer‘-i şerîfe havâle buyurulmak bâbında emr u fermân hazret-i men-lehu’l-emrindir.<br><br>Fî 23 L sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=886"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=888"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o178"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>