﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 127<br>Hüküm no: 116<br>Orijinal metin no: [36a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim ve kardeşleri Halil ve Süleyman’ın miras malları olan harap bağı Ömer Beşe’ye sattıkları</b><br><br>Medîne-i Üsküdar’a muzâfe Adalar nâhiyesine tâbi‘ Yakacık nâm karye sâkinlerinden İbrahim b. Hüseyin ve karındaşları Halil ve Süleyman nâm kimesneler meclis-i şer‘-i şerîf-i enverde işbu râfi‘ü’l-vesîka es-Seyyid Ömer Beşe b. es-Seyyid Mustafa nâm kimesne mahzarında her biri ikrâr ve takrîr-i kelâm edip babamızdan müntakil mülk-i mevrûsumuz olup karye-i mezbûre bağları hilâlinde vâki‘ bir tarafdan Gürcüoğlu Osman Beşe bağı ve bir tarafdan Korucu İbrahim Beşe bağı ve bir tarafdan Mustafa Yazıcı bağı ve bir tarafdan tarîk-i âm ile mahdûd tahmînen dört dönüm bir kıt‘a harâb bağımızı mukaddemâ mezbûr es-Seyyid Ömer Beşe’ye yirmi guruşa bey‘ edip ol dahi ber-vech-i muharrer iştirâ eyleyip yeniden bağı gars eyledikde bizlere [bizler] dahi bey‘-i mezkûr gabn-ı fâhiş ile olmuşdur deyü da‘vâ sadedinde olduğumuzda beynimizde münâza‘ât-ı kesîre vâkı‘a olmuşidi el-hâletü hâzihi beynimizde muslihûn tavassut edip meblağ-ı merkūm yirmi guruş üzerine on altı guruş dahi zam edip cem‘an otuz altı guruş üzerine inşâ-i akd-i sulh eylediklerinde biz dahi bedel-i sulh olan otuz altı guruşu merkūm es-Seyyid Ömer Beşe yedinden tamâmen ahz u kabz eyledik ba‘de’l-yevm zikri mürûr eden husûs-ı mezkûra müte‘allıka âmme-i de‘âvîden es-Seyyid Ömer Beşe’nin zimmetini ibrâ-i âm ve iskāt eyledik fîmâ-ba‘d zikr olunan harâb bağda bizim kat‘â alâka ve medhalim[iz] kalmayıp mezbûr es-Seyyid Ömer Beşe’nin mülk-i müşterâsı ve hakk-ı sırfı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 8 min-Zilhicce sene 1150<br><br>Şuhûdü’l-hâl: el-Hâc Ahmed b. Mehmed, Kocaoğlu Mustafa Beşe b. Ahmed, Ömer Beşe b. Ali, el-Hâc Osman b. Mehmed, Mahmud Beşe b. el-Hâc Ahmed, Veli Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=52425"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52427"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o303"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>