﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 73<br>Hüküm no: 35<br>Orijinal metin no: [20-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nâzenin bt. Agop’un kendisi ve vasisi olduğu küçük oğlu Heratin’e ait miras işlemlerini yapmak üzere oğlu Begos’u vekil tayin etmesi</b><br><br>el-Hâc Hüsnü, husûsla nasb-ı vekîl<br><br>Numara: 222, 40 guruş<br><br>Tahakkuk-ı özr-i şer‘îye binâen husûs-ı âti’l-beyânın mahâllinde ketb ü tahrîri içün savb-ı şer‘-i enverden bi’l-iltimâs me’zûnen ta‘yîn ve irsâl olunan Kâtib el-Hâc Hüsnü Efendi cennet-mekân Sultan Mustafa Han -tâbe serâhû- hazretlerinin evkāf-ı şerîfeleri hudûdu dâhilinde medîne-i Üsküdar’a muzâfe Kādı karyesinde Cafer Ağa mahallesinde Mühürdâr caddesinde vâki‘ yetmiş altı numara ile murakkam bir bâb menzile varıp zeyl-i vesîkada muharrerü’l-esâmî kimesneler huzûrlarında akd-i meclis-i şer‘-i kavîm etdikde menzil-i mezkûrda sâkin iken bundan akdem fevt olan Devlet-i Aliyye teba‘asının Ermeni milletinden Misakoğlu Bedros v. Begos’un sulbî sagīr oğlu Heratin’in vâlidesi ve tesviye-i umûruna bâ-hüccet-i şer‘iye vasîyy-i mansûbesi teba‘a-i Devlet-i Aliyye’nin millet-i merkūmesi nisvânından şahsı ta‘rîf-i şer‘î ile mu‘arrefe olan Nâzenin bt. Agop m. sadrî oğlu teba‘a-i Devlet-i Aliyye’den ve millet-i merkūmeden işbu bâ‘isü’r-rakīm Begos v. Bedros muvâcehesinde bi’l-vesâye takrîr-i kelâm edüp ben bu esnâda tebdîl-i hava zımnında Harput cânibine azîmet edeceğimden mûrisim zevcim müteveffâ-yı merkūmun evkāfı beytü’l-mâl ma‘rifetiyle Mahkeme-i Teftîş’den tahrîr olunan terekesinden benim ile oğlum sagīr-i mezbûrun hisse-i irsiyelerimizi cânib-i beytü’l-mâldan ve zimem-i nâsda olan hukūkunu ashâbından taleb ü da‘vâ ve ahz ü kabza ve makbûzunu bana teslîme ve ancak kendi hakkımda sulh ve ibrâya ve husûs-ı mezkûr mütevakkıf olduğu umûrun küllîsine tarafımdan oğlum merkūm Begos’u lede’l-hâce tarafından âharı tevkîle mezûn olarak vekâlet-i âmme-i mutlaka-i sahîha-i şer‘iye ile vekîl nasb ü ta‘yîn eyledim dedikde ol dahi vekâlet-i mezkûreyi kabûl eylediğini kâtib-i mezbûr mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediğini Mahkeme-i Teftîş Beytü’l-mâl kassâmı fazîletlü efendi inhâ etmeğin mâ-vaka‘a bi’t-taleb ketb olundu.<br><br>Fî 10 Zilka‘de sene [1]300<br><br>Şühûd[ü’l-hâl]: Ahmed Ağa b. Mehmed, Ketebeden Hüsnü Efendi b. Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11952"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11954"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o360"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>