﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 56<br>Hüküm no: 6<br>Orijinal metin no: [2b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>El-Hac İlyas Bey Vakfı’ndan gallesi olan Hüseyin Bey b. el-Hac İbrahim’in vakfın mütevellisi Yusuf Bey b. Abdullah hakkındaki şikayetinden vazgeçmesi</b><br><br>Merhûm el-Hâc İlyas Bey nâm sâhibü’l-hayrın yedinde olan hüccet nâtık olduğu üzere evlâdından olup zikri âtî vakfın gallesine şart-ı vâkıf üzere mutasarrıf olan Hüseyin Bey b. el-Hâc İbrahim nâm kimesne meclis-i şer‘-i hatîrde vâkıf-ı mezbûrun mahmiye-i İstanbul’da Müftü Ali Çelebi mahallesinde vâki‘ lede’l-ahâlî ve’l-cîrân ma‘lûmü’l-hudûd beş bâb odaların mütevellîsi olan bâ‘is-i hâze’l-kitâb fahru’l-akrân Yusuf Bey b. Abdullah mahzarında ikrâr-ı tâm ve takrîr-i kelâm edip mezbûr Yusuf Bey zikr olunan odalardan bir bâb oda binâsı mülkü olmak üzere mutasarrıf olup arsasının kadîmden olageldiği üzere her senede yüz sekiz akçe mukāta‘a-i kadîmesini edâ edegelmiş iken gallesi bana meşrûta olmağla zikr olunan odanın senede mukāta‘a-i misliyesi üç yüz akçedir deyü da‘vâ ve nizâ‘ ve rencîde olunmuş idim. Min ba‘d da‘vâ-yı mezkûremden fâriğ olan kadîmi mukāta‘a-i misliyesi olan senede yüz sekiz akçeyi merkūm Yusuf Bey edâ edip galle bana meşrûta olmağla ziyâde da‘vâsıyla ben mu‘âraza etmemek üzere ta‘ahhüd edip zimmetini ibrâ eyledim, min ba‘d husûs-ı mezbûra müte‘allika da‘vâ ve nizâ‘ım yokdur dedikde gıbbe’t-tasdîki’l-mu‘teber mâ-vaka‘a bi’t-taleb ketb olundu.<br><br>Fî evâhiri Zilhicceti’ş-şerîfe li-sene tis‘a ve tis‘în ve elf.<br><br>Şuhûdü’l-hâl: Mehmed Efendi b. Mehmed, İbrahim Ağa Kethudâ-yı ( ) Efendi, el-Hâc Süleyman Çukadâr, Mehmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=28030"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28032"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b056"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>