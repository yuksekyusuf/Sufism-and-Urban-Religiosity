﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 373<br>Hüküm no: 301<br>Orijinal metin no: [67a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ayşe Hatun ve kocası Ahmed Beşe’nin mallarının vasiyetleri üzerine ne şekilde sarf edildiğini gösteren muhasebe kaydı</b><br><br>Mahmiye-i İstanbul’da Nuri Dede mahâllesinde sâkine iken bundan akdem vefât eden Âişe Hatun bt. Abdullah’ın li-ebeveyn ammi oğlu ve zevc-i metrûkü Ahmed Beşe b. Abdullah’a münhasıra olup ba‘dehû merkūm Ahmed Beşe dahi vefât edip verâseti li-ebeveyn er karındaşı oğlu el-Hâc Ahmed b. Abdurrahman nâm gāibe münhasıra olduğu şer‘an zâhir ve mukarrer oldukdan sonra müteveffiyân-ı mezbûrân sülüs-i mâllarını vücûh-ı birr-i mu‘ayyene ve gayr-ı mu‘ayyeneye sarfa vasiyet edip tenfîze Ramazan Çavuş Ağa b. Mehmed’i vasiyy-i muhtâr ve üzerine Hüseyin Çavuş b. Abdullah nâm kimesneyi nâzır-ı muhtâr nasb u ta‘yîn eylediklerinden sonra müteveffiyân-ı mezbûrânın ber-mûceb-i defter-i kassâm-ı askerî sülüs-i mâllarından vasiyy-i mezbûrun makbûz ve masrûfunun nâzır-ı merkūm ma‘rifetiyle görülen hesâbı defteridir ki ber-vech-i âtî zikr olunur.<br><br>Fî 5 min-Receb sene 1143.<br><br>Müteveffiyân-ı mezbûrânın ber-mûceb-i defter-i kassâm-ı askerî menkūl terekeleri sülüslerinden vasiyy-i mezbûrun makbûzu: 16.286 akçe<br><br>Minhe’l-masârıf<br><br>Müteveffâ-yı mezbûr Ahmed Beşe’nin ıskāt-ı salât ve ta‘mîr-i kabrine ber-mûceb-i vasiyet masrûf 3.600 akçe Müteveffâ-yı mezbûre Âişe Hatun’un ıskāt ve ta‘mîr-i kabrine ber-mûceb-i vasiyet-i müsbete masrûf 3.600 akçe Müteveffâ-yı mezbûre Âişe Hatun’un vasiyet-i müsbetesi mûcebince berây-ı hatm-i şerîf 1.200 akçe Müteveffâ-yı mezbûr Ahmed Beşe’nin vasiyet-i müsbetesi mûcebince berây-ı hatm-i şerîf 720 akçe Müteveffâ-yı mezbûr Ahmed Beşe’nin ber-mûceb-i vasiyet-i müsbete verilen mushaf-ı şerîf 1.200 akçe Müteveffâ-yı mezbûre Âişe Hatun’un ber-mûceb-i vasiyet verilen mushaf-ı şerîf, 3 cild 3.600 akçe Müteveffâ-yı mezbûre Âişe Hatun’un mahâlle-i mezbûre câmi‘ine vasiyet eylediği seccâde semeni 600 akçe Vasiyy-i mezbûrun ma‘rifet-i şer‘le fukarâya tasadduk eylediği 1.766 akçe<br><br>Yekûnü’l-masârıf: 16.286 akçe<br><br>Sülüs-i merkūmdan vasiyy-i mezbûrun makbûz ve masrûfunun hesâbı görülüp vasiyy-i mezbûr yedinde bir akçe ve bir habbe bâkī kalmadığına vasiyy-i mezbûr Ramazan Çavuş Ağa tahlîf olunduğu bu mahâlle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=38105"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38107"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b373"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>