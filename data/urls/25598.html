﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 616<br>Hüküm no: 711<br>Orijinal metin no: [90b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva bt. Şeyh İsmail’in muhâlaa yoluyla kocası Rıdvan Bey b. Mehmed’den boşandığı</b><br><br>Hul‘, ibrâ.<br><br>Mahmiye-i İstanbul’da Sekbânbaşıı İbrahim Ağa mahallesi sâkinelerinden Havva bt. Şeyh İsmail nâm hatun tarafından hul‘-ı âti’l-beyânı ikrâra vekîl olup mezbûrenin zâtını ma‘rifet-i şer‘iye ile ârifân Receb Efendi b. Ahmed ve Yusuf Beşe b. Abdullah şehâdetleri ile şer‘an vekâleti sâbite olan sulbî kebîr oğlu Ahmed Çelebi b. Mehmed meclis-i şer‘de müvekkile-i mezbûrenin zevci işbu râfi‘u’l-kitâb Rıdvan Bey b. Mehmed mahzarında bi’l-vekâle ikrâr ve takrîr-i kelâm edip müvekkilem mezbûrenin zevci mezbûr Rıdvan Bey zimmetinde mütekarrir ve ma‘kūdün-aleyh olan sekiz bin akçe mehr-i mü’ecceli ve nafaka-i iddet-i mu‘ayyene-i ma‘lûmesi üzerlerine ve me’ûnet-i süknâsı dahi kendi üzerine olmak üzere ve mezbûr Rıdvan Bey âhar diyârda iken müvekkilem mezbûrenin talebi ile kıbel-i şer‘den farz ve takdîr olunup târih-i kitâba gelinceye değin beher yevm yirmişer akçeden zimmetinde müctemi‘ olan yetmiş iki bin akçeden ve mezbûrun firâşından mütevellid sulbî sagīr oğlu Mustafa’nın dahi hakk-ı hıdânesi sâkıt oluncaya değin mâlından infâk ve iksâ etmek üzere mezkûr Rıdvan Bey ile muhâla‘a-i sahîha-i şer‘iye ile muhâla‘a edip ol dahi hul‘-ı mezbûru kabûl eyledikden sonra zevciyete ve gayra müte‘allika cemî‘ de‘âvî ve mütâlebât ve eymân ve muhâsamâtdan her biri âharın zimmetini ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-hâmis min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mustafa Bey b. Mehmed, Ömer Halîfe b. Abdullah el-müezzin, Mehmed Çelebi b. ( ) Çelebizâde, Şükrullah b. Mustafa, Abdi Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25597"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25599"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b616"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o975"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>