﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 70<br>Hüküm no: 32<br>Orijinal metin no: [18-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şile’de orman memuru olan Hüseyin Efendi’nin vefatıyla küçük çocukları Mehmed Şefik ve Hatice Kübra’ya intikal eden evlerin satışına izin verilmesi</b><br><br>Nazmi, izin: 1 kıt‘a<br><br>Numara: 159, 154,5 guruş<br><br>Mahrûse-i Galata’ya muzâfe kasaba-i Kasımpaşa’da Kādı mahallesi ahâlisinden olup sevâhil-i Bahr-ı siyâhda Şile kazâsında orman memûru iken vefât eden Hüseyin Efendi b. Ali’nin sulbî sagīr oğlu Mehmed Şefik ve sulbiye sagīre kızı Hadice Kübra’nın vâlideleri ve tesviye-i emrlerine bâ-hüccet-i şer‘iye vasîyy-i mansûbeleri zâtı ta‘rîf-i şer‘î ile mu‘arrefe olan işbu bâ‘isetü’l-kitâb Emine Halide Hanım bt. Abdullah m. bi’l-vesâye takrîr-i kelâm edüp merhûm Hasan Kethudâ Vakfı musakkafâtından mahmiye-i mezbûrede Kapan-ı Dakīk kurbünde Hızır Bey mahallesinde Fabrika sokağında üç numara ile murakkam ma‘lûmü’l-hudûd ve’l-müştemilât şehriye altmış akçe icâre-i müeccelelü bir bâb menzil müteveffâ-yı mezbûrun hayatında bâ-temessükât-ı mütevellî bi’l-icâreteyn taht-ı tasarrufunda olup ba‘de vefâtihî sagīrân-ı mezbûrâna hasbe’l-âde münâsafeten intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīrân-ı mezbûrân haklarında muzır ve gayr-ı müfîd olduğundan mâ‘adâ sagīrân-ı mezbûrânın nafaka ve kisveye dahi eşedd-i ihtiyâçları olmağla sagīrân-ı mezbûrânın menzil-i mezkûru bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīrân-ı mezbûrân haklarında her vechile enfa‘ ve evlâ olduğuna binâen işbu yedimde olup mahrûse-i mezkûre kādısı fazîletlü Ahmed Bahâî Efendi ile Birinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı mezbûrânın menzil-i mezkûru bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla on bin guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 19 Şevvâl sene 1300<br><br>Şühûdü’l-hâl: Mehmed Ağa b. Mustafa, Abdülvahid Ağa b. Mehmed ve gayruhum.<br><br>Derûn-ı hüccetde bast ü beyân olunduğu üzere vasîyy-i mezbûre Emine Halide Hanım sagīrân-ı mezbûrânın menzil-i mezkûrunu bedel-i misli idiği mütehakkık olan lira-yı Osmânî yüz guruş hesâbıyla on bin guruş mukābelesinde Abdülvahid Ağa b. Mehmed’e ol dahi der‘ akab meblağ-ı merkūm mukābelesinde vasîyy-i mezbûre Emine Halide Hanım’a ba‘de’l-ferâğ vasîyy-i mezbûre sagīrân-ı mezbûrânın mâlından ve li-ecli’l-idâne vasî nasb olunan mezbûr Abdülvahid Ağa yedinden istidâne ve kabz eylediği lira-yı Osmânî yüz guruş hesâbıyla on bin guruş mukābelesinde sagīrân-ı mezbûrâna vefâen ferâğ edeceğinden ol-vechile ferâğı icrâ ve sened-i hâkānî i‘tâ olunmak üzere işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=11949"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11951"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o361"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>