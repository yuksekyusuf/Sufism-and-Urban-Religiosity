﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 67<br>Hüküm no: 30<br>Orijinal metin no: [12b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lidorya bt. Yoseb’in Beyoğlu Hüseyin Ağa mahallesindeki evini, borç karşılığında Emine Hatun’a devrettiği</b><br><br>700 guruş ile Beyoğlu’nda menzil reddine ta‘ahhüd<br><br>Ma‘rûz<br><br>Sâhibe-i arzuhâl mu‘arrefetü’ş-şahs Lidorya bt. Yoseb nasrâniye evvelâ Çarşamba günü Arz odasında huzûr-ı hazret-i sadâret-penâhîde bi’l-ma‘iyye rü’yete memûr nezâret-i hazret-i şeyhülislâm-ı sellemehü’s-selâmîde âsûde evkāf müfettişi müderrisîn-i kirâmdan fazîletlü Mehmed Ârif Efendi ma‘iyyetle ve ba‘dehû dâ‘îhânelerinde müfettiş-i mûmâ-ileyh tarafından meb‘ûs kâtib Hasan Efendi dâ‘îleri hâzır olduğu halde akd olunan meclis-i şer‘-i münîrde Bogasici Hâfız Mehmed Emîn Ağa b. Mehmed ile li-ebeveyn hemşîresi zâtı mu‘arrefe Havvâ Hatun muvâcehelerinde mezbûr Mehmed Emin Ağa’nın hâlâ zevcesi zâtı mu‘arrefe Hediye bt. Ahmed nâm hatun ile nezâret-i hazret-i müşârun-ileyhde âsûde evkāfdan merhûm Soğukçeşmeli Ebûbekir Efendi vakfının mütevellîsi vâkıf-ı mûmâ-ileyhin mahdûmu müderrisîn-i kirâmdan Mustafa Efendi tarafından mürsel câbî-i vakf el-Hâc Abdullah Efendi hâzır oldukları hâlde vakf-ı mezkûr müsakkâfâtından mahrûse-i Galata hâricinde Beyoğlu nâm mahalde Hüseyin Ağa mahallesinde kâin bâ-temessük-i mütevellî bi’l-icâreteyn mutasarrıfe olduğum ma‘lûmu’l-hudûd ve’l-müştemilât bir bâb menzilim bin iki yüz otuz iki senesi Zilka‘detü’ş-şerîfe gurresinde hâzıra-i mezbûre Hediye Hatun’dan karz aldığım bin yüz elli deynim mukābelesinde her ne zamân edâ-i deyn edersem geri red ve ferâğ olunmak şartıyla mezbûre Hediye Hatun ile zevc-i sâbıkı İbrahim Ağa b. Hüseyin’e bâ-re’y-i mütevellî nısfiyyet üzere ferâğ ve tefvîz ve onlar dahi şart-ı mezkûr ile tefevvüz ve kabûl ettiklerinden sonra mezbûre Hediye Hatun târih-i mezkûrdan otuz yedi senesi şehr-i Rebî‘ülevveli gāyetine gelince elli iki ay müddetde meblâğ-ı mezkûrun beher şehr on ikişer guruşdan bilâ-devr murâbahası altı yüz yirmi beş guruşun ancak beş yüz altmış dört guruşunu ceste ceste malımdan alıp altmış guruşunu almaksızın zevcân-ı mezbûrân İbrahim Ağa ve Hediye Hatun zikr olunan otuz yedi senesi şehr-i Rebî‘ülâhir gurresinde menzil-i mezkûru bâ-re’y-i mütevellî bana red ve ferâğ ben-dahi tefevvüz ve kabûl edip ba‘dehû merkūm İbrahim Ağa fevt olup zevcesi mezbûre Hediye Hatun nefsini merkūm Mehmed Emin Ağa’ya tezvîc etmek takrîbiyle meblağ-ı merkūm bin yüz elli guruşa zevci mezbûr Mehmed Ağa’nın vâlidesi Emine bt. Hüseyin nâm hatuna vermek üzere bi’l-müvâcehe havâle etmekle ben-dahi menzil-i mezkûru havâle olunan meblağ-ı merkūm mukābelesinde yine şart-ı mezkûr ile gurre-i mezbûrede bâ-re’y-i mütevellî merkūme Emine Hatun’a vefâen ferâğ eylediğimde ol-dahi şart-ı mezkûr ile kabûl ve zikr olunan otuz yedi Rebî‘ülâhiri gurresinden işbu kırk bir senesi Şa‘bânü’l-mu‘azzamı gāyetine gelince elli üç ay müddetde kezâlik bilâ-devr murâbaha olarak dokuz yüz bir guruşumu ahz etmiş-idi. El-Hâletü hâzihî mezbûre Emine Hatun bu esnâda fevt oldukda menzil-i mezkûre oğlu mezbûr Mehmed Emin Ağa ile kızı mezbûre Havvâ Hatun kendülere intikāl eder zu‘muyla bi-gayrı hakkın müdâhale edip lâkin benim ber-vech-i muharrer şartla olan ferâğım sahîh ve mu‘teber olmadığından mâ‘adâ bâlâda tafsîl olunduğu üzere gerek hâzıra-i mezbûre Hediye Hatun’un ve gerek müteveffât-ı mezbûre Emine Hatun’un malımdan bilâ-devr nemâ olarak aldıkları bin dört yüz altmış beş guruşa bâliğ olmağın bu sûretde nemâ-i mezkûrun bin yüz elli guruşu asla mahsûb olundukda üç yüz on beş guruş ziyâde geçmiş ise de ziyâde-i mezkûreyi istirdâd da‘vâsına tasaddî etmememle ol-vechile deyn-i mezkûr tamâmen istîfâ olunmuş olduğundan mezbûrân Mehmed Emin Ağa ve Havvâ Hatun’un menzil-i mezkûre müdâhaleleri men‘ olunmak matlûbumdur deyu da‘vâ onlar dahi cevâblarında fi’l-hakīka menzil-i mezkûru evvelâ hâzıra-i mezbûre Hediye Hatun’a ve ba‘dehû müteveffât-ı mezbûre Emine Hatun’a ber-vech-i muharrer şartla ferâğ eylediğimi ve bilâ-devr ol-mikdâr meblağı aldıklarını ikrâr ve i‘tirâf ve hâzıra-i [13a] mezbûre Hediye Hatun dahi tasdîk edip ancak hâzıra-i mezbûre ile müteveffât-ı merkūmeden her biri mâhiye-i mezkûreleri menzil kirâsı olmak üzere almışlar idi dediklerinde takrîr-i meşrûhları üzere ber-nehc-i şer‘î tahliye ve teslîm ve îcâr ve istîcâr bulunmaksızın kirâ ahzı meşrû‘ olmayıp alınan meblağ-ı mezkûr bir livâ-i mahzar hükmünde idüğü taraf-ı şer‘-i şerîfden kendülere tefhîm olundukdan-sonra beynimiz te’lîf olunup ben târih-i i‘lâmdan doksan bir gün hitâmında malımdan mezbûrân Mehmed Emin Ağa ve Havvâ Hatun’a müsâlaha sûretiyle kat‘an li’n-nizâ‘ yedi yüz guruş vermeğe onlar dahi ba‘de’l-ahz menzil-i mezkûru re’y-i mütevellî ile bana red ve ferâğa tarafeynden her birimiz ta‘ahhüd eyledik deyu mukırre-i mesfûre Lidorya nasrâniyenin cemî‘-i takrîr-i meşrûhunu mezbûrân Mehmed Emin Ağa ve Havvâ Hatun ile hâzıra-i mezbûre Hediye Hatun’dan her biri tasdîk ve bu vechile bi’t-terâzî külliyen kat‘-ı nizâ‘ eyledikleri İstanbul Mahkemesi’nden huzûr.<br><br>Fî 29 L sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33313"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33315"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b067"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o197"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>