﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 347<br>Hüküm no: 517<br>Orijinal metin no: [70a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan’ın damadı Ebubekir’in evine gidip onu tehdit etmemeyi taahhüt ettiği</b><br><br>Ma‘rûz<br><br>Derûn-ı arzuhâlde mezkûrü’l-ism Ebubekir b. Ömer nâm kimesne İstanbul Bâb Mahkemesi’nde meclis-i şer‘de hâlâ kayın pederi kezâlik derûn-ı arzuhâlde mezkûrü’l-ism Hasan b. Sadullah nâm kimesne muvâcehesinde kayın vâlidesi sâhibe-i arzuhâl mu‘arrefetü’z-zât Şerife Fâtıma bt. el-Hâc Ali nâm hatun hâzıra olduğu hâlde kayın pederim merkūm Hasan İstanbul’da Davudpaşa İskelesi kurbünde Bayezid-i Cedîd mahallesinde vâki‘ sâkin olduğum menzilime külle yevm gelip beni ta‘cîz ve menzilini ihrâk bi’n-nâr ederim deyü beni tazyîk ve havfa dûçâr etmekle ol vechile mezbûrdan emniyetim meslûb olduğuna binâen suâl olunup fîmâ-ba‘d menzilime gelmemek üzere mezbûr Hasan’a tenbîh olunmak matlûbumdur deyü istid‘â eylediğimde mezbûr Hasan dahi ba‘de’l-yevm menzilime gelmemek üzere ta‘ahhüd ve ben dahi ta‘ahhüdünü kabûl edip bu vechile kat‘-ı münâza‘a eyledik deyü ikrâr ve tasdîkleri huzûr-ı [âlîlerine i‘lâm olundu]<br><br>Fî 13 S sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8327"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8329"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b347"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o401"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>