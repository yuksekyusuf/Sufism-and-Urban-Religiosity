﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 44<br>Hüküm no: 3<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nalband Ali’nin Süleyman Çavuş’un atını nallarken atın tepmesi sonucu ölümünden at sahibinin sorumlu tutulamayacağı</b><br><br>Nalband tâifesinden olup medîne-i Üsküdar’da Solak Sinan mahallesinde sâkin iken bundan akdem vefât eden Ali Bey b. Abdi b. Abdurrahman nâm kimesnenin verâseti zevce-i menkûha-i metrûkesi Hadîce bt. Abdullah nâm hatun ile sulbî sagīr oğlu Osman ve sagīre kızı Âişe’ye münhasıra olduğu şer‘an zâhir oldukdan sonra kendi tarafından asâleten ve sagīrân-ı mezbûrân Osman ve Âişe’nin anaları ve tesviye-i emrlerine kıbel-i şer‘den mansûbe vasîleri olup zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan mezbûr[e] Hadîce vesâyeten meclis-i şer‘-i şerîf-i enverde işbu râfi‘ü’l-kitâb Süleyman Çavuş b. Mustafa nâm kimesne mahzarında üzerine tasvîr-i da‘vâ ve takrîr-i müdde‘â edip mezbûr Süleyman Çavuş târîh-i kitâbdan bir gün mukaddemü’l-asr emlâkinden bir re’s atını nallatmak için müteveffâ-yı mezbûrun dükkânına götürüp mezbûr Ali Bey dahi yedimden ahz u rabt edip mu‘tâd üzere nallar iken zikr olunan at kıç ayağıyla mezbûr Ali Bey’in göğsüne darb edip darb-ı mezkûrdan müteessiren birkaç sâ‘at mürûrunda vefât etmekle mûcib-i şer‘îsini asâleten ve vesâyeten taleb ederim suâl olunsun dedikde müdde‘iyye-i mezbûrenin takrîr-i meşrûh[u] üzere mezbûr Süleyman Çavuş’un husûs-ı mezbûrda sun‘ı olmamağla eylediği da‘vâsı sahîha olmayıp merkūm Süleyman Çavuş’a suâl dahi teveccüh etmemekle mezbûre Hadîce bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-şehri Recebi’l-mürecceb li-seneti hamsîn ve mi’ete ve elf.<br><br>Şuhûdü’l-hâl: Mustafa Efendi el-Mukayyid, Mehmed Efendi b. Ahmed, Hasan Bey b. Ramazan, Mehmed Bey b. Ali, diğer Mustafa Çelebi el-Murtaza, es-Seyyid Süleyman Çelebi b. Ahmed, Osman Bey b. Ahmed, İsa Bey b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=52312"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52314"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b044"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o337"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>