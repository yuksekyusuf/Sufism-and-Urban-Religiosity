﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 140<br>Hüküm no: 66<br>Orijinal metin no: [7a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Sütçü Beşir’in ölmeden önce kölesi Salih ile cariyesi Vildan’ı azat ettiğinin şahitlerle ispat olunduğu</b><br><br>Mukaddemâ katl olunan Südcü Beşir’in hüccetidir.<br><br>Dîvân-ı kāimmakām-ı sadrazamîde ma‘kūd meclis-i şer‘-i hatîrde Havâss-ı Aliyye kazâsı muzâfâtından Terkos nâhiyesine tâbi‘ Hacımaşlı nâm karyede Südcü Beşir Çiftliği’nde sâkin işbu uzun boylu açık kaşlı sarı elâ gözlü Gürciyyü’l-asl Salih b. Abdullah kendi tarafından asâleten ve hemşîresi Vildan bt. Abdullah tarafından sâbitü’l-vekâle vekîl olmağın vekâleten meclis-i ma‘kūd-ı mezbûrda bundan akdem vefât eden mezbûr Südcü Beşir’in hasran vârisi olan sulbiye kızı Ümmühani’nin da‘vâ-yı âtiyede husûmet ve redd-i cevâba vekîli olup mezbûrenin zâtını ma‘rifet-i şer‘iye ile ârifân olan Mahmud Çelebi b. Abdullah ve Siyavuş Bey b. Abdullah şehâdetleri ile şer‘an vekâleti sâbite olan Şeyh Hasan Efendi b. Abdullah Efendi mahzarında üzerine takrîr-i da‘vâ edip müteveffâ-yı mezbûr Südcü Beşir’in ben abd-i memlûkü olup vefâtından bir sene mukaddem beni hasbeten lillâhi’l-hallâk tahrîr ve i‘tâk edip ben sâir ahrâr-ı asliyyîn gibi hür olup ve hemşîrem müvekkile-i mezbûreyi dahi vaty edip Mustafa nâm bir oğlu olup da‘vet etmekle hemşîrem dahi ümm-i veledi oldukdan sonra oğlu fevt olmağla müvekkile-i mezbûra rık olmak üzere benimle müvekkilem mezbûre Vildan’a vaz‘-ı yed edip suâl olunup kasr-ı yedinde tenbîh ve sebîlim tahliye olunmak matlûbumdur dedikde gıbbe’s-suâl vekîl-i mezbûr cevâbında müdde‘î-i mezbûrun müdde‘asını inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-i ricâl-i Müslimînden olup karye-i mezbûre sükkânından Bayram b. Abdullah ve Handan Bey b. Abdullah ve Mustafa b. Süleyman ve Mahmud b. Abdullah nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-vâki‘ müteveffâ-yı mezbûr Südcü Beşir vefâtından bir sene mukaddem huzûrumuz[da] abd-i memlûkü müdde‘î-i mezbûru hasbeten lillâh tahrîr ve i‘tâk câriyesi memlûke-i mezbûre Vildan’dan tevellüd edip ba‘dehû vefât eden Mustafa’yı hîn-i tevellüdünde bendendir deyü da‘vet etmekle mezbûre Vildan dahi müteveffâ-yı mezbûrun ümm-i veledi olmağla hürre olmuşdur biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle oldukdan sonra vekîl-i mezbûr mezbûrân Salih ve kız karındaşı Vildan’ın minvâl-i muharrer üzere hür olduklarını ikrâr etmeğin mûcebince müdde‘î-i mezbûr ile kız karındaşı mezbûre Vildan’ın ıtkına hüküm birle mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Recebi’l-ferd li-sene isneyn ve seb‘în ve elf.<br><br>Şuhûdu’l-hâl: Fahrü’l-akrân Mehmed Ağa, Ali b. Mehmed, Mustafa Çelebi b. İsmail, Ahmed Çelebi Dellâlzâde b. Mustafa, Mustafa Çelebi b. ( ) Yorgancızâde, Ahmed Çelebi b. Yusuf, Hasan Çelebi b. Musa, Ahmed Çelebi b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=24952"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24954"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1060"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>