﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 344<br>Hüküm no: 421<br>Orijinal metin no: [84a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa’nın vakıf menzil satışından dolayı Sarraf Bedros aleyhindeki alacak davası (bedel-i ferâğ) olduğundan reddedilmesi</b><br><br>Ma‘rûz,<br><br>Sâhib-i arzuhâl İbrahim Ağa b. el-Hâc Halil mahfil-i şer‘iyyâtda derûn-ı arzuhâlde mezkûrü’l-ism Sarrâf Bedros v. Bogos zimmî muvâcehesinde işbu bin yüz yetmiş bir senesi Şa‘bânı’nda Karabaş mahallesinde vâki‘ Ahmed Paşa Vakfı’ndan mutasarrıf olduğum yevmî bir akçe icâre-i mu‘acceleli arsa ve binâsı vakıf menzilimi bâ-ma‘rifet-i mütevellî ber-mûceb-i temessük dokuz yüz elli guruş mukābelesinde merkūm Bedros zimmîye kat‘an ferâğ ve tefvîz, ol dahi tefevvüz ve kabûl eyledikden sonra meblağ-ı mezbûrun dört yüz on guruşunu yedinden ahz u kabz etmiş idim. Bâkīsi olan beş yüz kırk guruşu dahi taleb ederim deyü da‘vâya tasaddî eyledikde takrîri üzere da‘vâsı bedel-i ferâğ olup mesmû‘a olmadığından mâ‘adâ zimmî-yi mezbûr dahi meblağ-ı mezbûr altı yüz guruşunu yevm-i ferâğda ve üç yüz elli guruşunu kendi dükkânımda tamâmen mezbûr İbrahim Ağa’ya def‘ ü teslîm edip hattâ mezbûr İbrahim Ağa sene-i mezbûre Şevvâli’nin on birinci günü Langa Yenikapı kurbünde Kemahlı el-Hâc Mehmed Ağa’nın konağında meblağ-ı mezbûru ber-vech-i muharrer tamâmen ahzını ve zimmetimde kat‘an hakkı olmadığını ba‘de’l-ikrâr ve’t-tasdîk târîh-i mezbûre gelince âmme-i da‘vâdan benim ve karındaşım işbu hâzır bi’l-meclis Avanis’in zimmetini [84b] ibrâ ve iskāt dahi etmiş idi deyü eylediği def‘ini dahi Kemahlızâde Mustafa Ağa ve Mehter Hasan Ağa nâm kimesneler alâ-tarîkı’ş-şehâde haber vermeleriyle mûcebiyle müdde‘î-i mezbûr ibrâhim Ağa husûs-ı mezbûr için zimmî-yi mezbûra bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 28 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42526"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42528"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b344"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o532"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>