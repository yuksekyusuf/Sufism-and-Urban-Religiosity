﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 190<br>Hüküm no: 164<br>Orijinal metin no: [22b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musa Ağa b. Hüseyin’in koyunlarını otlatan Çoban Kosta v. Dimitri’nin üç senelik hizmetini ödemesi</b><br><br>Çoban tâifesinden işbu râfi‘u’s-sifr Kosta v. Dimitri nâm zimmî dîvân-ı sadr-ı aʻzamîde ma‘kūd mahfil-i kazâda Musa Ağa b. Hüseyin nâm kimesne mahzarında üzerine da‘vâ ve takrîr-i kelâm edip bundan akdem mezbûr Musa Ağa’ya koyunlarını ra‘y için senede otuz guruş ücret ile nefsimi îcâr ol dahi ber-vech-i muharrer istîcâr ve kabûl ettiğinden sonra üç sene koyunlarını ra‘y edip edâ-yı hizmet etmemle suâl olunup otuz guruşdan üç senede müctemi‘ olan doksan guruş ücretimi bana edâya tenbîh olunmak matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden olup Rumelihisarı’nda Koruluk Mahallesi sükkânından Mustafa Ağa b. Musa ve Ali Çelebi b. Mustafa nâm kimesneler li-ecli’ş-şehâde mahfil-i kazâya hâzırân olup isre’l-istişhâd fi’l-hakīka işbu müdde‘î-i mezbûr Kosta bundan akdem mezbûr Musa Ağa’ya koyunlarını ra‘y için senede otuz guruş ücret ile nefsini bizim huzûrumuzda îcâr ol dahi ber-vech-i muharrer baʻde’l-istîcâr ve’l-kabûl müdde‘î-i merkūm mezbûr Musa Ağa’nın üç sene koyunlarını ra‘y ve edâ-yı hizmet eyledi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i merkūmun vech-i meşrûh üzere üç senede ücreti olan cem‘an doksan guruşu müdde‘î-i merkūma edâ ve teslîme mezbûr Musa Ağa’ya tenbîh-birle mâ-vaka‘a bi’t-taleb ketb olundu.<br><br>Fî 2 min-Cumâdelûlâ sene 1121<br><br>Şuhûdü’l-hâl: el-Hâc Mustafa Efendi tâbi‘-i efendi, Ebûbekir Efendi Nâib-i ayak, Hüseyin Beşe Çukadâr, Süleyman Ağa Ser-muhzırân, Mustafa Çavuş b. Hasan ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4442"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4444"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>