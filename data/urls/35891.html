﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 325<br>Hüküm no: 216<br>Orijinal metin no: [44b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hürmüz Hanım bt. İbrahim Edhem’in boşandığı eşi mülâzım Ali Behzad Bey’e bir buçuk yaşındaki oğulları için aylık 100 kuruş nafaka bağlattırması</b><br><br>Nafaka-i sagīr 100 guruş<br><br>Medîne-i Hazret-i Ebâ Eyüb el-Ensârî radıye anhü’l-bârî mahallâtından Defterdâr Mahmud Efendi mahallesinde sâkine ve zâtı zeyl-i vesîkada muharrerü’l-esâmî müslimîn ta‘rîfleriyle mu‘arrefe olan işbu bâ‘isetü’l-vesîka Emine Hürmüz Hanım bt. İbrahim Edhem tarafından vekîl-i müseccel-i şer‘îsi es-Seyyid İlyas Bey b. es-Seyyid Süleyman meclis-i şer‘-i şerîf-i lâzımü’t-teşrîfde müvekkile-i mûmâ-ileyhânın zevc-i sâbıkı asâkir-i nizâmiye-i şâhâne mülâzımlarından Ali Behzad Bey b. el-merhûm Ahmed Zekeriye Paşa mahzarında bi’l-vekâle takrîr-i kelâm ve ta‘bîr ani’l-merâm edip müvekkilem mûmâ-ileyhânın mûmâ-ileyh Ali Behzad Bey ile mukaddemâ zevciyet beynlerinde kāime iken mûmâ-ileyhin firâşından hâsıl ve müvekkilem mûmâ-ileyhâdan mütevellid ve hâlâ bi-hakkı’l-hıdâne hâlâ hacr ve terbiyesinde olan sulbî oğlu tahmînen bir buçuk yaşında Zekeriya Azmi nâm sagīrin aslâ mâlı olmayıp nafaka ve kisveye eşedd-i ihtiyâc ile muhtâc olmağla sagīr-i mezbûrun nafaka ve kisve-bahâsı için pederi mûmâ-ileyh üzerine kıbel-i şer‘den kadr-ı ma‘rûf meblağ farz ve takdîr olunmak bi’l-vekâle matlûbumdur dedikde gıbbe’t-tasdîki’ş-şer‘î hâkim-i hâsim-i muvakki‘ sadr-ı kitâb tûbâ lehû ve hüsnü me’âb efendi hazretleri dahi sagīr-i mezbûrun nafaka ve kisve-bahâsı için pederi mûmâ-ileyh Ali Behzad Bey üzerine işbu târih-i kitâbdan i‘tibâren bi’t-terâzi beher şehr yüz guruş farz ve takdîr buyurup meblağ-ı mefrûz-ı mezkûr beher şehr yüz guruşu sagīr-i mezbûrun nafaka ve kisve ve sâir levâzım-ı zarûriyesine harc u sarfa ve lede’l-iktizâ istidâneye ve inde’z-zafer pederi mûmâ-ileyh Ali Behzad Bey üzerine rucû‘a vâlidesi ve hâdınesi müvekkile-i mûmâ-ileyhâ Emine Hürmüz Hanım’a izin vermeğin mâ-vaka‘a bi’t-taleb ketb olundu.<br><br>Fî 20 Şa‘bânsene 1279<br><br>Şuhûdü’l-hâl: MuhzırAhmed Ağa b. ( ), Muhzır Mustafa Ağa b. ( ), Muhzır Yusuf Ağa b. ( ), Tahtacı Salih Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35890"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35892"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b325"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>