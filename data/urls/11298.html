﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 582<br>Hüküm no: 755<br>Orijinal metin no: [96a-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Duvarcı Esteryo ile arsa duvarlarını yaptırdığı Ahmed Ağa arasındaki alacak davası</b><br><br>Duvarcı tâifesinden Esteryo v. Şomo nâm zimmî Davudpaşa Mahkemesi’nde meclis-i şer‘de Dergâh-ı âlî yeniçerilerinin ikinci bölük çorbacısı es-Seyyid Ahmed Ağa b. Abdurrahman mahzarında bundan akdem mûmâ-ileyh es-Seyyid Ahmed Ağa’nın bi-şarti’r-rücû‘ emriyle mahmiye-i İslâmbol’da Sancakdâr Hayreddin mahallesinde kâin bir bâb muhterik menzili arsasının etrâf duvarlarını ma‘lûmü’l-esâmî duvarcılara beher yevm birer guruş ve ma‘lûmü’l-esâmî rençberlere beher yevm on beşer para ücret ile yaptırdıp ücret-i müsemmâ-yı mezkûreden terâküm eden yüz altmış yedi buçuk guruşu ben zikr olunan duvarcı ve rençberlere tamamen edâ ve teslîm eylediğimden sonra meblağ-ı mezbûrun yetmiş yedi buçuk guruşunu mûmâ-ileyh es-Seyyid Ahmed Ağa yedinden ahz ü kabz edip doksan guruş zimmetinde bâkī kalmağla meblağ-ı mezbûr doksan guruşu mûmâ-ileyh Ahmed Ağa’dan bi’l-mürâca‘a hâlâ taleb ederim deyü da‘vâ etdikde ol dahi cevâbında fi’l-vâki‘ müdde‘î-i mesfûra emr-i mezkûrunu ikrâr lâkin zikr olunan duvarcıların ücret-i yevmiyeleri yirmi beş ve rençberlerin on ikişer paradan müdde‘î-i mesfûrun kabzını mu‘terif olduğu meblağ-ı mezbûr yetmiş yedi buçuk guruşa bâliğ olduğunu ikrâr mâ‘adâyı bi’l-külliye inkârından gayrı müdde‘î-i mesfûr Esteryo zimmî kabzını i‘tirâf eylediği meblağ-ı mezbûr yetmiş yedi buçuk guruşdan mâ‘adâ müdde‘î-i mesfûrun emriyle gāib ani’l-beled Duvarcı Karaoğlan nâm zimmîye yirmi dokuz guruş ve kendüye on yedi guruş otuz beş para ki cem‘an kırk altı guruş otuz beş parayı müdde‘î-i mesfûr Esteryo zimmîden istirdâd ederim deyü eylediği ziyâde kırk altı guruş otuz beş para müdde‘âsını müdde‘î-i mesfûr Esteryo zimmî dahi inkâr etmeğin evvelâ müdde‘î-i mesfûr Esteryo zimmî ber-vech-i muharrer müdde‘âsını beyândan âciz ve tahlîfe dahi tâlib olmamağla müdde‘î-i mesfûr Esteryo zimmî meblağ-ı bâkī-i mezbûr doksan guruş mutâlebesiyle mûmâ-ileyh es-Seyyid Ahmed Ağa’ya bilâ-beyyine bî-vech mu‘ârazadan ba‘de’l-men‘ mûmâ-ileyh es-Seyyid Ahmed Ağa dahi ziyâde kırk altı guruş otuz beş para müdde‘âsını beyâna havâle olunduğu mübâşirleri yazıcı miyândan Mustafa Efendi kulları iltimâsıyla huzûr-ı âlîlerine i‘lâm olundu.<br><br>Fî 17 min-S sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11297"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11299"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b582"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>