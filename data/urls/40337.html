﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 130<br>Hüküm no: 58<br>Orijinal metin no: [10b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasım Ağazâde Ali Ağa’nın merhum Hasan Paşa’da olan sekiz yüz guruş alacağının oğlu Mustafa Bey’den tahsîli</b><br><br>Sâbıkā yeniçeri efendisi olan iftihârü’l-emâcid ve’l-ekârim câmi‘u’l-mehâmid ve’l-mekârim zû’l-kadri’r-refî‘ ve’l-câhi’l-menî‘ Kasım Ağazâde demekle şehîr Ali Ağa tarafından husûs-ı âti’z-zikre vekîl olup vekâleti Osman Beşe b. Receb ve Halil Beşe b. Abdullah nâm kimesneler şehâdetleriyle hasm-ı şer‘î-i câhid-i âtî muvâcehesinde sâbite olan Salih Çelebi b. Ebûbekir mahfil-i kazâda sâbıkā başdefterdâr olup mahmiye-i İstanbul’da Emin Bey mahallesi sükkânından iken bundan akdem vefât eden Hasan Paşa’nın sulbî kebîr oğlu Mustafa Bey tarafından husûmet ve redd-i cevâba vekîl olup bi-mâ-hüve nehcü’s-sübût şer‘an vekâleti sâbite olan Muhyi Bey b. ( ) mahzarında bi’l-vekâle üzerine da‘vâ edip târih-i kitâbdan yedi sene mukaddem müvekkilim mûmâ-ileyh Ali Ağa ile mezbûr Hasan Paşa beynlerinde cereyân eden bey‘ ve şirâ ve karz ve ahz u i‘tâ ve sâir mu‘âmelât-ı şettâ-yı sâire eylediklerinde müvekkilimin mezbûr Hasan Paşa zimmetinde sekiz yüz kıt‘a riyâlî kebîr guruş hakkı zuhûr edip hattâ meblağ-ı mezbûr vech-i muharrer üzere müvekkilime deyni olduğunu mezbûr Hasan Paşa re’sü’l-işhâd ikrâr, müvekkilim tasdîk ettikden [sonra] kable’l-edâ zimmetinde iken vefât etmişdir suâl olunup ihkāk-ı hak olunmak matlûbumdur dedikde gıbbe’s-suâl ve akībe’l-inkâr vekîl-i mezbûrdan müdde‘âsını mübeyyine beyyine taleb olundukda şühûdûndan biri sâhib-i firâş olmağla menziline varıp onda istimâ‘ olunmasını iltimâs etdikde şühûdu istimâ‘a me’zûnen irsâl olunan Mevlânâ Şeyhzâde Mustafa b. eş-Şeyh Mehmed mahmiye-i mezbûrede Süleymaniye kurbünde Sarı Bayezid mahallesinde fahrü’l-cüyûş Ali Çavuş b. Ahmed Efendi’nin menziline varıp zeyl-i sahîfede isimleri mastûr olan Müslimîn huzûrlarında akd-i meclis-i şer‘-i şerîf eyledikde udûl-i Müslimînden olup sâhib-i firâş olan mezkûr Ali Çavuş ve mahalle-i mezbûrede sâkin zümre-i müderrisînden Abdullah Çelebi b. Mehmed nâm kimesneler li-ecli’ş-şehâde meclis-i ma‘kūd-ı mezbûrda hâzırân olup isre’l-istişhâd fi’l-vâki‘ mezbûr Hasan Paşa yedi sene mukaddem müvekkil-i mezbûr Ali Ağa ile beynlerinde cereyân eden bey‘ ve şirâ ve karz ve i‘tâ ve sâir mu‘âmelât-ı şettâyı bizim huzûrumuzda muhâsebe eylediklerinde zimmetinde müvekkil-i mezbûr Ali Ağa’ya sekiz yüz riyâlî guruş deyni zuhûr etmekle meblağ-ı mezbûr sekiz yüz riyâlî guruş müvekkil-i mezbûr zimmetimde lâzimü’l-edâ ve vâcibü’l-kazâ deynim vardır deyu bi’d-defe‘ât ikrâr ve müvekkil-i mezbûr dahi tasdîk eyledi ol vechile mezbûr Hasan Paşa’nın meblağ-ı mezbûr sekiz yüz riyâlî guruş müvekkil-i mezbûra deyni olduğuna şâhidleriz şehâdet dahi ederiz deyu herbiri vekîl-i mezbûr Muhyi Bey muvâcehesinde edâ-i şehâdet-i şer‘iyye eylediklerinde mevlânâ-yı mezbûr şâhidân-ı mezkûrânı zeyl-i rakīmde isimleri mastûr olan Müslimîn ile ta‘dîl ve tezkiye eyledikden sonra ba‘de’t-tahrîr ma‘an ba‘s olunan Çukadâr Kadri Çelebi ve Ahmed Çelebi ile meclis-i şer‘a gelip mütehâsımeyn muvâcehelerinde haber verdiklerinden sonra şâhidân-ı mezbûrânın şehâdetleri makbûle ve müvekkil-i mezbûr Ali Ağa meclis-i şer‘a hâzır olup ale’n-nehci’l-ma‘hûd tahlîf olundukdan sonra mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Mehmed Çavuş b. İbrahim, Ahmed Çelebi b. Hüseyin Efendi, Kadri Çelebi, Mustafa Efendi b. Mehmed, Mehmed Ağa b. Abdullah, Hasan Ağa, Mahmud Ağa.</p>          <br><a title="Önceki sayfa" style="text-decoration:none" href="./ayrmetin.php?idno=40336"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40338"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o902"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>