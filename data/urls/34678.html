﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 80<br>Hüküm no: 25<br>Orijinal metin no: [11-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Vasil’in, Kasap ustası Mehmed Efendi’ye olan borcunu ödemesi için yapılan tenbih</b><br><br>Mukābele şüd<br><br>Kasab ustası Mehmed Efendi’nin 4000 guruş hükmü<br><br>Ma‘rûz<br><br>İstanbul’da Yedikule hâricinde vâki‘ ashâb-ı selhhâne olan kasab ustalarından derûn-ı arzuhâlde ismi mezkûr es-Seyyid Mehmed Efendi b. el-Hâc İbrahim meclis-i şer‘-i münîrde arzuhâl eden Kasab Vasil v. Simyon nâm zimmî muvâcehesinde mersûm Vasil zimmî İstanbul’da Darbhâne fırını kurbünde bir bâb kasab dükkânında kanadârım olmağla elli beş senesi Recebi’l-ferdi gurresinden elli altı senesi Muharremi’l-harâmının gāyetine gelince mersûm Vasil zimmîye refte refte bey‘ ü teslîm ol dahi iştirâ ve kabz ve dükkân-ı merkūmda âhara bey‘ ettiği ma‘lûmü’l-vezn ve’l-fiyât lahm-ı ganem ahz ü i‘tâsından muhâsebesini işbu sene-i mübâreke Saferi’l-hayrı hilâlinde Yedikule hâricinde vâki‘ kasab esnâfına mahsûs lonca odasında mersûm Vasil zimmî ile mahzar-ı şühûdda sehv [ve] galatdan ârî yegân yegân sahîhan lede’r-rü’ye benim mersûm Vasil zimmî zimmetinde beş bin yüz yirmi üç guruş alacağım zuhûr eylediğinden sonra meblağ-ı mezkûr beş bin yüz yirmi üç guruşun dokuz yüz altmış bir guruş otuz üç parasını bi-tarîki’l-havâle ahz ü istifâ etmemle mâ‘adâsı olan dört bin yüz altmış bir guruş sekiz parasının altmış bir guruş sekiz parasını rızâmla hatt ü tenzîl eylediğimden sonra bâkīsi olan dört bin guruş bana zimmetinde sahîhan deyni olduğunu mersûm Vasil zimmî ikrâr ü i‘tirâf edip meblağ-ı mezkûr dört bin guruşdan mâ‘adâ ziyâde müdde‘âma ve bi’l-cümle husûs-ı mezkûra ve hesâb-ı merkūmda sehv [ü] galat vukū‘ına müte‘allıka âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt etmişidik el-hâletü hâzihî ibrâdan istisnâ kılınan meblağ-ı bâkī-i mezkûr dört bin guruşu mersûm Vasil zimmîden hâlâ taleb ederim deyü ba‘de’d-da‘vâ ve’l-inkâr müdde‘î-i merkūm es-Seyyid Mehmed Efendi ber-vech-i muharrer müdde‘âsını kasab ustalarından el-Hâc Hüseyin Ağa b. Ahmed ve Ahmed Ağa b. Ömer ve Kasab Abdullah Ağa b. el-Hâc Ebûbekir nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebince meblağ-ı bâkī-i mezkûr dört bin guruşu müdde‘î-i merkūm es-Seyyid Mehmed Efendi’ye edâ ve teslîme mersûm Vasil zimmî[ye] tenbîh olunduğu İstanbul Mahkemesi’nden [huzûr-ı âlîlerine i‘lâm olundu]<br><br>Fî 29 Receb sene 1257</p>          <br><a title="Önceki sayfa" style="text-decoration:none" href="./ayrmetin.php?idno=34677"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34679"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>