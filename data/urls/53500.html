﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 366<br>Hüküm no: 475<br>Orijinal metin no: [41a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eleni bt. Vasil’in kocası Mitro’nun mirasdan bazı eşyaların gizlendiği iddiasıyla açtığı davada sulh olduğu</b><br><br>Ma‘rûz<br><br>Medîne-i Üsküdar’a tâbi‘ Çenger karyesinde mütemekkine iken bundan akdem hâlike olan Eline bt. Vasil nâm Nasrâniyenin verâseti zevc-i metrûku Mitro v. Petro nâm zimmî ile li-ebeveyn ammi oğulları Panayot ve Petro ve Angeli ve İstefan ve İlya evlâd-ı Mitro nâm zimmîlere münhasıra ve tashîh meselesi on sehm i‘tibârıyla beş sehmi zevc-i merkūma ve bâkī birer sehmden beş sehmi merkūmûn Panayot ve Petro ve Angeli ve İstefan ve İlya’ya isâbeti tahakkukundan sonra zevc-i merkūm Mitro zimmî medîne-i mezbûrede mahfil-i bâbda meclis-i şer‘-i hatîrde merkūm Panayot zimmî muvâcehesinde zevcem hâlike-i merkūmenin terekesinden kıymetleri yüz altmış dört guruşa bâliğ sekiz aded gömlek ve üç entari ve üç cebe ve on aded sîm yüzüklerini fuzûlî ahz ü kabz etmekle kıymet-i mezkûrelerinden ber-tashîh-i merkūm bana isâbet eden hisse-i irsiyemi taleb ederim deyü eylediği da‘vâsından bâ-tavassut-ı muslihîn otuz guruş bedel-i makbûz mukābelesinde merkūm Panayot ile sulh olup ziyâde müdde‘âsına ve bi’l-cümle husûs-ı mîrâsa müte‘allika âmme-i de‘âvîden merkūm Panayot zimmînin zimmetini ba‘de’l-ibrâ ve’l-kabûl kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 12 min-R sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53499"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53501"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b366"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1058"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>