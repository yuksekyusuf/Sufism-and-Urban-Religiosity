﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 576<br>Hüküm no: 603<br>Orijinal metin no: [90b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Delvine Sancağı Mutasarrıfı Ali Paşa’nın Hüseyin Çavuş b. Halil’e beş buçuk kese akçe alacağı olduğunu ikrar ettiği</b><br><br>Hâlâ Bosna Eyaleti ser-haddinde olan kılâ‘-ı İslâmiyyeden Nova Kal‘ası’nda nevbetci olan Dergâh-ı âlî yeniçerileri taraflarından bin altmış yedi senesinde tâife-i mezbûreye ta‘yîn olunan zahîre-bahâlarına ta‘yîn olunan mevâzi‘den ahz u kabza ve kendilere îsâle me’mûr ve vekîl olan kırk beşinci ağa bölüğünün çavuşu olan Hüseyin Çavuş b. Halil mahmiye-i Edirne’de meclis-i şer‘de hâlâ ber-vech-i arpalık Delvine sancağına mutasarrıf olan umdetü’l-ümerâ’i’l-kirâm zübdetü küberâ’i’l-fihâm Ali Paşa mahzarında bi’l-vekâle tav‘an ikrâr ve i‘tirâf edip kal‘a-i mezbûrede nevbetci olan tâife-i mezbûrenin sene-i mezbûrede ta‘yîn olunan zahîre-bahâları olan dokuz buçuk kîse akçe bundan akdem sebeb-i tahrîr emriyle vilâyet-i mezbûrenin nüzül ve avârızı malından havâle olunup yedlerine sebeb-i tahrîr verilmişdi lâkin meblağ-ı mezbûrun vilâyet-i mezbûre malından tahsîli sonra olmadığı ecilden meblağ-ı mezbûr mîrîden kalmağla mürâca‘at olundukda edâ tezkiresi ile zikrolunan dokuz buçuk kîse paşa-yı mûmâ-ileyhin taht-ı iltizâmında olan Bastiye nâm-ı diğer Sabanada mukāta‘ası malından edâ ile dîvân tezkiresi verilmişidi hâlâ havâle olunan dokuz buçuk kîseden dört kîsede de kîsesi kırk bin akçe olmak üzere yüz altmış bin râyic [fi’l]-vakt akçeyi paşa-yı müşârun-ileyh mâl-ı mukāta‘a-i mezbûreden bana def‘ ve teslîm edip ben dahi bi’l-vekâle ahz u kabz edip meblağ-ı bâkī beş buçuk kîse ki hesâb-ı mezkûr üzere iki yük yirmi bin akçeyi târih-i kitâbdan kırk gün tamâmında Delvine kasabasında tamâmen bana def‘ ve teslîmi ta‘ahhüd etmekle ben dahi kabûl ve dîvân tezkiresini paşa-yı mûmâ-ileyhe def‘ ve teslîm eyledim dedikde mukırr-ı mezbûru ikrâr-ı meşrûhunda paşa-yı mûmâ-ileyh bi’l-müvâcehe tasdîk edip meblağ-ı bâkī iki yük yirmi bin akçeyi kasaba-i mezbûrede edâya ta‘ahhüd ve dîvân tezkiresini ahzını tav‘an ikrâr edicek mâ-vaka‘a bi’t-taleb ketb olundu.<br><br>Fi’l-yevmi’s-sâlis min şehri Rebî‘i’l-evvel li-sene semân ve sittîn ve elf.<br><br>Şühûdü’l-hâl: Umdetü’l-emâcid Süleyman Ağa zağarcıbaşı hâlâ, Yusuf Efendi ser-kassâbân, Hasan Çelebi b. ( ) birader-i Yusuf Efendi, Ömer Kethüdâ b. Abdullah, Mehmed Çelebi el-yesârî, Mehmed Beşe 63. cemâ‘at.</p>          <br><a title="Önceki sayfa" style="text-decoration:none" href="./ayrmetin.php?idno=40881"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40883"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b576"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o822"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>