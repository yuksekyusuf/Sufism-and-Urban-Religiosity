﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 195<br>Hüküm no: 184<br>Orijinal metin no: [36a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçizâde Ahmed Paşa Vakfı mütevellîsi Abdülkerim Paşa’nın sâbık Mizistre Kadısı es-Seyyid Ahmed Efendi b. İbrahim’in ödediğini iddia ettiği borcunu almadığına dâir yemîn ettiği</b><br><br>Sâbıkā Rumeli beylerbeyisi olup mahmiye-i Kostantiniyye’de merhûm Ekmekçizâde Ahmed Paşa Vakfı’na bi’l-fi‘l mütevellî olan emîrü’l-ümerâʼi’l-kirâm, kebîrü’l-küberâʼil-fihâm zü’l-kadri’r-refî‘ ve’l-câhi’l-menî‘ Abdülkerim Paşa b. Hasan mahfil-i şer‘-i hatîrde bundan mukaddem vilâyet-i Rumeli’nde Mizistre kādısı olan fahrü’l-kuzâti’l-müteşerri‘în es-Seyyid Ahmed Efendi b. İbrahim Efendi mahzarında üzerine da‘vâ edip bundan esbak bin otuz senesi şehri Rebî‘ülevveli gurresinde mûmâ-ileyh es-Seyyid Ahmed Efendi mahmiye-i mezbûrede merhûm Sultan Selîm Hân mahallesinde vâkı‘ bir tarafı Osman Bey b. Abdullah mülküne ve bir tarafı Kerime Hatun bt. Abdullah mülküne ve tarafeyni tarîk-i âmma ve hâssa müntehî olan mülk menzilini bana yüz bin fıddî akçeye bey‘ edip ben dahi vakf-ı mezbûr mâlından meblâğ-ı merkūma bi-tarîki’l-istiğlâl iştirâ ve def‘-i semen edip ba‘de’t-tahliye ve’t-tekābüz yine menzil-i mezkûru şehri merkūm gurresinden sene tamâmına on beş bin akçe ücret ile mezbûra icâr edip ol dahi istîcâr eyledikden sonra kendi mâlımdan dahi yine mezbûr es-Seyyid Ahmed Efendi’ye yirmi bin fıddî akçe ikrâz edip ol dahi istikrâz ve kabz etmiş idi. Hâlâ vakf-ı mezkûrun asıl mâlından zimmetinde olan yüz bin akçeyi ve târîh-i kitâba gelince menzil-i mersûmun ücretinden sene-i ûlâda tesmiye olunan on beş bin akçeyi ve iki buçuk yılda lâzım olup ecr-i misli olan otuz yedi bin beş yüz akçeyi ve benim mâlımdan zimmetinde olan yirmi bin akçeyi taleb ederim dedikde gıbbe’s-suâl müşârun-ileyh es-Seyyid Ahmed Efendi cevâbında fi’l-vâkı‘ hâl tafsîl olunan minvâl üzere olup lâkin târîh-i kitâbdan bir buçuk yıl mukaddem ben Mizistre kādısı iken mûmâ-ileyh Abdülkerim Paşa meblâğ-ı mezbûru kabza ve kendüye îsâle kethüdâsı Mehmed Ağa nâm kimesneyi tevkîl ve irsâl edip ol dahi müşârun-ileyhin tarafından mektublar ile gelip zimmetimde asl-ı mâl-ı vakf-ı mezbûrdan yüz bin akçe ve ücret-i menzil ve karzdan otuz bin akçe deynim olmağın zikr olunan yüz otuz bin akçeyi bi’t-tamâm belde-i mezbûrede teslîm eyledim ol dahi vekâleti hasebiyle alıp kabz edip müşârun-ileyhe îsâl eyledi deyicek müşârun-ileyh Abdülkerim Paşa mesfûr Mehmed Ağa’yı meblâğ-ı mezkûru kabza vekîl etmedim ve merkūmun ve âhar kimesnenin yediyle meblâğ-ı mersûmdan bir akçe kabz etmedim kat‘an haberim yokdur deyü bi’l-külliye inkâr edip mûmâ-ileyh es-Seyyid Ahmed Efendi’den beyyine taleb olundukda isbât-ı beyyineye kādir olmayıp yemîn verilmesin taleb eyledikde müşârun-ileyh Abdülkerim Paşa dahi meblâğ-ı merkūmu kabza ve kendüye îsâle mezkûr Mehmed Ağa’yı tevkîl ve irsâl etmediğine ve merkūmun ve âhar kimesnenin yediyle meblâğ-ı merkūmdan bir akçe ve bir habbe vâsıl olmadığına yemîn billâhi te‘âlâ eyledikde mûcebiyle hükm olunup sûret-i hâl gıbbe’t-taleb ve’s-suâl ketb ve tahrîr olundu.<br><br>Hurrire fî-evâsıtı şehri Ramazâni’l-mübârek li-sene selâse ve selâsîn ve elf.<br><br>Şuhûdü’l-hâl: Ahmed Ağa b. reîsü’l-muhzirîn, İbrahim Bey el-cündî tâbi‘-i hazret efendi, Mustafa Çavuş b. Abdullah, Şaban Bey b. Abdullah el-cündî, Mehmed Bey b. Abdullah el-cündî.</p>          <br><a title="Önceki sayfa" style="text-decoration:none" href="./ayrmetin.php?idno=39475"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39477"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b195"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o402"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>