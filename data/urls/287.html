﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 107<br>Hüküm no: 104<br>Orijinal metin no: [16a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Mehmed b. Numan’ın vârislerine kalan çiftlik, çayır ve tarlalarını el-Hâc Halil Ağa’ya sattıkları</b><br><br>Vilâyet-i Rumeli’nde Ohri kazâsına tâbi‘ Durine nâm karye ahâlîsinden olup bundan akdem müteveffâ olan Mehmed b. Numan’ın verâseti vâlidesi Sâliha bt. Yahya ve li-ebin kız karındaşı Fâtıma bt. Numan nâm hatunlara münhasıra olduğu şer‘an sâbit ve müte‘ayyen oldukdan sonra mezbûre Fâtıma’nın zevci ve husûs-ı âtîye vekîli olup mezbûreyi ma‘rifet-i şer‘iyye ile ârifân olan Hüseyin Bey b. Sefer Ağa ve Mehmed Çelebi b. Mustafa Çavuş nâm kimesneler şehâdetleriyle vekâleti sâbite olan İsa b. Koçu nâm kimesne mahfil-i şer‘-i şerîfde mezbûre Sâliha’nın zevci ve husûs-ı âti’z-zikre vekîli olup mezbûreyi ma‘rifet-i şer‘iyye ile ârifân olan Mehmed Ağa b. Mustafa Çavuş ve Mustafa Bey b. Osman nâm kimesneler şehâdetleriyle vekâleti sâbite olan Seyyid Ahmed b. Seyyid Mustafa muvâcehesinde bi’l-vekâle ikrâr-ı tâm ve bast-ı merâm edip müteveffâ-i mezbûrun karye-i mezbûre sınırı dâhilinde mevâzi‘-i adîdede vâki‘ bir pulluk sabana kifâyet eden ma‘lûmü’l-hudûd tarlalarını mezbûrât Sâliha ve Fâtıma tapu ile almada nizâ‘ları olup ve yine müteveffâ-i mezbûrun karye-i mezbûrede vâki‘ ma‘lûmü’l-hudûd büyût-ı müte‘addid ve ahır ve ahır odasını hâvî menzil ve bir kıt‘a bağ ve mevâzi‘-i adîdede vâki‘ ma‘lûmü’l-hudûd çayırları dahi taksîmde nizâ‘ları olmağın zikr olunan tarlaları ma‘rifet-i sâhib-i arzla el-Hâc Halil Ağa nâm kimesneye yirmi dokuz bin beş yüz akçeye ferağ ve tefvîz ol dahi tefevvüz ve kabûl eyleyip ve zikr olunan menzil ve bağ [16b] ve çayırları safka-i vâhide ile on iki bin akçeye bey‘-i bâtt-ı sahîh-i şer‘î ile bey‘ ol dahi iştirâ ve kabûl eyledikden sonra cem‘an kırk bir bin beş yüz akçeyi mezbûrun yedinden ahz u kabz edip nısfı mezbûr Fâtıma’nın ve nısf-ı âharı mezbûre Sâliha’nın olmak üzere herbiri vekâleten ahz u kabz edip min-ba‘d müvekkilem mezbûre Fâtıma’nın zikr olunan emlâke ve sâir eşyâya müte‘allika mezbûre Sâliha ile da‘vâsı kalmamışdır, da‘vâ dahi ederse lede’l-hükkâmi’l-kirâm istimâ‘ olunmasın dedikde gıbbe’t-tasdîk mâ-vaka‘a sebt olundu. Tahrîren fi’s-sâbi‘ aşer min-Şevvâli’l-mükerrem li-sene selâse ve sittin ve elf.<br><br>Eş-şuhûdü’s-sâbık.</p>          <br><a title="Önceki sayfa" style="text-decoration:none" href="./ayrmetin.php?idno=286"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=288"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o427"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>