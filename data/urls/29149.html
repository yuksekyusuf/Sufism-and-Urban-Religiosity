﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 263<br>Hüküm no: 171<br>Orijinal metin no: [54a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Teknecilerden Nuh b. Himmet’e tekne satışında yolsuzluk yapmaması tembihi</b><br><br>Ma‘rûz-ı dâ‘î-i devletleridir ki Mahmiye-i İstanbul’da tekneci tâifesinin kethüdâları Mehmed b. Süleyman, yiğitbaşı Süleyman b. Mehmed ve san‘at-ı mezbûre ustalarından Ali b. Abdurrahman ve Osman b. Mustafa ve Mehmed b. Receb ve Ali Mehmed ve Ahmed b. İbrahim meclis-i şer‘de mahmiye-i mezbûrede Zincirlikuyu kurbunda sâkin Nuh b. Himmet mahzarında bizim nizâm-ı kadîmimiz taşradan metâ‘ımız olan tekne geldikde kethüdâ ve ustalar ma‘rifetiyle iştirâ ve cümleye tevzî‘ olunup onlar dahi narh-ı cârî üzre ibâdullâha bey‘ edip hafiyyeten iştirâ ve der mahzen ve ihtikâr ve ziyâde bahâ ile ibâdullâha bey‘ bâ fermân-ı âlî memnû‘ olup ve mezbûr Nuh’a bi’d-defe‘ât tenbîh dahi olunmuşiken itâ‘at etmeyip, hilâf-ı fermân ve mugāyir-i nizâm metâ‘ımız olan hafiyyeten alıp der mahzen ve ihtikâr ve narh-ı cârîden ziyâde bahâ ile ibâdullâha bey‘ eder deyû teşekkî ettiklerinde mezbûr Nuh dahi ikrâr ve i‘tirâf etmekle, mezbûr Nuh’a hilâf-ı fermân metâ‘-ı mezbûre müdâhale ve bâ‘is-i ihtilâl olmamak üzre taraf-ı şer‘den tenbîh olundu. El-emru li men lehü’l-emr. Fî 18 Safer sene [1]139. Cera’l-emru hasbemâ zükire fîh Kethüdâzâde.</p>          <br><a title="Önceki sayfa" style="text-decoration:none" href="./ayrmetin.php?idno=29148"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29150"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>