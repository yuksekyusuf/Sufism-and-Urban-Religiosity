﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 76<br>Hüküm no: 31<br>Orijinal metin no: [7a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pandeli v. Yorgi’nin, Yorgi v. Manol’a borcunu ödeyerek rehin bıraktığı eşyaları geri aldığı</b><br><br>Rehniyetden fekk<br><br>Târih-i asl-ı hüccet fî 15 L sene [1]231<br><br>Der-zaman-ı Mehmed Said hafîd-i Halil Efendizâde<br><br>Fırancalacı esnâfından derûn-ı hüccetde mastûrü’l-ism Yorgi v. Manol nâm zimmî meclis-i şer‘-i enverde yine esnâf-ı mezkûreden kezâlik derûn-ı hüccetde mersûmü’l-ism işbu hâmilü’r-rakīm Pandeli v. Yorgi nâm zimmî muvâcehesinde ikrâr-ı tam ve takrîr-i kelâm edip derûn-ı hüccetde tahrîr olunduğu üzere mahmiye-i İstanbul’da Sîmkeşhâne kurbünde Hasan Paşa Hanı ittisâlinde vâki‘ başmuhâsebe kaleminde mukayyed ma‘lûmü’l-hudûd bir bâb fırancalacı fırını derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin dört sehm i‘tibâriyle üç sehmi âharın ve bir sehmi mukaddemâ mesfûr Pandeli zimmînin yedinde mâlı iken mesfûr Pandeli zimmî âlât-ı lâzıme-i mezkûreden i‘tibâr-ı merkūm üzere mâlik olduğu bir sehm hisse-i şâyi‘a-i merkūmesini derûn-ı hüccetde tastîr olunduğu sûret-i kat‘îde iki bin guruş semen-i makbûza bana bey‘ ü temlik ve vech-i lâyıkı üzere teslîm ve tağrîr ve gabnine müte‘allika da‘vâdan her birimiz âharın zimmetini kabûlü hâvî ibrâ eylediğimizi huzûr-ı hâkimü’ş-şer‘de ikrâr edip ben dahi tasdîk etmişdim lâkin bey‘-i mezkûr hakīkatte bey‘ olmayıp meblağ-ı mezkûr iki bin guruş mesfûr Pandeli zimmînin zimmetinde karzan bana deyni ve zikr olunan bir sehm hisse-i şâyi‘ası meblağ-ı mezbûr mukābilinde yedimde rehin olmak üzere beynimizde mukāvele ve işhâd ve ba‘dehû huzûr-ı hâkim-i mûmâ-ileyhde muvâza‘aten bey‘ ve tağrîr ve gabninden ibrâ ve kabûlümüzü ikrâr ve tasdîk etmemizle el-hâletü hâzihî mesfûr Pandeli zimmî ber-vech-i meşrûh cihet-i karzdan zimmetinde deyni olan meblağ-ı mezbûr iki bin guruşu bana edâ ve teslîm ben dahi yedinden ahz ü kabz ve istifâ-i hâk edip mukābilinde zikr olunan [7b] fırancalacı fırını derûnunda gedik ta‘bîr olunur âlât-ı lâzıme-i mezkûreden ber-i‘tibâr-ı mezkûr yedimde rehin olan bir sehm hisse-i şâyi‘asını rehniyetden fekk ve mesfûr Pandeli zimmîye redd ü teslîm eylediğimde ol dahi yedimden ahz ü kabz edip fîmâ-ba‘d meblağ-ı mezbûr iki bin guruşdan mesfûr Pandeli zimmî zimmetinde bir akçe ve bir habbe hakkım ve âlât-ı lâzıme-i mezkûrenin i‘tibâr-ı merkūm üzere bir sehminde benim kat‘a alâka ve medhalim kalmayup mesfûr Pandeli zimmînin kemâ-fi’s-sâbık mâlı ve mülkü ve hakk-ı sırfıdır dedikde gıbbe’t-tasdîki’l-mu‘teber [mâ vaka‘a bi’t-taleb ketb olundu.]<br><br>Fî 24 Za sene [1]237.<br><br>Şühûdü’l-hâl: Uncular Kethudâsı el-Hâc Mehmed Ağa [b.] el-Hâc İbrahim, Yiğitbaşı İbrahim Efendi, Bedirzâde el-Hâc İsmail [b.] Ali, Fırancalacı Aci Yani v. Mihal, Fırancalacı diğer Yorgi v. ( ).</p>          <br><a title="Önceki sayfa" style="text-decoration:none" href="./ayrmetin.php?idno=32928"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32930"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o469"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>