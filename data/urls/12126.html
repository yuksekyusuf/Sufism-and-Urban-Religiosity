﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 265<br>Hüküm no: 208<br>Orijinal metin no: [132-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mayaoğlu Satılmış’ın sahibi olduğu evi emaneten elinde bulunduran Ömer Ağa’nın vekâleti sebebiyle Koçoğlu Gazi Bey’e teslim etmesi</b><br><br>Küçük Hakkı, isbât-ı vekâlet: 1 kıt‘a<br><br>Numara: 454, 40 guruş<br><br>Kengiri sancağında Çerkeş kazâsına muzâfe Karacaviran nâhiyesine tâbi‘ Karacalar karyesinde sâkin Mayaoğlu Satılmış b. Ahmed b. Abdullah tarafından ber-vech-i âtî [vekâlet] iddi‘â eden Der-aliyye’de Bitpazarı’nda mukīm işbu bâ‘isü’l-kitâb Koçoğlu Gāzi Bey b. İbrahim b. Ahmed zikri âtî menzil hissesine bi’l-emâne vaz‘-ı yedi mütehakkık olan Ömer Ağa b. Ali b. Mustafa mahzarında üzerine da‘vâ ve takrîr-i kelâm edüp Evkāf-ı hümâyûn Hazînesi’nden mazbût evkāfdan fâtih-i Mısır Gāzi Sinan Paşa Evkāf-ı şerîfesi müsakkafâtından mahmiye-i İstanbul’da Mahmud Paşa-yı Velî mahallesinde vâki‘ ma‘lûmü’l-hudûd ve’l-müştemilât beher şehr kırk beş akçe icâre-i müeccelelü bir bâb menzilin altı hisse i‘tibârıyla iki buçuk sehm hisse-i şâyi‘ası vâlidesi müteveffât Emine Hanım bt. Ahmed intikālinden gāib-i mezbûrun âdiyen bi’l-icâreteyn taht-ı tasarrufunda olup ve mezbûr Ömer Ağa hisse-i mezkûreye gāib-i mezbûrun teslîmiyle bi’l-emâne vâzı‘ü’l-yed olup ancak gāib-i mezbûr ber-vech-i muharrer mutasarrıf olduğu iki buçuk hisse-i mezkûreyi mezbûrun yedinden nez‘ ü kabza ve ba‘de’l-kabz bedel-i misliyle bâ-re’y-i mütevellî âhara ferâğa ve bedelini ahz ü kabza ve makbûzunu kendüye irsâl ve îsâle ve husûs-ı mezkûr mütevakkıf olduğu umûrun küllîsine yedimde olup işbu sene-i mübâreke Cumâdelâhiresinin on beşinci günü târihiyle müverraha kazâ-i mezkûr nâibi es-Seyyid Ahmed Rifat Efendi’nin imzâ ve hâtemini hâviye olup mührü mutâbık ve me‘âli vekâlet-i mezkûreyi beyândan ibâret idiği ibâresi üç yüz bir senesi Recebi’l-ferd’inin sekizinci günü târihiyle cânib-i fetvâhâneden tasdîk buyurulan bir kıt‘a vekâlet hücceti nâtıka olduğu üzere kazâ-i mezkûr mahkemesinde nâib-i mûmâ-ileyh huzûrunda şühûd muvâcehesinde tarafından beni gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup hisse-i mezkûreden keff-i yed ve bana teslîme mezbûr Ömer Ağa’ya tenbîh olunmak bi’l-vekâle matlûbumdur dedikde ba‘de’s-suâl ol dahi cevâbında hisse-i mezkûre gāib-i mezbûrun ber-vech-i muharrer intikālen tasarrufunda olup kendisi dahi bi’l-emâne vâzı‘ü’l-yed olduğunu tâyi‘an ikrâr ve i‘tirâf edip mâ‘adâ müdde‘î-i mezbûrun vekâlet müdde‘âsını inkâr edicek müdde‘î-i mezbûrdan ber-vech-i muharrer vekâlet müdde‘âsına mutâbık beyyine taleb olundukda ahrâr-ı ricâl-i Müslimînden ve kazâ-i mezkûr ahâlisinden olup bu esnâda Der-aliyye’ye gelen Çarşı-yı kebîrde koltukçu esnâfından Veli oğlu Ali Ağa b. Mustafa b. Veli ve yine esnâf-ı mezkûreden Hüseyin Ağa b. Ali b. Osman nâm kimesneler li-ecli’ş-şehâde meclis-i şer‘a hâzırân olup isre’l-istişhâd her biri müttefikü’l-lafz ve’l-ma‘nâ alâ-tıbku’l-müdde‘î mufassalan edâ-yı şehâdet-i şer‘iye etdiklerinde şâhidân-ı mezbûrân Çarşı-yı kebîrde koltukçu esnâfı ustabaşılarından Hacı Mehmed Efendi b. Mustafa b. Ahmed ve Usta Bekir Ağa b. Mehmed b. Sadık ve İbrahim Ağa b. İbrahim b. el-Hâc Ali ve yine esnâf-ı merkūmeden Ali Ağa b. Abdullah b. Mehmed ve esnâf-ı merkūmeden Ahmed Ağa b. Ali b. Halil ve Mehmed Ağa b. Ali b. Mehmed nâm kimesnelerden lede’t-tezkiye adl ve makbûlü’ş-şehâde idikleri zîr-i varakaya tahrîr ve ihbâr olunmağın mûcebince ba‘de’l-hükm iki buçuk hisse menzil-i mezkûrdan keff-i yed ve vekîl-i mezbûr Gāzi Bey’e teslîme mezbûr Ömer Ağa’ya tenbîh olunmağın mâ-vaka‘a bi’t-taleb ketb olundu.<br><br>Fî 9 Receb sene [1]301<br><br>Şühûdü’l-hâl: Muhzır Mehmed Ağa b. Mustafa, Muhzır Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12125"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12127"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o304"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>