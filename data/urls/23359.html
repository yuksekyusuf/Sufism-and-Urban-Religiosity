﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 138<br>Hüküm no: 131<br>Orijinal metin no: [81-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Akive v. Elyezer’in kayıkhane kirasından alacağı olduğu Mustafa Çelebi’nin borcunu ödemesi gerektiği</b><br><br>Da‘vâ-yı Akive Hasköy sükkânından Akive v. Elyezer nâm Yahudi meclis-i şer‘-i lâzımü’t-teşrîfe yine karye-i mezbûrede Turşucu mahallesinde sâkin olan Mustafa b. Halil nâm kimesneyi ihzâr ve mahzarında takrîr-i da‘vâ edip mezbûr Mustafa Çele[b]i zimmetinde karye-i mezbûrda Pîrî Paşa merhûm binâ eylediği mescid-i şerîf kurbunda vâki‘ olan pereme yerlerim icâresinden ba‘de küllî hesâb bin dört yüz elli akçe hakkım vardır suâl olunup ihkāk-ı hak olunmak matlûbumdur dedikde, gıbbe’s-suâl mezbûr Mustafa cevâbında fi’l-hakīka bin dört yüz elli akçe minvâl-i meşrûh üzre deynim var idi, lâkin sekiz yüz elli akçesini edâ eyledim, altı yüz akçe deynim kaldı dedikde, mezbûr Mustafa’dan takrîrine mutâbık beyyine taleb olundukda ityân-ı beyyineden izhâr-ı acz edip mezbûr Mustafa meblağ-ı mezkûr sekiz yüz elli akçeyi mesfûr Akive benden almadığına tahlîf olunsun dedikde, Akive mersûm dahi meblağ-ı mesfûre sekiz yüz elli akçeyi almadığına yemîn billâhi’l-azîz ellezî enzele’t-Tevrâte alâ Musa -aleyhi’s-selâm- ettikde merkūm Akive’ye bin dört yüz elli akçenin edâsına hüküm birle mâ vaka‘a kayd şüd. Tahrîren fi’l-yevmi’r-râbi‘ min Cumâdelâhire li sene seb‘in ve erba‘în ve elf.<br><br><br>Şuhûdü’l-hâl: Mustafa b. Mehmed, Mustafa b. Receb, Mehmed b. Mustafa </p>          <br><a title="Önceki sayfa" style="text-decoration:none" href="./ayrmetin.php?idno=23358"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23360"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>