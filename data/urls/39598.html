﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 291<br>Hüküm no: 306<br>Orijinal metin no: [59b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Seyfullah b. Hacı Yardım’ın Avraham isimli Yahudiye sattığı Rus asıllı köle davasından men edildiği</b><br><br>Zümre-i tüccârdan Seyfullah b. Hacı Yardım nâm kimesne meclis-i şer‘-i hatîrde işbu bâ‘isü’l-kitâb Ömer Bey b. Mahmud mahzarında üzerine takrîr-i da‘vâ edip mezbûrun yedinde olup işbu hâzır fi’l-meclis olan orta boylu açık kaşlı Rusiyyü’l-asl Hasan b. Abdullah nâm gulâm benim abd-i memlûkum olup târih-i kitâbdan elli gün mukaddem Avraham nâm yahudi bey‘a arz etmek için alup giderken mezbûrun yedinden ibâk ve firâr etmişdir hâlâ mezbûrun yedinde buldum taleb ederim dedikde gıbbe’s-suâl merkūm Ömer Bey cevâbında fi’l-vâki‘ gulâm-ı mezbûr mezkûrun mülkü olup lâkin elli gün mukaddem gulâm-ı mezbûru mezkûr Avraham Yahudi’ye seksen kâmil guruşa bey‘-i bâtt-ı kat‘î ile bey‘ edip teslîm-i mebî‘ eyledikden sonra merkūm Avraham dahi gulâm-ı mezkûru bana kezâlik seksen kâmil guruşa bey‘ edip kabz-ı semen ve teslîm-i mebî‘ edip ve mezbûr Seyfullah vech-i mezbûr üzere gulâm-ı mezkûru mersûm Avraham seksen guruşa bey‘-i kat‘î ile bey‘ edip teslîm-i mebî‘ eylediğini mahzar-ı müslimînde i‘tirâf dahi etmişdir deyü da‘vâyı def‘ edicek gıbbe’l-inkâr ve akībe’l-istişhâd udûl-i müslimînden Tavukpazarı mahallesi sükkânından Ahmed b. Mehmed ve Muhsine Hatun mahallesi ahâlîsinden Yusuf b. Abdullah nâm kimesneler li-ecli’ş-şehâde hâzırân olup fi’l-vâki‘ mezbûr Seyfullah bizim huzûrumuzda gulâm-ı mevsûf-ı mezkûru merkūm Orham’a seksen kâmil guruşa bey‘-i bâtt-ı kat‘î ile bey‘ edip teslîm-i mebî‘ eyledim deyü bi’t-tav‘i’s-sâf ikrâr ve i‘tirâf eyledi vech-i mezkûr üzere i‘tirâfına şâhidleriz şehâdet dahi ederiz deyü edâ-i şehâdet-i şer‘iyye eylediklerinde şâhidân-ı mezbûrân sırran ve alenen tezkiye olunup ta‘dîl olundukdan sonra şehâdetleri makbûle olup mûcebiyle mezbûr Seyfullah talebden men‘ olundu.<br><br>Hurrire fi’l-yevmi’l-hâmis aşer min-Zilhicceti’l-harâm li-sene selâse ve selâsîn ve elf.<br><br>Şuhûdü’l-hâl: Ahmed Çavuş b. Abdullah el-mübaşir, Yusuf b. Abdullah, Mehmed b. Mustafa, el-Hâc Mahmud b. İsa, İskender b. Şaban.</p>          <br><a title="Önceki sayfa" style="text-decoration:none" href="./ayrmetin.php?idno=39597"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39599"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o378"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>