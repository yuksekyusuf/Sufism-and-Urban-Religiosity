﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 122<br>Hüküm no: 140<br>Orijinal metin no: [36a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Ahmed Reis b. Ali’nin ruhuna Yâsin-i şerîf tilâveti için para vakfettiği</b><br><br>Sebeb-i tahrîr-i sicill-i şer‘î oldur ki Mahmiye-i Galata’da sâhibü’l-hayrât ve’l-hasenât müteveffâ Ahmed Reis b. Ali rûhu için Sûre-i Yâsin kırâat oluna deyû şart edip vakf eylediği meblağı teslîme mütevellî nasb eylediği işbu el-Hâc Nasuh b. Abdullah müteveffâ-yı merkūmun yetîmlerine kıbel-i şer‘den vasiyye nasb olunan Kamer Hâtun bt. Abdullah’ı meclis-i şer‘-i şerîfe ihzâr ve mahzarında takrîr-i da‘vâ kılıp müteveffâ-yı merkūm Ahmed Reis hâl-i hayâtında ve kemâl-i sıhhatinde etyab-ı malından ve ecyed-i menâlinden dört bin râyic akçe ifrâz edip vakf ve şart eyledi ki meblağ-ı merkūm onu on bir hesâbı üzre mu‘âmele-i şer‘iyye olunup ribhinden hâsıl olan meblağa ehl-i Kur’ân’dan bir kimesne mutasarrıf olup Câmi‘-i Kebîr’de salât-ı işâ‘dan sonra sûre-i Yâsin-i şerîf tilâvet edip sevâbını rûhuma hibe eyleye deyû şart edip hâlen meblağ-ı mezbûru müteveffâ-yı merkūmun muhallefâtından vasiyye-i mezbûreden taleb ederim dedikde gıbbe’s-suâl ve’l-inkâr ve’l-istişhâd udûlden Ahmed Reis eş-şehîr bi Karakaş ve Hacı Hüseyin b. Kılağuz şehâdet edip şehâdetleri ba‘de ri‘âyeti şerâiti’l-kabûl makbûle olup meblağ-ı mezbûr dört bin akçe müteveffâ-yı merkūmun muhallefâtından vasiyye-i merkūme yedinden hükm olunup mütevellî-i merkūm el-Hâc Nasuh kabz ve tesellüm ettikden sonra mezbûre Kamer Hâtun, İmâm-ı A‘zam Hazretleri katında vakf-ı nukūd bâtıl olmağın meblağ-ı mezbûru mütevellî-i merkūmdan taleb ederim dedikde mütevellî-i mezbûr İmâm Züfer’den Ensârî rivâyet ettiği üzre vakf-ı nukūd sahîhdir deyû imâm-ı mezbûr re’yi üzre vakfına hükm taleb ettikde hâkim-i nâfizü’l-ahkâm imâm-ı merkūm mezhebi üzre sıhhat-i vakfına hükm edip ve İmâm Züfer kavlinde vakf lâzım olmağın meblağ-ı merkūmu yine taleb ederim dedikde mütevellî-i merkūm imâmeyn re’yleri üzre mütevellîye teslîminden sonra vakf lâzım olur deyû cevâb vermeğin hâkim-i müterâfi‘u-ileyh imâmeyn-i hümâmeyn re’y-i sedîdleri üzre lüzûma dahi hükm edip meblağ-ı mezbûr vakf-ı sahîh ve lâzım olup hükmen sahîhan şer‘iyyen. Cerâ zâlike ve hurrire fî evâili şehri Ramazâni’l-mübârek sene 998.<br><br><br>Şuhûdü’l-hâl: Musli el-Muhzır, Halil b. Ali, İsmail b. Mehmed, Hüsrev b. Abdullah, Mustafa el-Müezzin.</p>          <br><a title="Önceki sayfa" style="text-decoration:none" href="./ayrmetin.php?idno=18619"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18621"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>