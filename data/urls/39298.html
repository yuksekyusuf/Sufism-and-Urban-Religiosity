﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 51<br>Hüküm no: 6<br>Orijinal metin no: [1b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan b. Mustafa’nın katilinin Mehmed b. Seyyid Mehmed olduğu</b><br><br>Mahmiye-i Kostantıniyye’de Tercüman Yunus mahallesinde maktûlen müteveffâ olan Ramazan b. Mustafa nâm kimesnenin verâseti zevcesi Zahide bt. Abdullah nâm hatuna ve li-eb ve üm karındaşı Bayram b. Mustafa nâm kimesneye münhasıra olduğu vech-i şer‘î üzere sâbit ve mütehakkık oldukdan sonra mezbûrân Zahide ve Bayram Dîvân-ı âlî -dâme mahfûfen bi’l-ma‘âlî- de Mehmed b. Seyyid Mehmed nâm kimesneyi mahfil-i kazâya ihzâr ve mahzarında üzerine da‘vâ edip mezbûr Mehmed işbu târih-i kitâb şehrinin on sekizinci Sebt günü akşam zamânında mahalle-i mezbûrede vâki‘ mescid-i şerîfde tarîk-i âm üzerinde merkūm Ramazan’ı bir beyaz çemşîr saplı bıçağla amden sol omuzunda urup katl eyledi, suâl olunmak taleb ederiz dediklerinde gıbbe’s-suâl mezbûr Mehmed bi’l-külliyye inkâr edip müdde‘iyân-ı mezbûrândan beyyine taleb olundukda udûl-i Müslimînden es-Seyyid Yakub b. es-Seyyid Sadık ve es-Seyyid Mehmed b. es-Seyyid Ahmed ve Osman b. Resul el-Müezzin ve Ali Beşe b. Mustafa er-râcil li-ecli’ş-şehâde hâzırûn olup gıbbe’l-istişhâd fi’l-hakīka mezbûr Mehmed yevm-i merkūmda vakt-i mezkûrda mesfûr Ramazan’ı bir beyaz çemşîr saplı büyük bıçağla amden sol omuzunda urup katl eyledi, biz gördük, bu husûsa şâhidleriz, şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle oldukdan sonra mâ vaka‘a bi’t-taleb sebt olundu.<br><br>Tahrîren fî-evâhiri Cumâdelâhire li-seneti selâse ve selâsîn ve elf.<br><br>Şuhûdü’l-hâl: Mehmed Bey b. Ali el-cündî, Hamza Bey b. Abdullah el-cündî, Yusuf b. Abdullah, Hasan b. Hüseyin, Mustafa b. Ali, Mehmed b. Abdullah, Mehmed b. Mustafa, Ahmed b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39297"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39299"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b051"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o436"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>