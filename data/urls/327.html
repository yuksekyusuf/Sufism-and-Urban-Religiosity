﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 132<br>Hüküm no: 144<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeytun kasabasından olup İstanbul’da vefât eden Abdullah Beşe’nin vârisleri arasında sulh sağlanarak malların paylaşıldığı</b><br><br>Vilâyet-i Anadolu’da Zeytun kasabasına tâbi‘ Kozca nâm karye ahâlîsinden mahmiye-i İstanbul’da Elvanzâde Mahallesi’nde mütemekkin bundan akdem müteveffâ olan Abdullah Beşe b. Bahtiyar’ın verâseti sulbiye sagīre kızı Meryem ile usûbet-i nesebiye cihetinden vârisleri olan ibn-i ammileri Mustafa Çelebi b. Ali Efendi ve Süleyman b. Kasım ve diğer Mustafa b. Yusuf’a münhasıra olup mezbûr Süleyman tarafından müteveffâ-i mezbûrun muhallefâtından bi-hasebi’l-irsi’ş-şer‘î kendüye intikāl eden hisse-i şer‘iyyesini muhallefât-ı mezbûreye vâzı‘u’l-yed olup sagīre-i mezbûrenin vasiyy-i muhtârı olan Ahmed b. Mustafa nâm kimesneden taleb ve da‘vâ ve sulh ve ibrâ ve ahz u kabz ve îsâl ve kabz ve îsâle mütevakkıf olduğu umûrun cümlesine vekîl olup vekâleti hâlâ Zeytun Kādısı Mustafa Efendi b. Osman kıbelinden vârid imzâ ve hatemiyle mümzâ ve mahtûm târîh-i kitâb senesi Zilka‘deti’ş-şerîfesi evâsıtı târîhiyle müverrah olan nakl-i şer‘î zeylinde beyne’ş-şuhûd isimleri mastûr olan Şa‘ban Bey b. Osman el-cündî ve Mehmed Bey b. Murad el-cündî şehâdetleri ile sâbite olan Murad Bey b. Mustafa mahfil-i şer‘-i şerîfde muhallefât-ı müteveffâ-i mezbûra vâzı‘u’l-yed olan sagīre-i mezbûrenin vasiyy-i muhtârı bâ‘isü’r-rakīm mezbûr Ahmed muvâcehesinde bi’l-vekâle ikrâr u i‘tirâf edip müteveffâ-i mezbûrun terekesinin nısfı bi-hasebi’l-irs kızı mezbûre Meryem’e ve nısf-ı bâkī mezbûrûn Süleyman ve Mustafa Çelebi ve diğer Mustafa’ya intikāl edip vech-i muharrer üzere müvekkil-i mezbûr Süleyman’ın hisse-i şer‘iyyesi için dahi mezbûr yedinden bi-tarîkı’s-sulh beş bin akçe ahz u kabz edip muhallefât-ı mezbûreye müte‘allika âmme-i da‘vâdan mezbûru ibrâ ve ıskāt eyledim, ba‘de’l-yevm mazmûn-ı kitâba muhâlif da‘vâ sudûr ederse lede’l-hükkâmi’l-kirâm ebkāhümu’llâhü te‘âlâ ilâ-yevmi’l-kıyâm istimâ‘ ve ısgā olunmasın dedikde vekîl-i mezbûr Murad Bey minvâl-i muharrer üzere cârî olan kelimâtını dahi mezbûr Ahmed bi’l-muvâcehe tasdîk ve bi’l-müşâfehe tahkīk etmeğin mâ-hüve’l-vâki‘ gıbbe’t-taleb ketb olundu.<br><br>Tahrîren fi’l-yevmi’s-sâbi‘ min-Zilhicceti’ş-şerîfe li-sene selâse ve sittin ve elf.<br><br>Şuhûdü’l-hâl: Mehmed Dede b. Hüseyin, el-Hâc Yusuf b. Abdullah, el-Hâc İsmail b. Rıdvan, el-Hâc Mustafa b. Şa‘ban, Hasan b. Ahmed, Ebûbekir Bey b. Ömer, Mehmed Bey b. Bekir Bey, Ali Bey b. Mehmed, Hüseyin Beşe Çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=326"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=328"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>