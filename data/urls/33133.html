﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 261<br>Hüküm no: 235<br>Orijinal metin no: [54a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatibzade Seyyid Hasan Ağa b. Ali’nin un değirmenini oğlu Mehmed Ferhad Ağa’ya sattığı</b><br><br>Uncu<br><br>Mahmiye-i İstanbul’da kâin Kapan-ı dakīk tüccârından Hatibzâde es-Seyyid el-Hâc Hasan Ağa b. Ali meclis-i şerîf-i şerîf-i enverde sulbî kebîr oğlu bâ‘isü’l-kitâb es-Seyyid el-Hâc Mehmed Ferhad Ağa tarafından husûs-ı âti’l-beyânda tasdîka vekîl-i şer‘îsi diğer sulbî kebîr oğlu es-Seyyid Şahin Ali Ağa mahzarında ikrâr-ı tam ve takrîr-i kelâm edip mahmiye-i mezbûrede Cebb-i Ali kapısı dâhilinde vâki‘ Çıngıraklı değirmen demekle ma‘rûf dört horoslu bir bâb uncu değirmeninden müfrez hâlâ iki horoslu bir bâb uncu değirmeni derûnunda mevcûde beyne’l-esnâf gedik ta‘bîr olunur [54b] sekiz re’s bârgir ve sâir âlât-ı lâzıme-i ma‘lûmeden dört re’s bârgir ve onlara isâbet eden sâir âlât-ı lâzıme-i ma‘lûme oğlum vekîl-i mezbûr es-Seyyid Şahin Ali Ağa’nın mâlı olmağla mâ‘adâsı olup akd-i âti’z-zikrin sudûruna değin yedimde mâlım ve mülküm olan dört re’s bârgir ve onlara isâbet eden sâir âlât-ı lâzıme-i ma‘lûmemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şerîkim oğlum vekîl-i mezbûrun izin ve icâzetiyle dört bin beş yüz guruşa oğlum müvekkil-i mezbûr el-Hâc Mehmed Ferhad Ağa’ya bey‘ ve temlik ve vech-i lâyıkı üzere teslîm eylediğimde ol dahi yedimden iştirâ ve temellük ve tesellüm ve kabz ü kabûl edip semeni olan meblağ-ı merkūm dört bin beş yüz guruş mutâlebesine müte‘allika âmme-i da‘vâdan ibrâ-i âmm-ı sahîh-i şer‘î ile oğlum müvekkil-i merkūm es-Seyyid el-Hâc Mehmed Ferhad Ağa’nın zimmetini kabûlü hâvî ibrâ ve iskāt dahi etmemizle fîmâ-ba‘d zikr olunan uncu değirmeni âlât-ı lâzıme-i ma‘lûmesinden dört re’s bârgir ve onlara isâbet eden sâir âlât-ı lâzıme-i ma‘lûmede benim kat‘a alâka ve medhalim kalmayup oğlum müvekkil-i mezbûr es-Seyyid el-Hâc Mehmed Ferhad Ağa’nın mâl-ı müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 11 B sene 1238.<br><br>Şühûdü’l-hâl: Eş-şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=33132"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33134"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o422"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>