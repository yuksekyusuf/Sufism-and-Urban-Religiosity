﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 417<br>Hüküm no: 462<br>Orijinal metin no: [67a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Kestel mahallesinde Hadice bt. Osman’ın ev işlerinde çalışan Ayşe bt. Osman’ın, üç yıllık çalışmasının karşılığı olan parayı alarak Hadice’nin zimmetini ibra ettiği</b><br><br>Ecr-i mislinden ibrâ<br><br>Mahmiye-i İslâmbol’da Kırkdörtkapısı kurbünde Molla Kestel mahallesinde sâkine takrîben on iki yaşında olup rü’yet-i dem-i hayzla bulûğunu mu‘terife ve zâtı ta‘rîf-i şer‘î ile mu‘arrefe olan Âişe bt. Hüseyin nâm bikr-i bâliğa meclis-i şer‘-i şerîf-i enverde işbu bâ‘isetü’l-vesîka Hadice bt. Osman nâm hatunun zevci ve tarafından ber-vech-i âtî tasdîka vekîl olduğu nehc-i şer‘î ve tarîk-i mer‘î üzere sâbit olan el-Hâc Halil Ağa b. Abdullah nâm kimesne mahzarında ikrâr-ı tam ve takrîr-i kelâm edip müvekkile-i mezbûre Hadice Hatun bundan akdem merhameten beni yanına alıp sıgār ve kiberim hâllerinde târih-i kitâba gelince üç sene mikdârı ba‘zı menzili hizmetinde beni istihdâm etmekle sinîn-i mezkûrede sebk eden hizmetimin ecr-i mislini ben bu esnâda müvekkile-i mezbûre Hadice Hatun’dan taleb ve da‘vâya tesaddî etmiş idim. El-hâletü hâzihî beynimizde muslihûn tavassutuyla ber-vech-i muharrer tesaddî eylediğim da‘vâ-yı mezkûremden beni müvekkile-i mezbûre Hadice Hatun ile nakid on iki guruş ve bir cedîd şali entari ve bir bogasi hırka üzerlerine inşâ-i akd-i sulh eylediklerinde ben dahi mezkûru kabûl ve bedel-i sulh olan meblağ-ı mezbûr on iki guruş ile zikr olunan entari ve hırkayı yedinden tamamen ahz ü kabz edip sinîn-i mezkûrede sebk eden hizmetimin ecr-i misline müte‘allika âmme-i de‘âvî ve kâffe-i mutâlebâtdan müvekkile-i mezbûre Hadice Hatun ile zevci vekîli mezbûr el-Hâc Halil Ağa’dan her birinin zimmetlerini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîki’ş-şer‘î mukırre-i mezbûre Âişe’nin anası Fatıma bt. İsmail nâm hatun zâtı ba‘de’t-ta‘rîf meclis-i şer‘de vekîl-i mezbûr el-Hâc Halil Ağa mahzarında takrîr-i kelâm edip eğer kızım mezbûr Âişe ba‘de zamânin adem-i bulûğ iddi‘âsıyla mezbûre Hadice Hatun ve vekîli mezbûr el-Hâc Halil Ağa’dan ecr-i misil mutâlebe ve şer‘an bir nesne ahz eder ise me’hûzuna ben kefîl ve zâmin oldum dedikde mâ-vaka‘a bi’t-taleb.<br><br>Fî 26 Ca sene 1197<br><br>Şühûdü’l-hâl: Buhûrî es-Seyyid Mehmed, Osman b. Mehmed, Molla Ali b. Halil, Ahmed b. Mehmed, Mustafa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=11004"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11006"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b417"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>