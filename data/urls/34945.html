﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 338<br>Hüküm no: 292<br>Orijinal metin no: [108-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ali Reis’in vârislerinden Nefise Hatun’un, murisinin Halil Reis’teki alacağından kendisine ait hissesini almaktan vazgeçtiği</b><br><br>Meccânen fâriğ<br><br>[Ma‘rûz]<br><br>Derûn-ı arzuhâlde mezkûrü’l-ism olup vilâyet-i Anadolu’da Gemlik Kazâsı’na tâbi‘ Emrudlu (Armutlu) karyesinde sâkin iken sene-i sâbıkā şehri Rebî‘ülevvelinin beşinci günü fevt olan Mehmed Ali Reis b. Ahmed’in verâseti zevce-i menkûha-i metrûkesi Emine Hatun bt. İbrahim ile li-ümmin kız karındaşı Nefîse Hatun bt. İbrahim’e ba‘de’l-inhisâr mu‘arrefetü’z-zât mezbûre Nefîse Hatun meclis-i şer‘-i münîrde müteveffâ-yı mezbûrun kayını derûn-ı arzuhâlde mezkûrü’l-ism Halil Reis b. İbrahim muvâcehesinde kız karındaşım ve mûrisim müteveffâ-yı mezbûr Mehmed Ali Reis’in hayatında kaynı mezbûr Halil Reis zimmetinde cihet-i karzdan yedi bin beş yüz guruş alacak hakkı olup kable’l-ahz ve’l-istifâ fevt olmağla meblağ-ı mezkûr benimle zevcesi mezbûre Emine Hatun’a mevrûs olmağla meblağ-ı mezkûr yedi bin beş yüz guruşdan hisse-i irsiyemi mezbûr Halil Reis’den bi’l-verâse hâlâ taleb ederim deyü tasaddî eylediğim da‘vâmdan rızâmla meccânen fâriğa olmamla husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden mezbûr Halil Reis’in zimmetini ibrâ-i âmm-ı sahîh-i şer‘î ile ibrâ ve iskāt eylediğimde ol dahi ibrâ-i mezkûrumu kabûl edip bu vechile külliyen kat‘-ı nizâ‘ eyledik deyü ikrâr ve tasdîkleri İstanbul Mahkemesi’nden huzûr-ı âlîlerine i‘lâm olundu.<br><br>Fî 12 R sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34944"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34946"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>