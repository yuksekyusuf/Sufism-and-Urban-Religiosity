﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 173<br>Hüküm no: 200<br>Orijinal metin no: [22a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mîrahur Mehmed Ağa’nın kethüdâsı ve vekili Hacı Yahya Bey’den borç alan Rıdvan b. Abdullah’ın muhasebesinin görüldüğü</b><br><br>Atabe-i aliyyeden sâbıkan küçük mirahor olan iftihârü’l-emâcid ve’l-ekârim câmi‘u’l-mehâmid ve’l-mehâdim Mehmed Ağa -dâme mecduhû- kıbelinden husûs-ı âti’l-beyâna nehc-i şer‘î üzre vekâleti sâbite olup, hâlâ kethüdâları olan el-Hâc Yahya Bey b. Mehmed nâm sarrâc-ı sultânî meclis-i şer‘-i kavîm-i lâzımü’t-tekrîmde mûmâ-ileyh Mehmed Ağa’nın sâbık kethüdâları olan Rıdvan b. Abdullah mahzarında üzerine da‘vâ edip, bundan esbak mezbûr Rıdvan’ın ba‘zı mesârıfa sarf için nakden müvekkil-i müşârun-ileyh yedinden on altı kerre yüz bin ve elli sekiz bin yedi yüz on iki akçe ahz u kabz eylemişidi. El-hâletü hâzihî mesârifini ta‘yîn etmek için muhâsebesi görülmek taleb ederim dedikde, gıbbe’s-suâl merkūm Rıdvan Bey cevâbında, fi’l-hakīka müvekkil-i müşârun-ileyh yedinden vech-i muharrer üzre meblağ-ı merkūmu ber vech-i nakd bi’t-tamâm alıp kabz eylemiş idim. Lâkin min ba‘di’l-harc yedimde bir akçe ve bir habbe bâkī kalmamışdır dedikde, vâki‘ hâl hıfzan li’l-makāl vekîl-i mezbûr talebiyle ketb olundu. Tahrîren fi’l-yevmi’t-tâsi‘ min şehri Rebî‘ilâhir li sene seb‘a ve ışrîn ve elf.<br><br><br>Şuhûdü’l-hâl: Mafharü’l-a‘yân Muzaffer Ağa Reisü’l-muhzır, Umdetü’l-mürselîn Mehmed Efendi b. el-merhûm Emrullah, Ahmed Efendi el-Müderris ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24304"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24306"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>