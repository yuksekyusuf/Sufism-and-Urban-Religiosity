﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 494<br>Hüküm no: 418<br>Orijinal metin no: [94b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa’nın malının üçte birini kardeşi Ali Çelebi’ye verilmesini vasiyet ettiği</b><br><br>Mahmiye-i İstanbul’da Üskübî mahâllesinde sâkin iken bundan akdem vefât eden kolancı tâifesinden Moralı el-Hâc Mustafa b. Aziz’in li-ebeveyn er karındaşı ve ber-vech-i âtî mûsâ-lehi olduğunu iddi‘â eden işbu bâ‘isü’l-kitâb Ali Çelebi b. el-mezbûr Aziz meclis-i şer‘-i hatîr-i lâzımü’t-tevkīrde müteveffâ-yı mezbûrun li-ebeveyn kız karındaşı ve sulbî sagīr oğlu Mehmed ve sulbiye sagīre kızı Hadîce’nin tesviye-i emrlerine bâ-hüccet-i şer‘iyye vasiyy-i muhtâreleri olmağla terekesine bi’l-vesâye vâzı‘atü’l-yed olup zâtı ta‘rîf-i şer‘î ile mu‘arrefe olan Âişe Hatun bt. el-mezbûr Aziz ile müteveffâ-yı mezbûrun zevce-i menkûha-i metrûkesi olup zâtı kezâlik ta‘rîf-i şer‘î ile mu‘arrefe olan Meryem Hatun bt. Hüseyin mahzarlarında üzerlerine da‘vâ ve takrîr-i kelâm edip karındaşım müteveffâ-yı mezbûr Moralı el-Hâc Mustafa b. el-mezbûr Aziz b. Ali hâl-i kemâl-i sıhhatinde işbu bin yüz kırk üç senesi Muharreminde vilâyet-i Rumeli’nde medîne-i Ruscuk’da Osman Ağa’nın odasında bi-emrillâhi te‘âlâ fevtinden sonra sülüs-i mâlı bana verilsin deyü huzûr-ı Müslimînde vasiyet edip musırran-aleyhâ fevt olmağla müteveffâ-yı mezbûrun terekesinin sülüsünü vasiyy-i mezbûr ile zevce-i mezbûreden taleb eylediğimde bana vermede ta‘allül ederler suâl olunsun dedikde gıbbe’s-suâl mezbûretân cevâblarında tereke-i müteveffâ-yı mezbûra ber-vech-i muharrer vaz‘-ı yedlerini ikrâr ve müdde‘î-i mezbûrun ber-vech-i mübeyyen müdde‘âsını inkâr edicek müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden medîne-i mezbûrede Hacı Mehmed Mescidi imamı olup mahmiye-i mezbûrede Sultân Mehmed Câmi‘-i şerîfi kurbünde misâfiren sâkin Mustafa Halîfe b. Ahmed ve yine medîne-i mezbûrede Şeyh mahâllesi ahâlîsinden olup mahmiye-i mezbûrede Unkapanı dâhilinde Nalband el-Hâc Mehmed dükkânında misâfiren sâkin Mehmed Beşe b. Ali li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Moralı el-Hâc Mustafa b. Aziz b. Ali hâl-i kemâl-i sıhhatinde işbu bin yüz kırk üç senesi Muharreminde medîne-i mezbûrede Osman Ağa’nın odasında bi-emrillâhi te‘âlâ fevtimden sonra sülüs-i mâlım işbu müdde‘î-i mezbûr için karındaşım Ali Çelebi’ye verilsin deyü huzûrumuzda vasiyet edip musırran-aleyhâ vefât eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Şa‘bâni’l-mu‘azzam sene selâse ve erba‘în ve mi’e ve elf.<br><br>Şuhûdü’l-hâl: İskilibî Mehmed Efendi b. Mahmud, es-Seyyid Mustafa Efendi b. Mehmed Efendi Balizâde, el-Hâc İbrahim b. Hüseyin, el-Hâc Mustafa Çelebi b. Ali ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=38222"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38224"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b494"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o513"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>