﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 379<br>Hüküm no: 434<br>Orijinal metin no: [71a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anna bt. Matos ve Agob v. Matos’un vefat eden Sefer v. Kirkor’dan intikal eden Kalpakçı dükkânı gediği hisselerini satmaları</b><br><br>Kalpakçı gediği, 1800 guruş<br><br>Mahmiye-i İstanbul’da Gedikpaşa kurbünde mütemekkin iken bundan akdem hâlik olan Sefer v. Kirkor zimmînin verâseti li-ebeveyn kız karındaşı oğulları Agob v. Matos ve David v. Agob zimmîlere ve li-ebeveyn kız karındaşı kızı Anna bt. Matos Nasrâniyeye inhisârı tahakkukundan sonra mersûm David zimmî asâleten ve kendinden asıl ve mersûme Anna Nasrâniye tarafından husûs-ı âti’l-beyânda vekîl olduğu şahsı bilir Oseb v. Dönik ve Eci Mıgırdıç v. Agob zimmîler şehâdetleriyle sâbit olan mersûm Agob zimmî [71b] meclis-i şer‘-i hatîr-i lâzımü’t-tevkīrde işbu hâmilü’r-rakīm Hekim Andon v. Kirkor zimmî muvâcehesinde her biri bi’l-asâle ve bi’l-vekâle ve bi’l-verâse ikrâr-ı tam ve takrîr-i kelâm edip mahmiye-i mezbûrede Irgad Pazarı kurbünde Kaliçeci Hasan Câmi‘-i şerîfi karşısında bakkāl ve hallâç dükkânları beynlerinde kâin bir bâb kalpakçı dükkânı derûnunda mevcûde beyne’l-esnâf gedik ta‘bîr olunur on kalıp ve bir mikrâs ve bir destgâh ve bir dolap ve bir endâze ve sâir âlât-ı lâzıme-i ma‘lûme mûrisimiz hâlik-i mersûm sefer zimmînin sağlığında ile’l-helâk müstakıllen yedinde emvâli olup ba‘de helâkihî âlât-ı lâzıme-i mezkûre bize ve müvekkile-i mersûmeye mevrûs olmağla biz âlât-ı ma‘lûmeyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mersûm Andon zimmîye bin sekiz yüz guruşa bi’l-asâle ve bi’l-vekâle bey‘ ü temlik ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı [mezkûr] bin sekiz yüz guruşu müşteri-yi mersûm bize def‘ ü teslîm biz dahi yedinden ahz ü kabz ve bi-kadri’l-hısas beynimizde iktisâm eyledik, fîmâ-ba‘d âlât-ı muharrere-i mezkûre mersûm Andon zimmînin emvâl-i müşterâsı ve hakk-ı sırfı olup bizim ve müvekkile-i mersûme Anna Nasrâniyenin kat‘a alâka ve medhalimiz kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz âharın ibrâsını <<kabûl eyledik>> bi’l-asâle ve bi’l-vekâle kabûl eyledik dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 21 Ş sene [1]242.<br><br>Şühûdü’l-hâl: Muhzır Emin Çelebi, Muhzır Fettah Çelebi,<br><br>Kimha? Makar, Eci Bünyad, Eci Mıgırdıç.</p>          <br><a title="Önceki sayfa" style="text-decoration:none" href="./ayrmetin.php?idno=38813"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38815"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b379"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>