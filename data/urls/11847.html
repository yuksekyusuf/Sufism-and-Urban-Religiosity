﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 572<br>Hüküm no: 516<br>Orijinal metin no: [166a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Amine bt. Abdülmennan’ın süknası kendine şart olan vakıf evin yanması üzerine arsasını satarak binayı yeniden yaptırması</b><br><br>Mahrûsa-i Kostantıniyye mahallâtından Mi‘mâr Kemal mahallesi sâkinlerinden olup bundan akdem vefât eden Ahras Ömer Ağa b. Abdullah nâm müteveffânın utekāsından Amine bt. Abdülmennan nâm hatun tarafından husûs-ı âti’l-beyâna vekîl olup Hasan Bey b. Abdullah ve Mehmed b. Hasan nâm kimesneler şehâdetleriyle vekâleti sâbite olan müvekkile-i mezbûrenin zevci fahrü’l-cüyûş Mustafa Çavuş b. Kenan meclis-i şer‘-i şerîf-i lâzımü’t-tevkīrde hâfızu hâze’l-kitâb Ahmed Efendi b. Rıdvan muvâcehesinde vekâleten ikrâr-ı tâm ve takrîr-i kelâm edip müteveffâ-yı mezbûr Ömer Ağa mahalle-i mezbûrede vâki‘ iki tarafı Handan Ağa mülkü ile ve iki tarafı tarîk-i âm ile mahdûd ulvâ ve süflâ büyût-ı müte‘addideyi müştemil olan menzilini vakf edip süknâsını evvelâ kendüye ba‘dehû utekāsından zevcem mezbûre Amine Hatun’a ve evlâdına ba‘de’l-inkırâz Haremeyn-i Muhteremeyn fukarâsına şart etmiş iken menzil-i merkūm bi’l-külliye muhterik olup bir vechile kābil-i süknâ olmayıp ve müvekkilem mezbûre Amine Hatun’un süknâya kemâl mertebe ihtiyâcı olduğundan mâ‘adâ binâya kudreti olmamağın menzil-i merkūma mülâsık tûlen on yedi zirâ‘ ve arzen sekiz bi-hesâb-ı şatrancî yüz otuz altı zirâ‘ı hâvî muhterik olan ahır arsasını âhara îcâr ve bir mesken binâ etmek lâzım olmağın beyne’t-tâlibîn müzâyede olunup ragabât-ı nâs inkıtâ‘ından sonra mersûm Ahmed Efendi üzerinde on iki bin akçe icâre-i mu‘accele ve beher şehr beşer akçe icâre-i müeccele ile karâr edip ziyâde ile tâlib-i âhar zuhûr etmeyip ve binâsına sarf ettiği icâre-i mu‘accelesine mahsûb olmak üzere râgıb olmağın müvekkilem mezbûre Amine Hatun dahi meşrûtası olduğu hasebi ile arsa-i mezbûreyi evkāf-ı merkūme mütevellîsi ma‘rifeti ile mezbûr Ahmed Efendi’ye vech-i merkūm üzere îcâr edip ol dahi istîcâr ve kabûl ettikden sonra icâre-i mu‘accelesi olan meblağ-ı mezbûr on iki bin akçeyi yedinden ahz u kabz edip ve ücret-i müeccelesi olan beher mâh beşer akçeyi dahi müvekkilem mezbûre Amine Hatun kabz edip ba‘de vefâtihâ evkāf-ı mezbûre mütevellîleri kabz etmek üzere arsa-i mezbûrenin tasarrufuna izin verdi dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb ve terkīm olundu.<br><br>Fî-evâhiri âhiri’r-rebî‘ayn li-sene tis‘a ve selâsîn ve elf.<br><br>Şühûdü’l-hâl: Abdullah Efendi, İsmail Efendi b. Mustafa el-imâm, Mehmed Ağa b. Handan el-cündî, Abdullah b. Mustafa el-müezzin, Yunus Efendi b. Handan, Ahmed b. Hasan ve Ali Çelebi b. Halil ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11846"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11848"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b572"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>