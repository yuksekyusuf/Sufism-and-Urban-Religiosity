﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 499<br>Hüküm no: 521<br>Orijinal metin no: [127b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanbolulu Abdullah Ağa’nın varislerinden annesi Safiye’nin Hasan Bey’i vekil etmesi</b><br><br>Hassa saraclarından olup vilâyet-i Rumeli’nde Yanbolu kasabası mahâllâtından el-Hâc Mustafa mahâllesinde sâkin iken bundan akdem fevt olan Abdullah Ağa b. Abdullah’ın verâseti mahrûse-i Galata muzâfâtından kasaba-i Beşiktaş’da Sinanpaşa mahâllesinde sâkine vâlidesi Safiye bt. Abdullah ile sagīr oğlu Mehmed’e ve mârrü’z-zikr Yanbolu kasabasında sâkine sagīre kızları Ümmügülsüm ve Afîfe’ye münhasıra ve mesele-i mîrâsı bi-tarîkı’r-red beş sehmden olup sihâm-ı mezbûrûnun bir sehmi mezbûre Safiye Hatun’a ve iki sehmi sagīr-i mezbûr Mehmed’e ve birer sehmi sagīretân-ı mezbûretân Ümmügülsüm ve Afîfe’den her birine isâbeti tahakkukundan sonra mezbûre Safiye Hatun zâtı ba‘de’t-ta‘rîfi’ş-şer‘î mahmiye-i İstanbul’da meclis-i şer‘de işbu râfi‘ü’l-vesîka Hasan Bey b. Mehmed mahzarında ikrâr ve takrîr-i kelâm edip oğlum müteveffâ-yı mezbûr Abdullah Ağa’nın terekesinden benim bir sehim [128a] ırsiye-i şer‘iyyemi kasaba-i Yanbolu’da vâzı‘ü’l-yed olanlardan talep ve da‘vâ ve ahz u kabzına ve bana îsâle ve ahz u kabz ve îsâl mütevakkıf olduğu umûrun küllîsine tarafımdan işbu mezbûr Hasan Bey’i vekîl ve nâib-i menâb nasb u ta‘yîn eyledim dedikde mezbûr Hasan Bey dahi vekâlet-i merkūmeyi kabûl ve hizmet-i lâzimesini edâya ta‘ahhüd etmeğin mâ-vaka‘a bi’t-taleb ketb olundu.<br><br>Fi’l-yevmi’r-râbi ve’l-ışrîn min-Recebi’l-mürecceb li-sene sitte aşere ve mi’e ve elf.<br><br>Şuhûdü’l-hâl: Mustafa Efendi b. Ahmed, Mahmud Ağa b. Mehmed, Ahmed Ağa b. Serharbendegân-ı hâssa, Receb harbende-i hâssa, Ali odabaşı harbende-i hâssa, Hüseyin odabaşı harbende-i hâssa.</p>          <br><a title="Önceki sayfa" style="text-decoration:none" href="./ayrmetin.php?idno=42050"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42052"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b499"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>