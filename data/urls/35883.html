﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 314<br>Hüküm no: 208<br>Orijinal metin no: [43a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şehremini Seyyid Hüseyin Hasib Beyefendi’nin françalacı fırını ve uncu değirmenini İbrahim Edhem Efendi ile Agya’ya satması</b><br><br>Françalacı mübâya‘ası. Nushateyn<br><br>Kezâlik e‘âzım-ı ricâl-i Devlet-i aliyye’den hâlâ Şehremini atûfetlü es-Seyyid Hüseyin Hasib Beyefendi hazretleri b. el-vezîri’l-merhûm Mehmed Tahir Paşa taraflarından husûs-ı âti’l-beyânda ikrâra vekîlleri olduğu ekmekçi esnâfı salıcılarından Mehmed Arif Ağa b. Mustafa ve Süleyman Ağa b. Mehmed şehâdetleriyle ber-nehc -i şer‘î sâbit olan ketebeden el-Hâc Mehmed Tevfik Efendi b. Mehmed meclis-i şer‘-i şerîf-i enverde bâ‘isü’l-kitâb esnâf-ı merkūmeden İbrahim Edhem Efendi b. el-Hâc Süleyman ve teba‘a-i Devlet-i aliyye’den ve esnâf-ı merkūmeden Agya v. Hazer muvâcehelerinde esnâf-ı merkūme kethüdâsı İbrahim Ağa b. Ahmed ile sâir mazbûtü’l-esâmî nizâm ustaları taraflarından mürsel vekîlleri Yiğitbaşı es-Seyyid İsmail Efendi b. es-Seyyid Mehmed Emin hâzır olduğu hâlde bi’l-vekâle ikrâr-ı tâm ve takrîr-i kelâm edip müvekkilim müşârün-ileyh es-Seyyid Hüseyin Hasib Beyefendi ben mahrûse-i Galata’ya muzâfe İstinye nâhiyesine tâbi‘ Yeniköy’de vâki‘ bir tarafdan Mumcu Hıristo menzili ve bir tarafdan Aya Nikola kilisesi ve bir tarafdan kilise-i mezkûrun akārâtından arsa ve taraf-ı râbi‘i tarîk-i âm ile mahdûd şehriye yirmi guruş kirâlı bir bâb françalacı fırını ve ona merbût karye-i merkūmede bağ derûnunda vâki‘ etrâf-ı erba‘ası Dolapçı Panayot ve Yorgi ve Ligor evlâd-ı Kostandi’nin bağı ile mahdûd şehriye on beş guruş kirâlı üç horoslu bir bâb uncu değirmeni derûnlarında mevcûde beyne’l-esnâf gedik ta‘bîr olunur on iki re’s bârgir ve onlara tâbi‘ sâir âlât-ı lâzime-i ma‘lûme akd-i âti’z-zikrin sudûruna değin bin iki yüz altmış üç senesi Zilka‘deti’ş-şerîfesinin on birinci günü tarihiyle müverraha ve ol târihde Dârü’l-hilâfeti’l-aliyye kādısı olan sudûr-ı izâmdan Kevakibîzâde Mehmed Said Efendi merhûmun imzâ ve hatemini hâviye işbu bir kıt‘a mübâya‘a hücceti ve kethüdâ-yı mezbûrun takdîm eylediği bir kıt‘a ilmühaber mantûklarınca yedimde mülk ve hakkım olmağla ber-minvâl-i muharrer mâlik olduğum âlât-ı gedik-i mezkûru tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile kırk bin guruşa mezbûrân İbrahim Efendi ve Agya’ya ale’l-iştirâki’s-seviy bey‘ ve temlîk ve teslîm eylediğimde onlar dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm kırk bin guruşu tamamen bana def‘ u teslîm ben dahi yedlerinden bi’t-tamâm ve’l-kemâl ahz u kabz etmemle fîmâ-ba’d âlât-ı gedik-i mezkûrda benim aslâ ve kat‘â alâka ve medhalim kalmayıp mezbûrân İbrahim Efendi ve Agya’nın ale’l-iştirâki’s-seviy mülk-i müşterâları ve hakk-ı sırfları olmuşdur buyurdular dedikde gıbbe’t-tasdîki’ş-şer‘î mâ-vaka‘a bi’t-taleb ketb ü imlâ olundu.<br><br>Fî 20 Receb sene 1279<br><br>Şuhûdü’l-hâl: Şâhidûn es-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=35882"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35884"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>