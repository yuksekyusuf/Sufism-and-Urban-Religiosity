﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 220<br>Hüküm no: 176<br>Orijinal metin no: [48a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yoğurtçu Osman Ağa’nın, Dino v. Naum ve Yanako v. Dimo’da kefaletten dolayı olan alacağının tahsili</b><br><br>Ma‘rûz<br><br>Medîne-i Üsküdar’da Selman Ağa mahallesinde sâkin Yoğurtçu esnâfından Osman Ağa b. Ömer nâm kimesne Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde yine esnâf-ı merkūmeden Dino v. Naum ve Yanako v. Dimo nâm zimmîler muvâcehelerinde yedimde olup işbu târîh-i i‘lâm-ı şehrînin on dördüncü günü târîhiyle müverrah ve hâlâ medîne-i İskender nâibi mevâlî-i i‘zâmdan fazîletlü Mehmed Emin Efendi’nin hatemini hâvî bir kıt‘a i‘lâm-ı şer‘î nâtık olduğu üzere benim Kaynarcı? esnâfından olup târîh-i i‘lâm-ı şehrînin on yedinci günü hâlik olan Andon v. İstonço zimmî zimmetinde semen-i mebî‘-i makbûzdan alacak hakkım olan bin sekiz yüz elli guruşa mersûm Andon zimminin sağlığında târîh-i i‘lâm-ı mezkûrdan otuz sekiz gün mukaddem mersûmân Dino ve Yanako zimmîler tarafından bi’l-emr ve’l-kabûl kefâlet-i mutlaka-i sahîha-i şer‘iyye ile ma‘an kefîl ve zâmin olmalarıyla ben meblağ-ı mezkûr bin sekiz yüz elli guruşu târîh-i i‘lâm-ı mezkûrdan medîne-i mezbûre mahkemesinde nâib-i mûmâ-ileyh huzûrunda kefâlet-i mahkiyelerine binâen mersûmân Dino ve Yanako zimmîlerden da‘vâ eylediğimde onlar dahi inkâr [48b] etmeleriyle ber-vech-i muharrer müdde‘âmı esnâf-ı merkūmûn Mustafa Ağa b. Hüseyin ve Ahmed Ağa b. Hüseyin nâm şâhideyn-i mu‘addileyn şehâdetleriyle mersûmân Dino ve Yanako zimmîler muvâcehelerinde vech-i şer‘î üzere isbât edip mûcebince meblağ-ı merkūmu bi-hükmi’l-kefâle bana ma‘an edâ ve teslîme mersûmân Dino ve Yanako zimmîlerden her birine tenbîh olunmuş idi. El-hâletü hâzihî meblağ-ı mahkûmün-bih-i mezkûru bana edâdan mersûmân Dino ve Yanako zimmîler imtinâ‘ etmeleriyle ol vechile meblağ-ı mahkûmün-bih-i mezkûr bin sekiz yüz elli guruş mersûmân Dino ve Yanako zimmîlerden tahsîl ve bana teslîm etdirilmek matlûbumdur deyü da‘vâ etdikde onlar dahi cevâblarında kaziyye minvâl-i muharrer üzere olduğunu bi-tamâmihâ tâyi‘an ikrâr ü i‘tirâf edip lâkin ben hakīkatde meblağ-ı mezkûra kefîl olmayıp şâhidân-ı merkūmân müdde‘î-i mezbûrun ahbâbından olmak takrîbiyle berây-ı hâtır şehâdet eylediklerine ve ol vechile yalan şâhidleri olduklarına binâen edâdan imtinâ‘ ederiz deyü takrîr-i meşrûhları üzere îrâd eyledikleri kelâmları cerh-i mücerred kābilinden olup mesmû‘a olmamağla alâ-mûcibi i‘tirâfihâ meblağ-ı mahkûmün-bih-i mezkûr bin sekiz yüz elli guruş mersûmân Dino ve Yanako zimmîlerden tahsîl ve müdde‘î-i merkūm Osman Ağa’ya teslîm etdirilmek iktizâ eylediği huzûr-ı âlîlerine i‘lâm olundu. El-emru li-men-lehü’l-emr.<br><br>Fî 26 S sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1078"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1080"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o321"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>