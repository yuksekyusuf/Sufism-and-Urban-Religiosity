﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 258<br>Hüküm no: 317<br>Orijinal metin no: [67a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sadrazamın hekimbaşılarından Hacı Mahmud b. Mehmed’in Edirne’de kaybolan ve Mehmed b. Ali elinde bulunan beygirin sahibine teslimi</b><br><br>Hâlâ devletlü ve sa‘âdetlü Sadrazam hazretlerinin hekîmbaşısı olup medîne-i Edirne’de müsâfiren sâkin el-Hâc Mahmud b. Mehmed b. Ahmed tarafından husûs-ı âti’z-zikre vekîl olduğu Mehmed Çelebi b. Osman ve Ömer b. Çelebi b. Mustafa şehâdetleriyle şer‘an sâbit olan İbrahim Beşe b. Süleyman meclis-i şer‘-i şerîf-i enverde canbaz tâifesinden Mehmed b. Ali mahzarında bi’l-vekâle üzerine da‘vâ ve takrîr-i kelâm edip işbu müşâhede olunan bir re’s kır bârgir müvekkilim mezbûr el-Hâc Mahmud’un mülk ve hakkı olup târîh-i kitâbdan on gün mukaddem medîne-i Edirne’de mülkünden zâyi‘ olmuşdu, hâlâ merkūm Mehmed yedinde buldum, suâl olunup alıverilmesi matlûbumdur dedikde gıbbe’s-suâl mezbûr Mehmed cevâbında zikr olunan bârgiri Hacı Davud nâm kimesneden otuz sekiz guruş semen-i medfû‘a iştirâ etmişdim deyü vaz‘-ı yedini ikrâr lâkin müvekkil-i mezbûrun mülkü olup mülkünden zâyi‘ olduğunu inkâr edicek, müdde‘î-i mezbûrdan müdde‘âsına beyyine taleb olundukda udûl-i müslimînden olup mahmiye-i İstanbul’da Mahmud Paşa mahallesinde sâkin Ali b. Muharrem ve Hüseyin b. Ahmed ve Hüseyin b. El-Hâc İsmail li-ecli’ş-şehâde meclis-i şer‘a hâzırûn olup isre’l-istişhâd fi’l-vâki‘ işbu müşâhede olunan kır bârgir müvekkil-i mezbûr el-Hâc Mahmud b. Mehmed b. Ahmed’in mülk ve hakkıdır ve târîh-i mezkûrda mülkünden zâyi‘ olmuşdu, biz bu husûsa bu vech üzere şâhidleriz, şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mevkūfen alâ yemîni’l-müvekkili’l-mezbûr mûcebiyle ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’l-hâmis min şehri Rebî‘ülevvel li-sene mi’e ve elf.<br><br>Şuhûdü’l-hâl: İbrahim Çelebi b. Ahmed, el-Hâc ( ) b. Tevekkül, Receb b. Osman, Ali b. Bâli.</p>          <br><a title="Önceki sayfa" style="text-decoration:none" href="./ayrmetin.php?idno=28341"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28343"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o333"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>