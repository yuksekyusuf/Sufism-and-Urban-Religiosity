﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 339<br>Hüküm no: 327<br>Orijinal metin no: [75a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anaştaş v. Todori’nin bakkal dükkânı gediğini Yasef v. Yasef’e sattığı</b><br><br>Bakkal<br><br>Mahmiye-i İstanbul’da kâin bakkāl esnâfından Anaştaş v. Todori nâm zimmî ve Sava v. Dimitri nâm zimmîler meclis-i şer‘-i hatîr-i lâzımü’t-tevkīrde yine esnâf-ı merkūmeden işbu hâmilü’r-rakīm Yasef v. Yasef nâm zimmî muvâcehesinde her biri ikrâr-ı tam ve takrîr-i kelâm edip mahmiye-i İstanbul’da Kocamustafapaşa kurbünde Çınardibi nâm mahâlde kâin Hızır Bey dükkânı demekle arîf ma‘lûmü’l-hudûd bir bâb bakkāl dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle kırk sehmi işbu hâzır bi’l-meclis Aci Yordan v. Mikâil nâm zimmînin ve mâ‘adâ kırkar sehmden cem‘an seksen sehm hisse-i şâyi‘ası akd-i âti’z-zikrin sudûruna değin bâ-hüccet-i şer‘iye bizim yedimizde mâlımız olmağın âlât-ı mezkûreden i‘tibâr-ı merkūm cem‘an seksen sehm hissemizi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide şerîkimiz hâzır-ı mesfûrun izin ve icâzeti ve bakkālân pazarbaşısı ve bölükbaşı ve bi’l-cümle nizâm ustaları ma‘rifetleriyle sekiz yüz yirmi guruşa mersûm Yasef zimmîye bey‘ ü temlik ve vech-i lâyıkı üzere teslîm eylediğimizde ol dahi iştirâ ve tesellüm ve kabz ü kabûl ve semenleri olan meblağ-ı merkūm sekiz yüz yirmi guruşu bize tamamen def‘ ü teslîm eylediğinde biz dahi yedlerinden bi-kadri’l-hısas ahz ü kabz edip [75b] mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d âlât-ı lâzıme-i mezkûrenin i‘tibâr-ı merkūm üzere cem‘an seksen sehm hisse-i şâyi‘a-i mezkûresinde bizim kat‘a alâka ve medhalimiz kalmayup mesfûr Yasef zimmînin mâl-ı müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 7 Şevvâl sene 1238.<br><br>Şühûdü’l-hâl: Eş-şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=33224"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33226"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b339"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o401"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>