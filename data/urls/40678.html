﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 405<br>Hüküm no: 399<br>Orijinal metin no: [57a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mühürdar Ahmed Ağa ile Ahmed Odabaşı’nın muhallefatları hususunda varislerden Hadice, Ahmed ve Rahime tarafından merhum Ahmed Ağa’nın küçük çocukları Afife ve Fatma’ya kırk bin akçe verilip birbirlerinin zimmetlerini ibra ettikleri</b><br><br>Mahmiye-i İstanbul’da Molla Gürânî mahallesinde sâkin iken bundan akdem vefât eden Mühürdâr Ahmed Ağa b. Mehmed Subaşı’nın sulbiye kızları Afîfe ve Fâtıma nâm sagīrelerin tesviye-i emrlerine kıbel-i şer‘-i enverden mansûb vasîleri olan el-Hâc İsmail Çelebi b. Mehmed Efendi meclis-i şer‘-i hatîrde mahmiye-i mezbûrede Canbaziye mahallesi ahâlîsinden olup Vilâyet-i Rumeli’nde Babadağı nâm kasabada mutavattın iken vefât eden Ahmed Odabaşı’nın muhallefâtına vâzı‘atü’l-[yed] olup zî-rahm cihetinden vârisleri ben dahi Ahmed Beşe b. Mustafa ve mezbûr ben dahi Ahmed Beşe’nin li-ebeveyn kız karındaşı Rahime Hâtun tarafından husûs-ı âtîye vekîl olup mezbûre ma‘rifet-i şer‘iyye [ile] ârifân Ahmed Ağa b. Mustafa ve Mehmed Efendi b. Ramazan nâm kimesneler şehâdetleriyle şer‘an vekâleti sâbite olan fahrü’l-cüyûş Arslan Çavuş b. Hasan ve yine müteveffâ-yı mezbûr Ahmed Odabaşı’nın cihet-i mezbûre vârisesi olup li-ebeveyn ammesi kızı Hadice Hâtun bt. Mehmed Efendi’nin zevci ve tarafından husûs-ı âtîye vekîli olup mezbûreyi ma‘rifet-i şer‘iyye ile ârifân Mahmud Efendi b. Mustafa ve Ali Çelebi b. Mehmed nâm kimesneler şehâdetleri ile şer‘an vekâleti sâbite olan umdetü kuzâti’l-İslâm zübdetü vülâti’l-enâm Hasan Efendi b. Yahya mahzarlarında bi’l-vesâye takrîr-i kelâm edip müteveffâ-yı mezbûr Ahmed Odabaşı’nın âhar hâli olan merkūm Mühürdâr Ahmed Ağa’nın sulbiye kızları olan vasîleri olduğum sagīretân-ı mezbûretan Afîfe ve Fâtıma verese-i mezbûrûn Ahmed ve Rahime ve Hadice ile derecede beraber olmağla bi-hasebi’l-irs tereke-i müteveffâ-yı mezbûrdan sagīretân-ı mezbûretâna intikāl eden hisse-i şer‘iyyelerini vesâyetim hasebiyle mezbûrûndan taleb ve da‘vâ eylediğimde verese-i mezbûrûn sagīretânın vech-i muharrer üzere verâsetlerini inkâr etmekle ikāmet-i beyyineye kudretim olmadığı ecilden istihlâf eylediğimde mezbûrûndan herbiri yemîn etmek sadedinde iken tavassut-ı muslihîn ile terk-i da‘vâ için müvekkile-i mezbûre Hadice Hâtun kendi malından teberru‘an sagīr[etân]-ı mezbûretân için yirmi yedi bin akçe ve mezbûrân Ahmed ve Rahime dahi teberru‘an sagīretân için üç bin akçe ki cem‘an kırk bin akçeyi bana teslîm [57b] ben dahi sagīreler için vech-i muharrer üzere vesâyeten ahz u kabz edip herbirimiz âhar ile da‘vâ ve nizâ‘ı ve alâka ve medhali kalmamışdır dedikde mezbûrûn cem‘an meblağ-ı mezbûr kırk bin akçeyi sagīretân-ı mezbûretân için teberru‘an mezbûra teslîm olunduğunu bi’l-müvâcehe tasdîk ve herbiri âhar ile da‘vâ ve nizâ‘ı ve alâka ve medhali kalmadığını bi’l-müşâfehe tahkīk etmeğin mâ-vaka‘a bi’t-taleb ketb olundu.<br><br>Fî evâsıtı Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Abdurrahman Efendi [b.] Şa‘ban el-kādî, Rıdvan b. Abdullah, Piyale b. Abdullah, Hüseyin Beşe, Ahmed b. Mehmed, Mehmed Efendi b. Ramazan el-imâm, Ahmed Ağa b. Mustafa, Mustafa Çelebi b. Mehmed, Hacı Mehmed Efendi b. İbrahim el-imâm.</p>          <br><a title="Önceki sayfa" style="text-decoration:none" href="./ayrmetin.php?idno=40677"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40679"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b405"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o856"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>