﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 195<br>Hüküm no: 307<br>Orijinal metin no: [33b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Yorgi v. Manol’ün memleha iltizâmından mîrîye olan borcunu ödemek için vârislerinin Mahmud Çavuş b. Murad’dan ödünç aldıkları</b><br><br>Medîne-i Ebâ Eyyûb el-Ensârî -aleyhi rıdvânü’l-meliki’l-Bârî-’de sâkin olan Dergâ[h-ı] sa‘âdet-penâh çavuşlarından umdetü’l-emâcid ve’l-ekârim Mahmud Çavuş b. Murad mahfil-i kazâda mahmiye-i Kostantıniyye mahallâtından Balat mahallesi sâkinlerinden sâbıkan mürd olan Yorgi v. Manol nâm zimmînin zevcesi Erine bt. Manol ve bülûğa lâyık sinde olup bülûğuna mu‘terife olan sulbiye kızı Esalene ve mürd-i mezkûrun kız karındaşı Ezmerağda kıbelinden husûs-ı âti’z-zikre nehc-i şer‘î üzre vekâleti sâbite olan karındaşı Kostantin v. Manol ve diğer kız karındaşı Erine kıbelinden tasdîk-i âti’z-zikre bimâ hüve tarîkü’s-sübût şer‘an vekâleti sâbite olan mezbûre Erine’nin zevci Yani v. Matyos mahzarlarında ikrâr-ı sahîh-i şer‘î ve i‘tirâf-ı sarîh-i mer‘î edip mürd-i mezbûrun Enez ve Kavak memlehaları iltizâmından mîrîye bir mikdâr akçe deyni olmağın zikr olunan vârisleri deynini edâ etmek için benden kırk beş bin râyic fi’l-vakt akçe karz aldılar zikr olunan kırk beş bin akçeden gayrı mürd-i mezbûr ile mezkûrların zimmetlerinde vechen mine’l-vücûh bir akçe ve bir habbe hakkım yokdur dedikde mukırr-ı merkūmu akvâl-i meşrûhasında vicâhen ve şifâhen tasdîk eylediklerinde mâ vaka‘a vukū‘u üzre gıbbe’t-taleb kayd olundu.<br><br><br>Şuhûdü’l-hâl: Mustafa b. Yusuf, Bâli b. Hüseyin, Ali b. Abdullah, el-Hâc Kenan b. Mustafa, Mehmed b. Ali, Ahmed Halîfe el-İmâm, Sinan Halîfe el-Hatîb, Mustafa [b.] Receb </p>          <br><a title="Önceki sayfa" style="text-decoration:none" href="./ayrmetin.php?idno=12745"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12747"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b195"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o225"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>