﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 525<br>Hüküm no: 551<br>Orijinal metin no: [80a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rıdvan Efendi b. Hasan’ın Yedidivan kazası kadısı Seyyid Hasan Efendi b. Mahmud ile alacak hususunda birbirlerinin zimmetlerini ibra ettikleri</b><br><br>Vilâyet-i Anadolu’da Yedidivan kazâsına tâbi‘ Abdurrahman nâm karye sükkânından olan Rıdvan Efendi b. Hasan tarafından husûs-ı âti’l-beyânı ikrâra vekîl olup vekâleti kazâ-i mezbûr kurâsından Emirşah nâm karye sükkânından Ömer Beşe b. Osman ve Muharrem b. Ahmed nâm kimesneler şehâdetleriyle şer‘an sâbite olan Ali Beşe b. Receb nâm râcil meclis-i şer‘de kazâ-i mezbûrdan münfasıl olup mahmiye-i İstanbul’da ( ) mahallesi[nde] sâkin olan es-Seyyid Hasan Efendi b. Mahmud mahzarında bi’l-vekâle tav‘an ikrâr ve i‘tirâf edip mezbûr es-Seyyid Hasan Efendi bundan akdem kazâ-i mezbûr kādısı olup müvekkilim mezbûru kendüye nâib etmekle yedinden ve malından iki defada cem‘an bin iki yüz akçe iktirâz ve kabz edip zimmetinde deyn olduğundan mâ‘adâ kazâ-i mezbûr ahâlîsi üzerlerine bin altmış yedi senesinde ihrâcı lâzım gelen kürekçilerini ve harc-ı lâzımesini mezbûr es-Seyyid Hasan Efendi tamâmen cem‘ ve Âsitâne’ye gelmekle müvekkilim mezbûru yine tarafından nâib nasb etmişidi lâkin mezbûr es-Seyyid Hasan Efendi sene-i mezbûre için cem‘ ve tahsîl ettiği kürekçiyi Tersâne-i Âmire’ye teslîm ve Tersâne harcını ve sâir masârıf-ı lâzımeyi bilâ-teslîm ihtifâ etmekle Tersâne tarafından emr-i âlî ile mübâşir gelip kazâ-i mezbûrda merkūm es-Seyyid Hasan Efendi’yi bulmadıkda müvekkilim nâib-i mezbûru ahz ve harc-ı Tersane-i Âmire deyu iki bin yüz elli akçesin ahz etmekle müvekkilim mezbûr dahi kazâ-i mezbûr ahâlîsi rızâlarıyla meblağ-ı mezbûru hâneye tevzî‘ ve cem‘ edip mezbûr es-Seyyid Hasan Efendi’nin müddet-i örfiyyesi tamâm oldukda mahmiye-i mezbûreye gelip cihet-i karzdan olan meblağ-ı mezbûru mezkûr Hasan Efendi’den taleb ve da‘vâ etdikde mezbûr es-Seyyid Hasan Efendi dahi müvekkilim merkūm Rıdvan Efendi’den ahâlî-i kazâ-i mezbûr benim için harc-ı râh deyu tevzî‘ ve taksîm etdikleri üç bin akçeyi cem‘ ve ahz etdin ve ondan mâ‘adâ kazâ-i mezbûru tarafımdan niyâbeten zabt ve on bin akçe mahsûl kabz eyledin deyu nizâ‘ etmekle beynlerinde muhâsamât-ı şedîde vâkı‘a olmuşidi el-hâletü hâzihî müvekkilim mezbûr Rıdvan Efendi merkūm es-Seyyid Hasan Efendi’nin zimmetini meblağ-ı mezbûr da‘vâsından ve târih-i kitâba gelince beynlerinde vukû‘ bulan hukūk-ı ma‘lûme da‘vâsından ibrâ-i âmm-ı kātı‘u’n-nizâ‘la ibrâ ve ıskāt eyledi dedikde gıbbe’t-tasdîkı’ş-şer‘î merkūm es-Seyyid Hasan Efendi dahi meclis-i şer‘de vekîl-i mezbûr Ali Beşe muvâcehesinde tav‘an ikrâr ve i‘tirâf edip ben dahi müvekkil-i mezbûr Rıdvan Efendi’nin zimmetini târih-i kitâba gelince hukūk-ı ma‘lûme da‘vâsından ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d merkūm Rıdvan Efendi üzerine bi-vechin mine’l-vücûh ve sebebin mine’l-esbâb da‘vâ ve hakkım yokdur dedikde mâ-hüve’l-vâki‘ kayd şüd.<br><br>Fi’l-yevmi’s-sâbi‘ aşer min-Zilhicceti’ş-şerîfe li-sene 1067.<br><br>Şühûdü’l-hâl: Mehmed Efendi b. Veli Efendi, Mü’minzâde Mehmed Efendi, Keşfî Mustafa Efendi, Osman Beşe çukadâr, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40829"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40831"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b525"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o833"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>