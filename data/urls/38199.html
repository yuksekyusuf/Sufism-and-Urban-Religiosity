﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 467<br>Hüküm no: 394<br>Orijinal metin no: [88a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ahmed Efendi’nin Mehmed Efendi’ye altın borcu olduğu</b><br><br>Husûs-ı âti’l-beyanın mahâllinde istimâ‘ ve tahrîri için savb-ı şer‘-i şerîf-i enverden Mevlânâ Mustafa Efendi b. Ahmed irsâl olunup ol dahi mahmiye-i İstanbul’da Eski İmâret mahâllesinde sâkin Molla Mustafa b. Mehmed’in menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde mahmiye-i mezbûrede Timurhan mahâllesi ahâlîsinden fahrü’l-müderrisîni’l-kirâm Abdülvahhab Efendi b. el-merkūm Abdullah Efendi tarafından husûs-ı âti’l-beyanda taleb ve da‘vâ ve ahz u kabza müseccel vekîli işbu bâ‘isü’l-kitâb Mehmed Efendi b. İbrahim meclis-i ma‘kūd-ı mezkûrda mahmiye-i mezbûrede sâkin iken bundan akdem vefât eden Ahmed Efendi b. el-merhûm Mehmed Emin Efendi’nin min-kıbeli’l-üm ceddesi ve terekesine bi’l-verâse vâzı‘atü’l-yed olup zâtı ta‘rîf-i şer‘î ile mu‘arrefe olan Hadîce Hatun bt. Abdullah mahzarında bi’l-vekâle üzerine da‘vâ ve takrîr-i kelâm edip müteveffâ-yı mezbûr Ahmed Efendi b. el-merhûm Mehmed Emin Efendi b. Mustafa’ya müvekkilim mûmâ-ileyh târîh-i kitâbdan bir sene mukaddem huzûr-ı Müslimînde on sekiz aded Mısır zincirli altın ikrâz ve teslîm, ol dahi ber-vech-i muharrer iktirâz ve tesellüm ve kabz ve masârıfına sarfla istihlâk etmekle meblağ-ı mezkûru müvekkilim mûmâ-ileyhe kable’l-edâ fevt olmağla terekesinden taleb ederim, suâl olunup alıverilmesi matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden olup mârrü’z-zikr Timurhan mahâllesi ahâlîsinden Ahmed b. Abdullah b. Abdullah ve Mehmed Efendi b. Şaban ve Molla Mustafa b. Mehmed li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-vâki‘ müteveffâ-yı mezbûr Ahmed Efendi b. Mehmed Emin Efendi b. Mustafa işbu müdde‘î-i mezbûrun müvekkili mûmâ-ileyhe târîh-i kitâbdan bir sene mukaddem huzûrumuzda on sekiz aded Mısır zincirli altını ikrâz ve teslîm, ol dahi ber-vech-i muharrer yedinden iktirâz ve kabz ve masârıfına sarfla istihlâk eyledi, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’l-müvekkili’l-mezbûr mûcebiyle ba‘de’l-hükm vâki‘ hâli mevlânâ-yı mezbûr mahâllinde ketb, ba‘dehû ma‘an mürsel el-Hâc Ahmed b. Mehmed ve Mustafa Çelebi b. el-Hâc Hasan ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî 3 min-Cemâziyelâhire sene 1143.<br><br>Şuhûdü’l-hâl: Hacı Mustafa b. eş-Şeyh Abdullah Efendi, Halil Efendi b. Ali, el-Hâc Osman b. Kemaleddin, Hacı Halil b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=38198"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38200"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b467"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>