﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 256<br>Hüküm no: 283<br>Orijinal metin no: [55b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahire’den gelirken yolda vefat eden Nergis’in varislerinin Marat v. Haçador aleyhindeki eşya iddialarından men olunmaları</b><br><br>Mısr-ı Kāhire’den gelirken esnâ-i tarîkde hâlike olan Nergis bt. Agob nâm Ermeniye’nin verâseti anası Tensuh’un li-ebeveyn er karındaşı Hopik’in oğlu Mardıros’un sulbî kebîr oğlu Bogos’a ve sulbiye kebîre kızı Meyrem’e münhasıra olduğu şer‘an zâhir ve müte‘ayyin oldukdan sonra mezbûrân Bogos ve Meyrem meclis-i şer‘-i hatîr-ı lâzımü’t-tevkīrde işbu bâ‘isü’s-sifr Marat v. Haçador nâm Ermeni muvâcehesinde üzerine herbiri da‘vâ ve takrîr-i kelâm edip mezbûr Marat’ın yedinde olan işbu iki yüz Lekepurî bogasi ve on top Mısır alacası ve iki kantar keteni mûrisimiz hâlike-i mezbûre hayâtında mülkü olduğu hâlde mezbûr Marat’a îdâ‘ ve teslîm, ol dahi istîdâ‘ ve kabz etdiğinden sonra kable’l-ahz mezbûre Nergis hâlike olmağla eşyâ-i mezbûre bi’l-ırsi’ş-şer‘î bize intikāl etmekle hâlâ taleb ederiz, suâl olunsun dediklerinde gıbbe’s-suâl mezbûr Marat cevâbında eşyâ-i mezbûreyi gāib ani’l-meclis Şahin v. Serkiz nâm zimmî yedinde mülkü olduğu hâlde bana îdâ‘ ve teslîm ben dahi istîdâ‘ ve kabz etmiş idim deyü def‘le mukābele edicek gıbbe’s-suâl ve’l-inkâr mersûm Marat’dan def‘-i meşrûhunu mübeyyine beyyine taleb olundukda udûl-ı Müslimînden olup mahmiye-i mezbûrede Mollagürânî mahallesinde sâkin el-Hâc Mustafa b. Mehmed ve el-Hâc Hasan b. Ali nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka merkūm Şahin eşyâ-i mezkûreyi mülkü olduğu hâlde bizim huzûrumuzda merkūm Marat’a îdâ‘ ve teslîm edip ol dahi istîdâ‘ ve kabz etmiş idi, biz bu husûsa bu vech üzere ilâ-âhir mûcebince müdde‘iyân-ı mezbûrân mu‘ârazadan men‘ olunup mâ-vaka‘a bi’t-taleb ketb olundu.<br><br>Fî 15 min-Şa‘bâni’l-mu‘azzam sene 1081.<br><br>Şuhûdü’l-hâl: Mehmed Bey b. Abdullah kethüdâ-yı muhzırân, Abdi Çelebi b. Hüseyin, Şükrullah Bey b. Mustafa, Serkiz v. Safer, Şahin v. Serkiz.</p>          <br><a title="Önceki sayfa" style="text-decoration:none" href="./ayrmetin.php?idno=2600"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2602"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>