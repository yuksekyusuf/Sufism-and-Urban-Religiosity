﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 340<br>Hüküm no: 287<br>Orijinal metin no: [55b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sipah Pazarı’nda silah satan dükkânların tüccarının, yangın sonrası Bat Pazarı’nda esvâb ticaretine teşebbüsleri</b><br><br>Sipâh Pazarlı tâifesi Bât Pazarı esnâfına ilhâkiyetleri<br><br>[Sürh ile kayd:] Bâ-sahh-ı âlî - İ‘lâmı mûcibince amel olunup ihtisâb ve mi‘mâr ağa taraflarına dahi ilm u haberi i‘tâ olunmak deyü.<br><br>Fî 21 Ş sene 1242<br><br>Ma‘rûz<br><br>Sâdır olan fermân-ı âlîlerine imtisâlen ashâb-ı arzuhâl İsmail Ağa ve Ömer Ağa ve Abdullah Ağa ve sâirleri ihtisâb ağası bendeleri hazır olduğu hâlde meclis-i şer‘-i münîrde biz Âsitâne-i aliyyede Çarşı-yı Kebîr’de Bat Pazarı kurbünde Sipâh Pazarı denilen mahâlde mukaddemâ defter-i keşfde muharrer dekâkînde esliha bey‘ ve şirâsıyla me’lûf iken harîkde muhterik oldukda fîmâ-ba‘d esliha bey‘ ve şirâsıyla -sahh- intifâ‘ edemeyeceğimiz zâhir olduğuna binâen rızâmızla keff-i yed ve yedimizde olan envâ‘-ı eslihayı bezzâzistân-ı atîkde füruht ettirerek ba‘de’l-yevm dükkânlarımızı yaptırıp Bat Pazarı misillü esvâb bey‘ ve şirâsına teşebbüs murâd etmemizle hazır bi’l-meclis Bat Pazarı kethudâsı es-Seyyid Mehmed Sâdık Ağa bize dahi kethudâ olarak zukāğımıza bir yiğitbaşı nasb ve ta‘yîn ve ba‘de’l-yevm biz dahi Bat Pazarı esnâfı olarak sâye-i merhamet-vâye-i hazret-i zıllullahîde ta‘yyüşümüze müsâ‘ade buyurulmak niyâzımızdır deyü istid‘â ve istirhâm eylediklerinde istid‘âları yolunda olmağla içlerinden merkūm İsmail Ağa yiğitbaşı nasb olunduğu ma‘lûm-ı ilm-i âlem-ârâları buyruldukda niyâzlarına müsâ‘ade-i merâhim-âde-i seniyyeleri erzân buyurulmak emr-i savâb idüğü İstanbul Mahkemesi’nden huzûr.<br><br>Fî 7 Ş sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33713"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33715"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>