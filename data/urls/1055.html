﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 199<br>Hüküm no: 152<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Halil’in kızı Âmine’yi eşi Sarraç Ahmed’e teslim etmesi</b><br><br>Ma‘rûz,<br><br>Medîne-i Üsküdar’da Vâlide Sultan mahallesinde sâkin derûn-ı arzuhâlde ismi mezkûr Sarrâc es-Seyyid Ahmed Ağa b. es-Seyyid Ahmed nâm kimesne Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde kayınvâlidesi olup medîne-i mezbûrede Toygar Hamza mahallesinde sâkine zâtı mu‘arrefe Fâtıma bt. Halil nâm hatun muvâcehesinde merkūme Fâtıma Hatun’un sadriye kızı işbu hâzıra bi’l-meclis on iki yaşında olup arzuhâl eden Şerife Âmine nâm murâhikası bundan akdem babası gāib ani’l-meclis Süleyman nâm kimesne altı yüz elli guruş mehr-i müeccel-i müstevfâ ve beş yüz elli bir guruş mehr-i müeccel tesmiye ile bana tezvîc ve murâhika-i mezbûre cimâ‘a mutî‘a olduğundan bana teslîm edip ol vechile zevcem murâhika-i mezbûre bir müddetden beri benimle iskân üzere iken vâlidesi işbu merkūme Fâtıma Hatun sagīr-i mezbûreyi bir takrîb iğfâl ederek benim yanımdan ahzetmekle suâl olunup zevcem murâhika-i mezbûreyi zikr olunan Vâlide Sultan mahallesinde tedârik ve müheyyâ eylediğim galak ve merâfıkı başka menzilime getirip bana itâ‘at ve hukūk-ı zevciyyete mürâ‘at etmek üzere bana teslîme vâlidesi mezbûre Fâtıma Hatun’a tenbîh olunmak matlûbumdur deyü da‘vâ etdikde mezbûre Fâtıma Hatun dahi cevâbında kaziyye minvâl-i meşrûh üzere olduğunu ikrâr ü i‘tirâf etmeğin mûcebince mürâhıka-i hâzıra-i mezbûre Şerife Âmine’yi zevci müdde‘î-i mezbûrun menziline getirip kendüye itâ‘at ve hukūk-ı zevciyyete mürâ‘ât etmek üzere zevci müdde‘î-i merkūm es-Seyyid Ahmed Ağa’ya teslîme mezbûre Fâtıma Hatun’a tenbîh olunduğu huzûr-ı [âlîlerine i‘lâm olundu].<br><br>Fî 5 M sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1054"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1056"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o327"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>