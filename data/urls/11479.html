﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 214<br>Hüküm no: 148<br>Orijinal metin no: [52b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çavuş b. Nasuh’un Harameyn Evkafı’na ait olan arsa üzerindeki evini Mahmud Çelebi b. Ali’ye sattığı</b><br><br>Dergâh-ı âlî -dâme mahfûfen bi’l-me‘âlî- çavuşlarından fahrü’l-cüyûş Mustafa Çavuş b. Nasuh tarafından husûs-ı âti’l-beyânı ıkrârda vekâleti Pervâne Çavuş b. Abdullah ve Ca‘fer Beşe b. Abdullah şehâdetleri ile şer‘an sâbite olan Halil Çavuş b. Davud meclis-i şer‘-i hatîr-i lâzımü’t-tevkīrde hâfız-ı hâze’l-kitâbü’ş-şer‘î Altıpoğaçazâde demekle ma‘rûf fahrü’l-a‘yân Mahmud Çelebi b. Ali tarafından tasdîk-i âtîde vekâleti Kenan b. Abdullah ve Mehmed Bey b. Abdullah şehâdetleri ile şer‘an sâbite olan Süleyman Bey b. Mehmed mahzarında bi’t-tav‘i’s-sâf ikrâr u i‘tirâf edip müvekkilim mezbûr Mustafa Çavuş târîh-i kitâbdan üç yıl mukaddem Altıpoğaçazâde Câmi‘i mahallesinde arzı Medîne-i Münevvere fukarâsı evkāfından olup üzerinde vâki‘ binâsı tarîkü’ş-şirâ’ü’ş-şer‘î mülk-i mahzı olup yevmî iki akçe icâre-i müeccele ve icâre-i mu‘accele ile tasarrufunda olup bir tarafı merhûm Dalgıç Ahmed Paşa vakfı ve bir tarafı Altıpoğaçazâde Ahmed Paşa hazretleri mülkü ve tarafeyni tarîk-i âm ve hâs ile mahdûd menzilde vâki‘ mülk binâsını müvekkil-i mezbûr Mahmud Çelebi’ye otuz bin akçeye bey‘ ve kabz-ı semen edip ve arz-ı mezbûrede olan hakk-ı tasarrufundan merkūm Mahmud Çelebi’ye ma‘rifet-i mütevellî ile fâriğ edip mukābele-i ferâgat merkūm Mahmud Çelebi yedinden beş bin akçe kabz etmiş idi min-ba‘d binâ-yı mezbûr mülkü ve arz-ı mezbûre dahi hakk-ı tasarrufudur. Mâdâm ki icâreyi vakfa bî-kusûr edâ eyleye tasarrufuna mu‘âraza olunmaya deyu vekîl-i mezbûr Süleyman tarafından tasdîk-i sudûr etmeğin mâ-vaka‘a zabt olundu.<br><br>Tahrîren fî-evâsıtı Saferi’l-hayr li-sene erba‘a ve ışrîn ve elf.<br><br>Şühûdü’l-hâl: Fahrü’l-müderrisîni’l-kirâm Ahmed Efendi el-müderris el-Halebî? ve Pervâne Çavuş b. Abdullah, Sinan Bey b. ( ), Ahmed Bey b. ( ), Ca‘fer b. ( ) ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11478"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11480"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o774"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>