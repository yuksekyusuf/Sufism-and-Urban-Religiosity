﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 497<br>Hüküm no: 518<br>Orijinal metin no: [127a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un boşandığı eşi Süleyman Bey’de kalan alacağını talep etmesi</b><br><br>Mahmiye-i İstanbul’da Cibâli kapısı kurbünde sâkine Âişe Hatun bt. İsmail mahmiye-i mezbûrede meclis-i şer‘de zevc-i sâbıkı Süleyman Bey b. Ahmed mahzarında üzerine da‘vâ ve takrîr-i kelâm edip işbu mezbûr Süleyman Bey bundan akdem zevciyet beynimizde kāime olduğu hâlde malımdan bin beş yüz guruş kıymetli eşyâ-i ma‘lûmemi fuzûlî bey‘ ve semenini masârıfına sarfla istihlâk etmeğin meblağ-ı merkūmu mezbûr Süleyman Bey’den talep ve da‘vâ eylediğimde vesâtet-i muslihîn ile da‘vâ-i mezkûrumdan benimle beş yüz guruş üzerine sulh olup bedel-i mezbûr zimmetinde bana deyni olmak üzere yedime bir kıt‘a deyn temessükü dahi vermekle hâlâ bedel-i mezbûrun on guruşunu yedinden ahz u kabz ve istîfâ edip bâkī dört yüz doksan guruşunu mezbûr Süleyman Bey’den talep eylediğimde edâdan imtinâ‘ eder suâl olunup alıverilmesi matlûbumdur dedikde gıbbe’s-suâl mezbûr Süleyman Bey cevâbında fi’l-vâki‘ cihet-i mezbûrdan müdde‘ıye-i mezbûre Âişe Hatun’a zimmetinde bâkī dört yüz doksan guruş deyni olduğunu ikrâr ve i‘tirâf etmeğin mûcibince meblağ-ı bâkī-i mezbûr dört yüz doksan guruşu müdde‘iye-i mezbûre Âişe Hatun’a edâ ve teslîme mezbûr Süleyman Bey’e tenbîh olunup mâ-vaka‘a bi’t-taleb ketb olundu.<br><br>Fi’l-yevmi’s-sâlisi aşere min-Recebi’l-mürecceb li-sene sitte aşere ve mi’e ve elf.<br><br>Şuhûdü’l-hâl: Sofu Mehmed b. ( ), Üstâd Halil b. ( ), Üstâd Abdülbaki b. ( ), Bektaş Ali b. ( ), Ali Efendi b. Ahmed, Mehmed Efendi b. Ahmed, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=42047"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42049"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b497"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>