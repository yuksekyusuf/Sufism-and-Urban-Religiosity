﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 215<br>Hüküm no: 191<br>Orijinal metin no: [56a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Babasının vefatıyla Kadıasker Mehmed Efendi Camii imamet ve hitabet vazifesi tevcih edilen Ahmed’in sakalı çıkıp istihkakı görülünceye kadar Abdurrahim Efendi b. Abdullah’ın vekil tayin edildiği</b><br><br>Mahmiye-i İstanbul’da Hüsrev Paşa kurbünde Kādıasker Mehmed Efendi Câmi‘-i şerîfi imâmı ve hatîbi olup bundan akdem fevt olan Mehmed Efendi’nin sulbî sagīr oğlu es-Seyyid Ahmed’in büyükbabası ve tesviye-i umûruna bâ-hüccet-i şer‘iyye vasî-i mansûbu olan el-Hâc Mehmed nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-kitâb Abdurrahîm Efendi b. Abdullah nâm kimesne mahzarında bi’l-vesâye ikrâr-ı tâm ve takrîr-i kelâm edip müteveffâ-yı merkūm Mehmed Efendi’nin mutasarrıf olduğu imâmet ve hitâbet cihetleri oğlu sagīr-i mezbûr es-Seyyid Ahmed’e taraf-ı Saltanat-ı aliyye’den tevcîh ve inâyet ve ihsân buyurulup, mültehî olup imâmete istihkākı zâhir olunca imâmet hizmetini edâ etmek içün vekîl nasb ve ta‘yîn olunmak muktezî olmağla, merkūm Abdurrahîm Efendi vekâlet-i mezkûreye ehil ve mahall ve müstehık ve muhtâr-ı cemâ‘at olmağla, merkūm Abdurrahîm Efendi’yi ben bi’l-vesâye vekîl ve nâib-i menâb nasb ü ta‘yîn ve hâkim-i muvakki‘-i sadr-ı kitâb bi-tevkī‘ihi’r-refî‘ü’l-müstetâb ‒veffakallâhu te‘âlâ ilâ sebîli’s-savâb‒ efendi hazretleri dahi hitâbet-i mezkûreyi edâ içün vekîl nasb ü ta‘yîn buyurduklarında, ol dahi vekâlet-i merkūmeleri kabûl ve hizmet-i lâzımelerini kemâ-yenbagī edâya ta‘ahhüd ve iltizâm eyledi dediğini merkūm Abdurrahîm Efendi tasdîk etmeğin mâ-hüve’l-vâki‘ bi’t-taleb ketb olundu. Fî-selh-i Recebi’l-ferd sene [1]194.<br><br>Şuhûdü’l-hâl: es-Seyyid Halil b. Mustafa, Mütevellî İbrahim Ağa, Kâtib Hüseyin Efendi, Hâfız Feyzullah b. İsmail, es-Seyyid Hasan Efendi, Kasım Ağa b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=30392"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30394"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>