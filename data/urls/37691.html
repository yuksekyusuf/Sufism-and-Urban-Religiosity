﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 910<br>Hüküm no: 747<br>Orijinal metin no: [169b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Rukiye Hatun’un küçük kızı ile süt annesine nafaka takdir edildiği</b><br><br>Dârü’l-hilâfeti’l-aliyye Kostantıniyyetü’l-mahmiyede İstanbul’da Tarsus mahallesinde sâkine iken bundan akdem vefât eden Rukiye Hatun bt. Ahmed’in vâlidesi olup zâtı ta‘rîf-i şer‘î ile mu‘arrefe olan hâfızatü’l-kitâb Havva Hatun bt. Mustafa meclis-i şer‘-i şerîf-i enverde müteveffiye-i mezbûrenin sagīre kızı olup bi-hakkı’l-hıdâne hacr ü terbiyemde olan Hadîce nâm <<sagīre>> radî‘anın mal-ı müntakilinden kisve-bahâ ve murdi‘asına nafaka farz ve takdîr olunmak matlûbumdur dedikde mezbûre Havva Hatun’un takrîr-i meşrûhu vâkı‘a mutâbıka idiği zeyl-i vesîkada muharrerü’l-esâmî Müslimîn haberleri ile lede’ş-şer‘i’l-enver zâhir ve mukarrer oldukdan sonra hâkim-i muvakkı‘-i sadr-ı kitâ[b] tûbâ-lehû ve hüsnü-meâb efendi hazretleri radî‘a-i mezbûrenin murdi‘asına mal-ı müntakilinden yevmî iki para ücret ve kisve-bahâ ve sâir levâzım-ı zarûriyesi’çün dahi yevmî üç para farz ve takdîr buyurup meblağ-ı mefrûz-ı mecmû‘-ı mezbûr yevmî beş parayı radî‘a-i mezbûrenin levâzım-ı zarûriyesine harc ü sarfa vakt-i hâcetde istidâneye ve lede’z-zafer malına rücû‘a mezbûre Havva Hatun’a izin birle mâ-vaka‘a kayd-şüd.<br><br>Fî 9 min-Recebi’l-ferd sene 1110<br><br>Şuhûdü’l-hâl: es-Seyyid Abdülmuti Efendi, Şeyhzâde Ahmed Efendi, Şeyh Mehmed Efendi, Yahya Efendi b. Ahmed Efendi, Rûşenî Mehmed Efendi, Nikâtî Ali Efendi.</p>          <br><a title="Önceki sayfa" style="text-decoration:none" href="./ayrmetin.php?idno=37690"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37692"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0910"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1074"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>