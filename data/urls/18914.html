﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 277<br>Hüküm no: 434<br>Orijinal metin no: [98b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Kapudan Hasan Paşa’nın el koyduğu, Mahmud Bey b. Perviz’e ait esir ve eşyaların iadesi için Hürrem Kethüdâ b. Abdullah’ın vekil tayin edildiği</b><br><br>Oldur ki Beşiktaş sâkinlerinden olan Hürrem Kethüdâ b. Abdullah meclis-i şer‘-i şerîfe hâzır olup takrîr-i kelâm kılıp merhûm kapudân Hasan Paşa hâl-i hayâtında merhûm Mahmud Bey b. Perviz Bey’in mâl-ı metrûkâtından on bir re’s esirin ve bir samur kürkün ve bir aşçı câriyesin fuzûlî alıp kabz edip hâlâ fevt olup uhdesinde kalmağın merhûm Mahmud Bey’in eytâm-ı sıgārına kıbel-i şer‘den vasiyy-i muhtârı olup mir-livâ-i Midilli olan Mustafa Bey b. Perviz’in zikr olunan nesneleri da‘vâ ve taleb ve kabz ve îsâline beni vekîl eyledi deyicek sıdk-ı makāline mutâbık hasm-ı şer‘î yüzüne beyyine taleb olunmağın udûlden Ahmed b. Abdullah el-Cündî ve Mustafa b. Abdullah el-Cündî li ecli’ş-şehâde hâzırân olup edâ-i şehâdet-i şer‘iyye edip fi’l-vâki‘ mezkûr Mustafa bizim yanımızda merhûm-ı mezkûrun muhallefâtından merhûm-ı mezbûrun kabz eylediği mezkûr on bir re’s esirlerin ve bir samur kürkün ve câriyesini da‘vâ ve taleb ve kabz ve îsâle mezkûr Hürrem Kethüdâ’yı vekîl eyledi. Vech-i meşrûh üzre şâhidleriz ve şehâdet dahi ederiz dediklerinde ba‘de’t-ta‘dîl ve’t-tezkiyye hayyiz-i kabûlde vâki‘ olup bi’t-taleb tahrîr olundu. Tahrîren fî evâili şehri Zilka‘deti’l-ûlâ sene 999.<br><br><br>Şuhûdü’l-hâl: Bâli Bey b. Hüseyin el-Cündî, Hüseyin b. Abdullah el-Cündî, Haydar b. Abdullah el-Cündî, Hüsrev b. Abdullah el-Muhzır, Mustafa b. Ali el-Muhzır ve gayruhüm mine’l-[hâzırîn].</p>          <br><a title="Önceki sayfa" style="text-decoration:none" href="./ayrmetin.php?idno=18913"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18915"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o347"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>