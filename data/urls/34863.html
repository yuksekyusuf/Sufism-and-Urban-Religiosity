﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 258<br>Hüküm no: 210<br>Orijinal metin no: [82-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimo v. Todori ile Behiye Hanım’ın aralarındaki hamam tamiratı ve bina inşaatı masraflarından meydana gelen alacak verecek davasında sulh oldukları</b><br><br>6281 [guru]şa sulh<br><br>[Ma‘rûz]<br><br>Dülger kalfalarından olup arzuhâl eden Çengelkaryeli Dimo v. Todori zimmî bi’l-ma‘iyye rü’yete memûr Evkāf Müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde bi’t-terâzî Bâb-ı cenâb-ı Fetvâ-penâhî’de İstanbul kādıları dâ‘îlerine tahsîs buyurulan dâirede ma‘kūd meclis-i şer‘-i münîrde bâ-irâde-i seniyye Hazîne-i Evkāf-ı Haremeyn-i Muhteremeyn tarafından idâre olunan evkāfdan merhûm İlyas Ağa Vakfı müsakkafâtından İstanbul’da Büyük Langa civârında İnebey mahallesinde kâin Mirâhor Hamamı demekle arîf çifte vakıf hamamın bâ-temessük-i mütevellî bi’l-icâreteyn mutasarrıfesi derûn-ı arzuhâlde ismi mezkûr[e] mu‘arrefetü’z-zât Behiye Hatun bt. Hüseyin muvâcehesinde mezbûre Behiye Hatun’un ber-vech-i muharrer mutasarrıfesi [olduğu] hamam-ı mezkûrun mukaddemâ ol havâlîde vukū‘ bulan harîkde ancak zükûra mahsûs olan câmekân ve müştemilât-ı sâiresi muhterik ve nisvâna mahsûs câmekânın dahi ba‘zı mahalleri münhedim olmağla sene-i sâbıkā yani bin iki yüz elli yedi senesi hilâlinde mezbûre Behiye Hanım bana sâlifü’l-beyân zükûra mahsûs olup muhterik olan câmekân ve müştemilât-ı merkūmesi mahâlline kendi mâlından iktizâ eden kereste ve levâzım-ı sâirenle benim için müştemilât-ı mezbûreyi hâvî bir bâb câmekân ve mârrü’z-zikr nisvâna mahsûs olup ba‘zı mahalleri münhedim olan câmekânın dahi ebniye-i mevcûdesini hedm ve nıkzına kendi mâlından iktizâ eden kereste ve levâzım-ı sâire zamm edip arsasında kezâlik benim için diğer bir bâb câmekân binâ ve inşâ eyle sana yirmi bin guruş vereyim demekle ben dahi râzı olup zikr olunan muhterik câmekân ve müştemilâtı mahâlline kendi mâlımdan iktizâ eden kereste ve levâzımât-ı sâiremi mezbûre Behiye Hanım için müştemilâtıyla bir bâb câmekân ve ba‘zı mahalleri münhedim olan câmekân-ı mezkûrun dahi ebniye-i mevcûdesini hedm ve nıkzına kendi mâlımdan iktizâ eden kereste ve levâzımât-ı sâire zamm edip arsasında yine mezbûre için diğer bir bâb câmekân binâ ve inşâ ve tekmîl ve kendine teslîm etmiş idim lâkin câmekân-ı mezkûrun bundan mukaddemce ma‘rifet-i şer‘ ve ebniye-i hâssa [83] müdîri efendi bendeleri ma‘rifetiyle mahâllinde lede’l-keşf ehl-i vukūfun dahi tahmîn ve takvîmleri üzere binâlarına ber-mûceb-i defter müdîr-i mûmâ-ileyhe ber-vech-i mukāvele meblağ-ı merkūm yirmi bin guruşdan ziyâde mâlımdan masrûfum olan üç bin yüz seksen üç buçuk guruş ki cem‘an yirmi üç bin yüz seksen üç buçuk guruşdan mezbûre Behiye Hanım’ın mâlından ceste ceste makbûzum olan on beş bin üç yüz yirmi guruş tenzîl olundukda bâkīsi olan yedi bin sekiz yüz altmış üç buçuk guruşu mezbûre Behiye Hanım’dan hâlâ taleb ederim deyü tasaddî eylediğim da‘vâmdan bâ-tavassut-ı muslihîn mezbûre ile kat‘an-li’n-nizâ‘ altı bin yüz seksen guruş üzerine bi’t-terâzî ba‘de-akdi’l-musâlaha ve’l-kabûl bedel-i sulh-ı mezkûr altı bin yüz seksen guruşu dahi bana edâ ve teslîme ta‘ahhüd etmekle bedel-i sulh-ı <<mezkûre>> merkūmdan mâ‘adâ ziyâde müdde‘âma ve bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden tarafeynden her birimiz âharın zimmetini kabûlümüzü hâvî ibrâ-i âmm-ı sahîh-i şer‘î ile ibrâ ve iskāt edip bu vechile kat‘-ı münâza‘a eyledik deyü ikrâr ve tasdîkleri tescîl ve huzûr-ı [âlîlerine i‘lâm olundu]<br><br>Fî 24 M sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34862"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34864"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>