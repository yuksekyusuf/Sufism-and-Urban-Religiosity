﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 203<br>Hüküm no: 168<br>Orijinal metin no: [21b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yağcı esnafından Hacı Ömer Ağa’nın Galata’da Yağkapanı’ndaki mahzen gediği hissesini Kırımlı Molla Ebubekir’e satması</b><br><br>Galata Yağkapanı’nda kârgîr mahzen gediği<br><br>Ma‘rûz<br><br>Mahrûse-i Galata’da Yağcı esnafından el-Hâc Ömer Ağa b. Süleyman meclis-i şer‘-i münîrde şerîki es-Seyyid Hafız Ahmed Efendi hâzır olduğu hâlde işbu hâmilü’s-sifr esnâf-ı mezkûreden Kırımî Molla Ebûbekir b. Hasan muvâcehesinde ikrâr-ı tam ve takrîr-i kelâm edip mahrûse-i mezbûrede Galata Yağkapanı’nda kâin bir tarafdan es-Seyyid Mehmed Kadri mahzeni ve bir tarafdan nerdubân ve bir tarafdan tarîk-i âm ile mahdûd bir bâb kârgîr mahzen derûnunda vâki‘ âlât-ı lâzıme-i ma‘lûme yüz yirmi sehm i‘tibârıyla altmış sehmi hâzır-ı mezbûrun ve altmış sehmi akd-i âti’z-zikrin sudûruna değin bu sûretle benim yedimde mülk ve hakkım olup ben âlât-ı lâzıme-i ma‘lûmenin ber-vech-i âtî bey‘ murâd eylediğimde tüccâr malını muhâfaza için Âsitâne-i aliyyede ve Bilâd-ı selâse’de ve tevâbi‘inde bi’l-cümle gediklerinin bey‘ ü şirâ ve hibe ve îcâr ve istîcâr ve istihbâr hüccetleri İstanbul Mahkemesi’nden gayrı mehâkimde tahrîr ve takrîr olunmak bâ-emr-i âlî memnû‘ olduğu şurût-ı müstahsene-i mer‘iyeden olduğuna binâen mahrûse-i mezbûrede Yağkapanı Nâzırı es-Seyyid el-Hâc Ali Ağa ve Kırımî Osman Ağa ve mahzenî Abdurrahman Ağa ve Ketânî Hasan Ağa ve sâirleri ma‘rifetleriyle zikri mesbûk altmış sehm hisse-i şâyı‘amı tarafeynden îcâb ve kabûlü hâvî şurût-ı müfsideden ârî bey‘-i kat‘î ve safka-i vâhide ile bin beş yüz guruşa merkūm Molla Ebûbekir’e bey‘ ve temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezkûr bin beş yüz guruşu müşteri-yi mezbûr bana def‘ ü teslîm ben dahi yedinden tamamen ahz ü kabz eyledim. Fîmâ-ba‘d sâlifü’z-zikr gedik ta‘bîr olunur bir kantar, bir terâzî ma‘a derâhim ve bir akçe tahtası ve bir pîş-tahta ve bir minder âlât-ı lâzıme-i ma‘lûmenin i‘tibâr-ı merkūm üzere altmış sehm hisse-i şâyi‘ası merkūm Molla Bekir’in mülk-i müşterâsı ve hakk-ı sırfı olup ancak altmış sehm hisse-i şâyi‘asında benim aslâ ve kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika âmme-i de‘âvîden tarafeynden her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını ba‘de’l-kabûl gedik-i mezbûrun nısfı hâzır-ı mezbûr es-Seyyid Hafız Ahmed Efendi üzerinde ibkā ve nısf-ı âharı müşteri-yi mezkûr Molla Ebûbekir’in ismine tasrîh ile kalemine kayd ve yedine sûret i‘tâsını bi’l-cümle istirhâm eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 5 min-Zilhicceti’ş-şerîfe sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31575"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31577"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>