﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 68<br>Hüküm no: 15<br>Orijinal metin no: [4b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Efendi’nin vakıf arsa üzerindeki evini Sipahiler Çavuşu Ali Çelebi’ye satması</b><br><br>Mahmiye-i İstanbul’da Haraççı Muhyiddin mahâllesi sâkinlerinden Hüseyin Efendi b. Mahmud Efendi nâm kimesne mahmiye-i mezbûrede meclis-i şer‘de işbu râfi‘ü’l-vesîka Sipâhîler Çavuşu Ali Çelebi b. Abdülgubar nâm kimesne mahzarında ikrâr-ı tam ve takrîr-i kelâm edip akd-i âti’z-zikrin sudûruna değin silk-i mülkümde münselik olup arsasının merhûm Hocazâde Mustafa Efendi Vakfı’na senede yüz seksen akçe mukāta‘ası olup binâsı mülküm olan mahâlle-i mezbûrede vâki‘ bir tarafdan Abdülbaki nâm kimesne mülküne ve iki tarafdan İbrahim Ağa mülküne ve bir tarafdan ba‘zan Yakub Efendi mülkü ve ba‘zan tarîk-i hâs ile mahdûd bir bâb fevkānî ve bir bâb tahtânî odayı ve iki sofa ve bir dehlizi ve bi’r-i mâ ve kenîfi ve havluyu ve eşcâr-ı müsmire ve gayr-ı müsmire bahçemi müştemil menzilimin binâsını bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i kat‘î ile yüz yetmiş guruşa mezbûr Ali [Ça]vuş’a bey‘ ve teslîm ve arsasını dahi vakf-ı mezbûr mütevellîsi ma‘rifetiyle meccânen ferâğ ve tefvîz edip ol dahi vech-i muharrer üzere iştirâ ve tesellüm ve tefevvüz etdikden sonra semeni olan meblağ-ı mezbûr yüz yetmiş guruşu merkūm Ali Çavuş yedinden ahz u kabz eyledim. Min-ba‘d menzil-i mahdûd-ı mezbûrun binâsı merkūm Ali Çavuş’un mülk-i müşterâsı ve arsası hakk-ı müfevvezi olmuşdur, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Muharrem sene 1116<br><br>Şuhûdü’l-hâl: el-Hâc İbrahim Ağa b. Halil, Abdülbaki Çelebi b. Hasan, Mehmed Çelebi b. Mustafa, İbrahim b. Mehmed, Himmet b. Mehmed, Mehmed Çelebi b. Mustafa, el-Hâc Yusuf b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41544"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41546"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o688"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>