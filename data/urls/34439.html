﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 271<br>Hüküm no: 261<br>Orijinal metin no: [48a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali’nin sahibi olduğu soğancı dükkânı gediğinin kendi adına tescil edilerek hüccet verilmesi</b><br><br>Soğancı ihbârı<br><br>İstanbul’da Azebler kurbünde Elvanzâde mahallesinde sâkin iken bundan akdem vefât eden Soğancıbaşı vekîli el-Hâc Hafız Mehmed Efendi b. Ahmed’in sulbî kebîr <<oğlu>> gayrı reşîd oğlu es-Seyyid Ali’nin bâ-hüccet-i şer‘iyye vasiyy-i mansûbu işbu bâ‘isü’l-kitâb İmâmeci Halil Ağa b. Halil nâm kimesne meclis-i şer‘-i münîrde bi’l-vesâye takrîr-i kelâm ve ta‘bîr ani’l-merâm edip mahmiye-i mezbûre hısnı ebvâbından Odunkapısı hâricinde kâin ma‘lûmü’l-hudûd bir bâb soğancı dükkânı derûnunda mevcûde beyne’l-esnâf gedik ta‘bîr olunur iki kantar ve bir sepet ve bir terâzî ma‘a derâhim ve bir akçe tahtası ve sâir âlât-ı lâzıme-i ma‘lûme vasîsi olduğum gayrı reşîd-i merkūmun yedinde müstakıllen mülkü olup lâkin mülkü olduğunu nâtıka yedinde hüccet-i şer‘iyye olmamağın husûs-ı mezkûr erbâb-ı vukūfdan istihbâr olunup kıbel-i şer‘den bir kıt‘a hüccet-i şer‘iyye i‘tâ olunmak bi’l-vesâye murâdımdır dedikde fi’l-hakīka gedik-i mezkûr gayrı reşîd-i merkūmun ilâ-hâze’l-ân yedinde müstakıllen mâlı ve mülkü olduğunu zeyl-i vesîkada muharrerü’l-esâmî <<Müslimîn>> kimesneler alâ-tarîkı’ş-şehâde ihbâr etmeleriyle hıfzan li’l-makāl işbu vesîka-i enîka bi’t-taleb ketb ü imlâ olundu.<br><br>Fî-gurreti Rebî‘ülâhir sene 1247<br><br>Şuhûdü’l-hâl: Kethüdâ Ömer Ağa, el-Hâc Ahmed Ağa, Mütevellî Mustafa Ağa, Kavaklızâde İsmail Ağa, Kavaklızâde Hafız Mehmed Ağa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34438"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34440"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>