﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 352<br>Hüküm no: 352<br>Orijinal metin no: [79a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ermeni Homasi ile boşandığı eşi Hava bt. Oseb’in aralarındaki eşya davasında sulh oldukları</b><br><br>Mahrûse-i Galata a‘mâlinden kasaba-i Beşiktaş’da Sinanpaşa Mahallesi mütemekkinlerinden Homasi v. Ayvaz nâm Ermeni meclis-i şer‘-i hatîr-i lâzımü’t-tevkīrde zevce-i sâbıkāsı işbu sâhibetü’s-sifr Hava bt. Oseb nâm Nasrâniye muvâcehesinde ikrâr-ı tâm ve takrîr-i kelâm edip mesfûre Hava zevce-i menkûham olup beynimizde hüsn-i mu‘âşeretimiz olmamağla bi’t-terâzî bundan akdem müfârakat edip zevciyyetde kat‘-ı alâka oldukdan sonra mukaddemâ diyâr-ı âhara gittiğimde ba‘zı eşyâ-i ma‘lûme-i mütenevvi‘amı ketmetmişidi da‘vâ, ol dahi benden ba‘zı eşyâ-i memlûkemi ahz etmişidin deyü da‘vâya tasaddî etmekle beynimizde münâza‘ât-ı kesîre ve muhâsamât-ı şedîde vâkı‘a olmuş idi el-hâletü hâzihî beynimize muslihûn tavassut edip her birimiz li-sifrin zimmetini meccânen ibrâ etmek üzere sulh eylediğimizde ben dahi sulh-ı mezbûru kabûl hukūk-ı zevciyyete ve târih-i kitâba gelince gerek zevciyyetden kāim iken ve gerek ba‘de ahz u i‘tâ ve mu‘âmelât-ı şettâya ve eşyâ-i ma‘lûme ve mechûle müte‘allika âmme-i da‘vâdan her birimiz âharın zimmetini ibrâ-i âmm-ı kātı‘u’n-nizâ‘la [79b] ibrâ ve iskāt eyledik. Fîmâ-ba‘d vechen mine’l-vücûh ve sebeben mine’l-esbâb da‘vâ nizâ‘ımız kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Hurrire fi’s-sâmin min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Mehmed Çelebi b. Abdullah, İbrahim Çelebi b. Mustafa, Abdullah b. Mustafa, Mehmed b. Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=5275"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5277"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o686"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>