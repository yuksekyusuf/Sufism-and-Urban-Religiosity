﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 449<br>Hüküm no: 582<br>Orijinal metin no: [119b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anna bt. Kalos’un kardeşi Bogos’un ölümüne sebebiyet verdiği iddiasıyla açtığı davada şahitlerinin kabul edilmediği</b><br><br>Ma‘rûz,<br><br>Erzurum kazâsına tâbi‘ Turtan nâm karyeden olup rençberlik ticâretiyle İstanbul’da müsâfiren sâkin iken bundan akdem hâlik olan Bogos v. Kalos v. Serkiz nâm zimmînin li-ebeveyn kız karındaşı ve hasran vârisesi olup şahsı Kirkor v. Salur ve Sahak v. Avanis ta‘rîfleriyle mu‘arrefe olan Anna bt. el-mezbûr Kalos Nasrâniye arzuhâl eden Salamon v. Avram nâm Yahûdi ile mahfil-i şer‘iyyâtda terâfu‘larında târîh-i i‘lâmdan üç sene mukaddem Ağustos ayında Balat kurbünde Arslan iskelesi nâm mahâlde vâki‘ Ocak Bezirgânı’nın binâsında ırgadbaşı iken Salı günü öğle vaktinde binânın taşrasında olan harâbede mezbûr Salamon Yahûdi iki eliyle karındaşım ve mûrisim merkūm Bogos’un boğazını amden ve bi-gayr-ı hakkın sıkıp derisi soyulup bir takrîble elinden halâs olup tezkire ile odasına girip ol gece mezbûr Salamon’un ber-vech-i muharrer sıkmasından müteessiren karındaşım mezbûr hâlik olmağla mûceb-i şer‘îsini mezbûr Salamon’dan taleb ederim deyü ba‘de’d-da‘vâ ve’l-inkâr müdde‘iye-i mezbûre merkūm Salamon ile bi’d-defa‘ât terâfu‘larında mezbûre Anna Nasrâniye ol vakitde binâ-i mezbûrede rençber olmak üzere müdde‘âsına ikāmet eylediği İsmail nâm kimesne ile Ayvaz ve Murat nâm üç nefer şâhidler cerh olunup makbûle olmamağla şâhid-i âhar ikāmetine havâle olunup henüz da‘vâlarına faysal verilmediği sâdır olan fermân-ı âlîlerine imtisâlen huzûr-ı âlîlerine i‘lâm olundu.<br><br>Fî 7 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b449"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o496"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>