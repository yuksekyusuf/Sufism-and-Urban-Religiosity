﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 395<br>Hüküm no: 379<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İplikçizâde Ahmed Ağa b. Süleyman’ın nizama aykırı davranması sebebiyle kapan tüccarlığından çıkarıldığı</b><br><br>“Kapan tüccârından hurûcunu iltimâs eyledikleri<br><br>Zahîre nâzırı atûfetlü efendinin i‘lâmı bâlâsına sâdır olan fermân-ı âlî mûcebince işbu i‘lâmın kaydı darb olunmuşdur. Fî-18 M sene [12]38<br><br>[Mühür]<br><br>Ma‘rûz[-ı dâ‘î-i devlet-i aliyyeleridir ki]<br><br>Hâlâ reisler kethüdâsı Mehmed Atâullah Ağa ve mahmiye-i İstanbul’da kâin kapan-ı dakīk tüccârından es-Seyyid el-Hâc Veliyüddin Ağa ve Hatîbzâde es-Seyyid el-Hâc Hasan Ağa ve Arabacı el-Hâc İbrahim Ağa ve Ellialtı el-Hâc Mustafa Ağa ve Çetecizâde es-Seyyid İbrahim Ağa ve Kozlucalızâde el-Hâc İbrahim Ağa ve Gökçezâde es-Seyyid el-Hâc Osman Ağa ve Bağdâdîzâde İbrahim Ağa ve Kırımîzâde es-Seyyid el-Hâc Musa Ağa ve Kösemzâde el-Hâc Osman Ağa ve Sekbanbaşızâde el-Hâc Osman Efendi ve es-Seyyid el-Hâc Mehmed Said Efendi ve Çörekçiler kethüdâsı Ali Ağa ve İbrailli Ömer Ağa ve Yürüzâde Mehmed Sâdık Ağa ve Küçük es-Seyyid el-Hâc İsmail Ağa ve Odunkapılı el-Hâc Halil Ağa ve Çobanoğlu el-Hâc İbrahim Ağa ve el-Hâc Ali Efendi ve es-Seyyid el-Hâc Hasan Efendi ve Yankooğlu el-Hâc Mustafa Ağa ve Tığlıoğlu Mahmud Ağa ve Bayram Hüseyin Ağa ve Kırımî es-Seyyid Hasan Ağa ve Kilisli Hüseyin Ağa ve el-Hâc Mustafa Ağa ve Hamza Reis oğlu el-Hâc Derviş Ağa ve Varilcioğlu Mehmed Emin Kapudan ve sâirleri meclis-i şer‘-i münîrde yine kapan-ı merkūm tüccârından İplikçizâde el-Hâc Ahmed Ağa b. el-Hâc Süleyman muvâcehesinde merkūm el-Hâc Ahmed Ağa bir müddetden berü kapan-ı merkūm tüccârından olup lâkin kendi hâlinde olmayup dâimâ kapan-ı merkūm ticâretinde olan nizâm-ı kadîme mugāyir hareket ve cümleye muhâlefet ederek nizâmımızın ihtilâlini mûcib ef‘âle tasaddî ile cümlemizi rencîdeden hâlî olmamağla kendüye bi’d-defa‘ât tenbîh olundukta bir vechile ısgā etmeyüp yine ef‘âl-i sâbıkāsında ısrâr etmekle mezbûrun bu vechile ısrârı bi’l-cümle tüccâra ve ibâdullâha muzır olmağın fîmâ ba‘d merkūm el-Hâc Ahmed Ağa kapan-ı merkūm tüccârlığından hurûc edüp ticâret-i âhara şürû‘ eylemek üzere kendüye tenbîh ve ol vechile nizâm-ı kadîmimiz vikāye olunmak cümlemizin matlûbumuzdur deyü bi’l-muvâcehe teşekkî ve ticâret-i merkūmeden hurûcunu iltimâs ve istid‘â eylediklerinde ol dahi âhar ticârete şürû‘ etmek üzere râzı olduğu İstanbul Mahkemesi’nden huzûr [-ı âlîlerine i‘lâm olundu.]<br><br>Fî 15 Za sene 1237”</p>          <br><a title="Önceki sayfa" style="text-decoration:none" href="./ayrmetin.php?idno=32804"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32806"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b395"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o510"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>