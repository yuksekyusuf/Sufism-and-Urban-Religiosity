﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 356<br>Hüküm no: 560<br>Orijinal metin no: [55b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çamaşırcı Seyyid Mustafa Çelebi’nin kiracı olduğu dükkânı tahliye edip mutasarrıflarına teslimine karar verildiği</b><br><br>Mahrûse-i Galata’da Zincirli Han karşısında vâki‘ ma‘lûmü’l-hudûd bir kıt‘a câmeşûycu dükkânının bi’l-icâreteyn ale’l-iştirâki’s-seviyy mutasarrıfları Ahmed Halim Efendi ve Osman Nuri Çelebi b. Mustafa ve Mehmed Said Ağa b. Süleyman nâm kimesneler Galata’da mahfil-i kazâda Câmeşûycu es-Seyyid Mustafa Çelebi sâlifü’z-zikr tasarrufumuzda olan câmeşûycu dükkânında beher şehr üç guruş kirâ ile aded-i şühûr beyân olunmaksızın müşâhereten müstecirlerimiz olup lâkin dükkân-ı merkūmun bize lüzûmu olduğuna binâen gāyet-i şehr-i i‘lâma izâfetle fesh-i akd-i îcâr etmemizle suâl olunup zikrolunan dükkânı tahliye ve târih-i i‘lâm şehri gāyetine gelince on ay yirmi günde icâre-i mezkûreden mezbûrun zimmetinde müctemi‘ elli guruş hîn-i îcârda gedik-bahâ nâmıyla mezbûrun yedinden ahz eylediğimiz elli guruşa takās ve mahsûb olunmağın ber-vech-i meşrûh gāyet-i şehr-i mezbûrda dükkân-ı mezkûru tahliye ve hâliyeten bize teslîme mezbûr es-Seyyid Mustafa Çelebi’ye tenbîh olunmak matlûbumuzdur deyü da‘vâ eylediklerinde ol dahi cevâbında ber-vech-i muharrer dükkân-ı mezkûrda müşâhereten müstecir olduğunu ikrâr ve câmeşûycu gediği aklâmda mukayyed bâ-emr-i âlî mu‘teber gediklerden olmadığını i‘tirâf etmeğin mûcebince gāyet-i şehr-i mezkûrda dükkân-ı merkūmu tahliye ve mutasarrıfları mezbûrûna hâliyeten teslîme mezbûr es-Seyyid Mustafa Çelebi’ye şer‘an tenbîh olunduğu tescîl bi[‘l]-iltimâs huzûr-ı âlîlerine i‘lâm olundu.<br><br>Fî 4 Zilhicce sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22755"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22757"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o449"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>