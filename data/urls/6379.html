﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 193<br>Hüküm no: 163<br>Orijinal metin no: [23b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah’ın boşandığı kocası Osman Çelebi’nin, oğlu Ömer’i almaması şartıyla nafakadan vazgeçtiği</b><br><br>Nafaka<br><br>Mahmiye-i İstanbul’da Zincirlikuyu kurbünde Ali Paşa-i atîk mahallesinde sâkine işbu bâ‘isü’l-vesîka Emetullah bt. Mustafa nâm hatun zâtı ba‘de’t-ta‘rîfi’ş-şer‘î meclis-i şer‘-i hatîr-ı lâzımü’t-tevkīrde zevc-i sâbıkı Osman Çelebi b. Ömer nâm kimesne mahzarında ikrâr-ı tâm ve takrîr-i kelâm edip mezbûr Osman Çelebi ile zevciyet beynimizde kāime iken mezbûrun firâşından hâsıl ve benden mütevellid ve bi-hakkı’l-hıdâne hacr ve terbiyemde sadrî oğlu Ömer nâm sagīrin nafaka ve kisvesi için babası mezbûr Osman Çelebi üzerine yevmî sekiz akçe nafaka farz ve takdîr olunup kıbel-i şer‘den yedime işbu hüccet-i şer‘iyye i‘tâ olunmuş idi, lâkin ben sagīr-i mezbûr Ömer’i hakk-ı hıdânesi sukūtuna değin kendi mâlımdan infâk ve iksâ eyleyip babası mezbûr Osman Çelebi’den nafaka taleb etmemek üzere ta‘ahhüd eylediğimde ol dahi sagīr-i mezbûr Ömer’i hakk-ı hıdânesi sukūtuna değin yedimden nez‘ etmemeğe ta‘ahhüd eyledi dedikde gıbbe’t-tasdîkı’l-mer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Muharremi’l-harâm sene 1153.<br><br>Şuhûdü’l-hâl: Halil b. İsmail, Mehmed Çelebi b. Abdullah, Abdullah Çelebi b. Halil, el-Hâc İbrahim b. el-Hâc Ali, Ahmed Çelebi b. Hasan, Hasan Çelebi b. Mehmed ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=6378"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6380"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>