﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 359<br>Hüküm no: 243<br>Orijinal metin no: [50b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal esnâfından Haralombo v. İstavri’nin yağcı mahzeninin yarı hissesini zahîreci esnâfından Maloğlu Aleksi v. Moses’e satması</b><br><br>Yağcı mahzeni mübâya‘ası 6000 guruş<br><br>Kezâlik teba‘a-i Devlet-i aliyye’nin Rum milletinden ve bakkal esnâfından Haralombo v. İstavri meclis-i şer‘-i hatîr-i lâzımü’t-tevkīrde teba‘a-i Devlet-i aliyye’nin Rum milletinden olduğu bâ-ilmühaber mütehakkık olan zahîreci esnâfından bâ‘isü’r-rakīm Maloğlu Aleksi v. Moses muvâcehesinden bakkal esnâfının kethüdâsı Ahmed Efendi tarafından mürsel esnâf-ı merkūme çavuşu Dimitri v. Yuvan ile teba‘a-i Devlet-i aliyye’den ve Avrupa tüccârından Hıristo v. Vancesti hâzır oldukları hâlde ikrâr-ı tâm ve takrîr-i kelâm edip mahmiye-i İstanbul hısnı ebvâbından Balık pazarı kapısı hâricinde vâki‘ bir tarafdan el-Hâc İsmail Ağa’nın bakkal dükkânı ve bir tarafdan Nevşehirli Yuvan’ın bakkal dükkânı ve bir tarafdan Ekmekci Manas’ın uncu değirmeni ve taraf-ı râbi‘i tarîk-i âm ile mahdûd Ayasofya-i Kebîr Câmi‘-i şerîfi Vakfı müsakkafâtından Hatipoğlu el-Hâc Davud Ağa’nın taht-ı tasarrufunda olan şehriye sekiz guruş kirâlı bir bâb yağcı mahzeni derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûmenin nısf hisse-i şâyi‘ası gāib ani’l-meclis Berber Manol v. Lefter’in yedinde mülkü olup mâ‘adâ âhar nısf hisse-i şâyi‘ası bin iki yüz yetmiş dört senesi şehr-i Rebî‘ülevveli’nin onuncu günü târihiyle müverraha ve ol târihde İstanbul Bab mahkemesi nâibi olan müderrisîn-i kirâmdan mekremetlü es-Seyyid Mustafa Faik Efendi’nin imzâ ve hatemini hâviye işbu bir kıt‘a mübâya‘a hüccceti nâtıka olduğu üzere yedimde mülküm iken ben ber-vech-i muharrer mâlik olduğum nısf hisse-i şâyi‘a-i âlât-ı gedik-i mezkûru bin iki yüz yetmiş altı senesi Zilhicceti’ş-şerîfesinin üçüncü günü târihiyle müverraha ve ol târihde mahkeme-i mezkûre nâibi olan müderrisîn-i kirâmdan mekremetlü es-Seyyid Halil Efendi’nin imzâ ve hateminihâviye işbu bir kıt‘a hücccet-i şer‘iyye mantûkunca yirmi beş bin guruş semen-i makbûza hâzır-ı merkūm Hıristo’ya bey‘ ve teslim ol dahi iştirâ ve tesellüm ve kabz u kabûl etmişdi lâkin mebî‘-i mezkûr hakīkatde bey‘ olunmayıp semen-i merkūm yirmi beş bin guruş cihet-i karzdan zimmetimde hâzır-ı merkūm Hıristo’ya deynim olup mukābelesinde âhar nısf hisse-i şâyi‘a-i mezkûre rehin olmağla ben deyn-i mezkûr yirmi beş bin guruşu hâzır-ı merkūm Hıristo’ya edâ ve teslîm ol dahi yedimden ahz u kabz edip âhar nısf hisse-i şâyi‘a-i âlât-ı gedik-i mezkûru rehniyetden fek ve bana teslîm eylediğinde ben dahi ahz u kabz eylediğimden sonra ben akd-i âti’z-zikrin sudûruna değin ber-vech-i muharrer mâlik olduğum âhar nısf hisse-i şâyi‘a-i âlât-ı gedik-i mezkûru tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-ilmühaber ve bâ-izn-i şerîk on altı bin guruşa merkūm Aleksi’ye bey‘ ve temlîk ve vech-i lâyıkıyla teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm on altı bin guruşu tamâmen bana def‘ u teslîm ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm âhar nısf hisse-i şâyi‘a-i âlât-ı gedik-i mezkûrda benim aslâ ve kat‘â alâka ve medhalim kalmayıp Aleksi’nin mülk-i müşterâsı ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 21 Cemâziyelûlâ sene 1279<br><br>Şuhûdü’l-hâl: Muhzır Süleyman Ağa b. ( ), Muhzır Şakir Ağa b. ( ), Muhzır Mustafa Ağa b. ( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35917"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35919"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o373"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>