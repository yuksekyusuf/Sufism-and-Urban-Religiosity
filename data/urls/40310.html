﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 108<br>Hüküm no: 31<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Efendi b. Hasan Paşa’nın merhum Vezîriazam Mehmed Paşa’da olan üç bin guruş alacağının Seyyid Hacı Matuk Çelebi b. Hacı Abdülvehhab’a havale edildiği</b><br><br>Bi’l-fi‘il medîne-i Halebü’ş-şehbâ’da mesned-ârâ-yı seccâde-i resûl-i güzîn ve sadr-nişîn-i makām-ı şer‘-i mübîn olan a‘lemü’l-ulemâ’i’l-izâm efdalü’l-fuzalâ’i-fihâm Mustafa Efendi b. Hasan Paşa kıbelinden unvânı ile mu‘anven ve hatemi ile mahtûm ve târih-i kitâb senesi Cumâdelâhıresi’nin yirmi üçüncü günü ile müverrah nakl-i şer‘î vârid olup mazmûnu zümre-i tüccârdan olup [medîne-i] mezbûre sükkânından umdetü’l-a‘yân zübdetü’l-erkân es-Seyyid Hâcı Matûk Çelebi b. el-Hâc Abdülvehhâb’dan meşhûdün-bih-i âti’l-beyân vechi üzere da‘vâ-yı sahîha-i şer‘iyye ile mesbûk istişhâd-ı şer‘î sudûrundan sonra Dergâh-ı âlî dâme mahfûfen bi’l-me‘âlî müteferrikalarından iftihârü’l-emâcid ve’l-ekârim Mehmed Ağa b. Abdulbâki Ağa b. Nasûh Ağa ve fahrü’l-emâsil ve’l-a‘yân Ahmed Bey b. Mehmed Bey b. Abdullah nâm kimesneler nakl ve tahvîl için mahall-i cerh ve ta‘dîle li-ecli’ş-şehâde hâzırân olup sâbıkā vezîr-i a‘zam olan Mehmed Paşa’nın müsteşhid-i mezbûr el-Hâc Matûk Çelebi’ye cihet-i deyn-i şer‘îden üç bin yedi yüz kıt‘a riyâlî kebîr guruş deyni olmağla mezbûr Mehmed Paşa meblağ-ı mezbûru bin altmış altı senesi Şa‘bânü’l-mu‘azzamının on dördüncü gününde bundan akdem vefâtı mesmû‘ olup terekesi mahmiye-i İstanbul’da veresesi yedinde mazbût olan Kapıcılar Kethüdâsı Mustafa Ağa’dan hayâtında bizim huzûrumuzda üçü bir meclisde iken îcâb-ı muhîl ve kabûl-i muhtâl ve rızâ-yı muhtallun-aleyhi hâviye havâle etmeğin müsteşhid-i mezbûr Hâcı Matûk Çelebi’nin mezkûr Mehmed Paşa zimmetinde mütekarrir olan üç bin yedi yüz riyâlî guruş hakkı mezbûr Mustafa Ağa üzerine nakl olunmağla meblağ-ı mezbûrun yedi yüz riyâlî guruşu mezkûr Mustafa Ağa hayâtında bi-hükmi’l-havâle mezbûra def‘ ve teslîm ol dahi ahz u tesellüm edip meblağ-ı bâkī-i mezbûru mezkûr Mustafa Ağa [edâ] etmedin zimmetinde iken vefât etmekle tereke-i vâfiyyesinden meblağ-ı bâkī-i mezbûru üç bin guruşu müsteşhid-i mezbûr için hakk-ı taleb ve ahz vardır biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağı müştemil bulunmağın kitâb-ı merkūm, müsteşhid-i mezbûr es-Seyyid Hâcı Matûk Çelebi talebiyle müteveffâ-yı mezbûrun sulbî kebîr oğlu ve terekesine vâzı‘u’l-yed olan Mehmed Ağa’yı dîvân-ı ma‘delet-unvânında ma‘kūd olan mahfil-i kazâya ihzâr ve mahzarında kitâb-ı merkūm feth u kırâat ve istintâk olundukda cevâbında tereke-i müteveffâ-yı mezbûra vaz‘-ı yed eylediğini ikrâr ve lâkin kitâb-ı mezbûrun mevlânâ-yı mûmâ-ileyh kıbelinden vürûdunu inkâr edicek müsteşhid-i mezbûrdan sıdk-ı makāline beyyine taleb olundukda şühûd-ı tarîkden olup isimleri zeyl-i kitâbda [6b] mektûb olan Müslimînden iftihârü’s-sâdât Seyyid Yahya Çelebi b. İzzeddin ve el-Hâc Murad b. Abdürrezzâk ve Nasrullah Beşe b. el-Hâc Ömer nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ işbu kitâb-ı nakli mezkûr-ı mûmâ-ileyh Mustafa Efendi b. Hasan Paşa’nın olup biz[im] huzûrumuzda imzalayıp ve mühür urup ol vechile zeylindeki hat ve zahrındaki hateme mûmâ-ileyh Mustafa Efendi bizi işhâd eyledi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hükm mâ-vaka‘a bi’t-taleb ketb olundu.<br><br>Tahrîren fî gurreti şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Umdetü’l-a‘yân Mehmed Ağa b. Abdülvehhâb, Hüseyin Çelebi el-Halebî, Kasım Çelebi el-cündi, Derviş Çelebi el-mübâşir, Ali Beşe çukadâr, Ahmed Çelebi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40309"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40311"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o907"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>