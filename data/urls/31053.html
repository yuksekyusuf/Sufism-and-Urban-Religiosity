﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 271<br>Hüküm no: 299<br>Orijinal metin no: [40b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife bt. Mehmed ile İbrahim Ağa b. Mehmed’in birbirlerinde olan alacak davasında zimmetlerini ibra ettikleri</b><br><br>100 guruşa sulh<br><br>Ma‘rûz<br><br>Sâhibe-i arzuhâl mu‘arrefetü’z-zât Afife bt. Mehmed nâm Hatun kızı zâtı mu‘arrefe Fâtıma bt. Hüseyin hâzıra olduğu hâlde meclis-i şer‘-i münîrde derûn-ı arzuhâlde mastûrü’l-ism Bezzâzistânî el-Hâc İbrahim Ağa b. Mehmed mahzarında Bezzâzistanî es-Seyyid Abdurrahman Ağa hâzır olduğu hâlde ben sene-i sâbıkā Recebi’l-ferdi hilâlinde merkūm el-Hâc İbrahim Ağa’ya malımdan bi-tarîkı’l-emâne def‘ ve teslîm eylediğim dokuz yüz guruşun iki yüz guruşunu kendiye bâ-temessük deynim olan iki yüz guruşa takās ve mahsûb ve otuz guruşunu emrimle dâyînim yağlıkçıya def‘ ve teslîm ve yüz yirmi altı guruşuna dahi kendüden iki muhabbethâne ve iki top Diyârbekir alacası ve bir ihrâm ve bir çuka ferâce iştirâ ve kabz edip bâkī beş yüz kırk dört guruş yedinde kalmağla hâlâ taleb ederim deyü tasaddî eylediğim da‘vâmdan bâ-tavassut-ı muslihîn merkūm el-Hâc İbrahim Ağa ile an inkâr kat‘an li’n-nizâ‘ yüz guruş üzerine ba‘de akdi’l-musâlahati ve’l-kabûl bedel-i sulh-i merkūmdan mâ‘adâ ziyâde müdde‘âma ve bi’l-cümle husûs-ı mezkûra müte‘allika âmme-i da‘vâdan ben ve kızım mezbûreden her birimiz merkūm el-Hâc İbrahim Ağa’nın zimmetini kabûlünü hâvi ba‘de’l-ibrâ bedel-i sulh-i merkūm yüz guruşu kızım hâzıra-i mezbûre Fâtıma’nın bir elmas çiçek rehniyetle hâzır-ı merkūm es-Seyyid Abdurrahman Ağa’ya deyni olan üç yüz guruşun yüz guruşuna takāsan merkūm el-Hâc İbrahim Ağa’dan kabz etmek üzere hâzır-ı merkūm es-Seyyid Abdurrahman Ağa’ya havâle-i sahîha-i şer‘iyye ile havâle eylediğimde merkūm İbrahim Ağa ve hâzır-ı merkūm es-Seyyid Abdurrahman Ağa’dan her biri ba‘de’l-kabûl merkūm İbrahim Ağa dahi benden iddi‘â eyledikleri çuka ferâce semeni olan elli beş guruşdan meccânen fâriğ olup meblağ-ı mezbûr elli beş guruşa müte‘allika da‘vâdan benim zimmetimi ibrâ ve iskāt [41a] edip ve bu vechile külliyen kat‘-ı nizâ‘ eyledik deyü mukırra-i mezbûrenin bi’l-cümle ikrârını merkūm İbrahim Ağa ve hâzırân-ı mezbûrân es-Seyyid Abdurrahman Ağa ve Fâtıma Hatun’dan her biri tasdîk eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-15 M sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31052"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31054"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>