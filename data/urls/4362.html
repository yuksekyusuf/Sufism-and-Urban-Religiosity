﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 131<br>Hüküm no: 83<br>Orijinal metin no: [11b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadim kadısı Ahmed Efendi b. Mustafa’nın evini Ahmed Çavuş ve Aynî Hatun vakıflarına istiğlal yoluyla satıp tekrar mütevellîsi Süleyman Efendi b. Murtaza’dan kiraladığı</b><br><br>Hâlâ Hadim kādısı olup mahmiye-i İstanbul’da Altıpoğaça Mahallesi’nde sâkin Ahmed Efendi b. Mustafa nâm kimesne meclis-i şer‘-i şerîf-i enverde mahmiye-i mezbûrede merhûm Ahmed Çavuş ve merhûme Aynî Hatun vakıflarına bi’l-fi‘il mütevellî olan hâfızu hâze’l-kitâb Süleyman Efendi b. Murtaza nâm kimesne mahzarında ikrâr ve takrîr-i kelâm edip silk-i mülkümde münselik olup mahalle-i mezbûrede vâki‘ bir tarafdan Kirli Hanım veresesi ve bir tarafdan Uzunzâde kızı mülkleri ve bir tarafdan Solak bahçesi ve bir tarafdan baʻzan Karaköy odaları ve baʻzan tarîk-i hâs ile mahdûd hâricen ve dâhilen büyût-ı adîdeyi müştemil mülk menzilimi cümle tevâbi‘i ile mütevellî merkūm Süleyman Efendi’ye [12a] bi-tarîkı’l-istiğlâl dokuz yüz guruşa bey‘ ve teslîm ol dahi vakfeyn-i mezbûreyn mâllarıyla bi’t-tevliye iştirâ ve kabûl ve tesellüm edip semeni olan meblağ-ı mezbûrun beş yüz guruşu mukaddemâ dört yüz guruşunu hâlâ vakfeyn-i mezbûreyn mâllarından cem‘an dokuz yüz guruşu mütevellî-i merkūm yedinden tamamen ahz u kabz eylediğimden sonra mütevellî-i merkūm menzil-i mahdûd-ı mezkûru ba‘de’t-tahliyyeti’ş-şer‘iyye ve’t-tekābuzi’l-mer‘î beher sene doksanar guruş olmak üzere târih-i kitâbdan iki sene tamamına değin yüz seksen guruşa bana îcâr ve teslîm ben dahi istîcâr ve kabûl ve tesellüm eyledim dedikde gıbbe’t-tasdîkı’l-mer‘î mâ-hüve’l-vâki‘ bi’t-taleb ketb olundu.<br><br>Fî 15 min-şehri Rebîʻülâhir sene 1121<br><br>Şuhûdü’l-hâl: Mehmed Ağa Kethüdâ-yı muhzırân, Mehmed Ağa b. Ali, Mehmed Efendi el-İmâm-ı Câmi‘-i Ali Paşa, Sinan Efendi Müezzin-i Altıpoğaça, Receb b. Süleyman, Mustafa Çelebi b. Şa‘ban, Ali Çelebi b. İvaz, Hasan b. Mustafa Muhzır ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4361"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4363"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>