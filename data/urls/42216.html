﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 133<br>Hüküm no: 110<br>Orijinal metin no: [109b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yenişehir-i Fener’deki Turahan Bey, Ömer Bey ve Hasan Bey Vakıfları’nın tevliyet ücreti anlaşmazlığı</b><br><br>Bâ-hatem-i hazret-i efendi<br><br>Medîne-i Yenişehir-i Fener’de vâki‘ merhûm Turahan Bey ve Ömer Bey ve Hasan Bey Evkāfları tevliyetlerinin nısfına mutasarrıfe evlâddan Hadice Hanım bt. el-Hâc Mustafa Bey b. Hüseyin Bey’in oğlu ve tarafından zikri âtî husûsda sâbitü’l-vekâle vekîli Ömer Bey ve rub‘una mutasarrıfe evlâddan diğer Hadice Hanım bt. Ahmed Efendi b. Abdulkadir tarafından kezâlik vekîli oğlu Hasan Bey ve rub‘-ı âharına mutasarrıf evlâddan Ahmed Bey meclis-i şer‘-i münîrde bin yüz altmış senesinde tevliyet-i mezkûrede bâ-berât-ı âlî kāimmakāmları derûn-ı arzuhâlde mezkûrü’l-ism el-Hâc Mehmed Ağa b. Hamza mahzarında mezbûr el-Hâc Mehmed Ağa bin yüz altmış senesinde tevliyet-i mezkûrede fazla kalan galleden rub‘ hisse vazîfe ile bâ-berât-ı âlî kāimmakām ta‘yîn olunmağla evkāf-ı mezkûre gallesinden makbûzum dokuz bin altı yüz kırk altı buçuk guruş vezâyif ve ta‘mîrâta masrûfum altı bin üç yüz yedi buçuk guruşdur deyü beynimizde hesâb görüp fazla kalan gallenin rub‘unu berâtı mûcebince kāimmakâmlık vazîfesi için ahz, fazla-i bâkīyi ber-mûceb-i şart-ı vâkıf tevliyet-i mezkûre hesâbınca mütevellîler beynlerinde taksîm ve ahzetmişler idi. Lâkin mezbûr el-Hâc Mehmed Ağa’nın galle-i [20a] vakf-ı mezkûrdan yedi bin beş yüz otuz beş guruş ziyâde makbûz olup ketm etmekle rub‘unu kāimmakāmlık vazîfesi için alıkoyup bâkīsini şart-ı vâkıf üzere taleb ederiz deyü eyledikleri da‘vâlarında mezbûr el-Hâc Mehmed Ağa ile an-inkâr beş yüz guruş bedel-i makbûza bi’l-asâle ve bi’l-vekâle ba‘de akdi’l-musâlaha ve’l-kabûl mâ‘adâ müdde‘âlarına ve bi’l-cümle sâire müte‘allika âmme-i de‘âvîden kıbel-i şer‘den verilen hüccetlerde tafsîl olunduğu üzere tarafeyn bi’l-asâle ve bi’l-vekâle âharı ibrâ-i zimmet birle kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 4 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42215"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42217"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>