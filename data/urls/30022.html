﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 131<br>Hüküm no: 87<br>Orijinal metin no: [33a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eski Ekmekçiler Kethudâsı Hacı Abdullah’ın ticarî ortaklığa son verip zimmetini ibra ettikten sonra değirmen gediğini eski ortağına kiraya verdiği</b><br><br>Mahmiye-i İslambol’da Hoca Halil Attar mahallesinde sâkin sâbıkā Ekmekçiler Kethudâsı el-Hâc Abdullah b. Mehmed nâm kimesne meclis-i şer‘-i şerîf-i enverde şerîki işbu bâ‘isü’r-rakīm Agop v. Serkiz nâm zimmî muvâcehesinde ikrâr-ı tâm ve takrîr-i kelâm edip mahmiye-i mezbûrede Samatyakapısı hâricinde vâki‘ beyne’l-ahâlî ma‘lûmü’l-hudûd üç horoslu değirmen derûnunda mevcûde on iki re’s bargirler ile sâir ber-mûceb-i defter âlât-ı lâzımenin nısfları benim ve nısf-ı âharları mersûm Agop zimmînin şâyi‘an yedimizde mülk ve hakkımız olup ve târih-i kitâba gelince beş sene mikdârı mersûm [Agop v.] Serkiz zimmî ile fâide beynimizde münâsafet olmak üzere şerîkler olup ticâret etmişidik el-hâletü hâzihî mersûm Agop zimmî ile fesh-i akd-i şirket edip zeyl-i vesîkada mektûbü’l-esâmî ustalar ma‘rifetleriyle hesâb-ı sahîh ile hesâbımız görülüp herbirimizin âhar zimmetinde ve kıbelinde bir akçe ve bir habbe alacak hakımız zuhûr etmemekle ben re’s-i mâlım olan iki yüz guruş sermâyemi dahi ahz u istifâ eylediğimden sonra husûs-ı şirkete ve bi’l-cümle târih-i kitâba gelince beynimizde cereyân eden ahz u i‘tâya müte‘allika âmme-i da‘vâdan herbirimiz âharın zimmetini şurût-ı müfside ve muvâza‘adan ârî ibrâ-i âmm-ı sahîh-i şer‘î ile ibrâ ve ıskāt ve herbirimiz âharın ibrâsını ba‘de’l-kabûl ben sâlifü’z-zikr değirmen derûnunda mevcûd mâlik olduğum altı re’s bargirimi âlât-ı lâzımeleriyle herbirini yevmiye dörder akçe hesâbı üzere târih-i kitâbdan beher şehr altışar guruşdan iki sene tamamına değin yüz kırk dört guruşa mersûm Agop zimmîye îcâr ve teslîm eylediğimde ol dahi ber-vech-i muharrer istîcâr ve kabûl ve ücret-i mezkûre altışar guruşu beher şehr hitâmında mezbûr Agop zimmî bilâ-nizâ‘ bana teslîm ve edâya ta‘ahhüd eyledikde ben dahi râzı olup nizâ‘ ve muhâlefet etmemek üzere ta‘ahhüd eyledim dedikde mersûm Agop zimmî dahi mukırr-ı mezbûr el-Hâc Abdullah’ı bi’l-cümle kelimât-ı meşrûhasında vicâhen ve şifâhen tahkīk ve tasdîk etmeğin mâ-vaka‘a bi’t-taleb ketb ü imlâ olundu.<br><br>Fî 5 min-Rebî‘ülevvel sene [1]184.<br><br>Şuhûdu’l-hâl: Uncular Kethudâsı Mustafa b. Ahmed, Ahmed Usta b. Mehmed, Kanlıfırın Ustası Ahmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=30021"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30023"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>