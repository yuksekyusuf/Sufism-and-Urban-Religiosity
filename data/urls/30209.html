﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 52<br>Hüküm no: 7<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Halil b. İbrahim’in Kasımpaşa’daki ekmekçi fırını ve değirmenin nısfını Agop v. Kazer ile Abraham v. Totar’a iki bin dört yüz guruşa sattığı</b><br><br>Mübâya‘a-i habbâz<br><br>Habbâz tâifesinden el-Hâc Halil b. İbrahim nâm kimesne tarafından husûs-ı âti’l-beyânın [beyânda] ber-vech-i câ’î ikrâra vekîl olduğu es-Seyyid Mehmed Said Ağa b. es-Seyyid el-Hâc Mustafa ve es-Seyyid el-Hâc Ahmed b. Mehmed nâm kimesneler şehâdetleriyle şer‘an sâbit ve mütehakkık olan Fındıklı[lı] Mehmed Ağa b. el-Hâc İsmail nâm kimesne meclis-i şer‘-i şerîf-i enverde işbu bâ‘isü’r-rakīm Agop v. Kazer ve şerîki Abraham v. Totar nâm zimmîler muvâcehelerinde bi’l-vekâle ikrâr-ı tâm ve takrîr-i kelâm edip mahrûse-i Galata’ya muzâfe kasaba-i Kasımpaşa’da Debbağhâne Meydânı’nda vâki‘ bir bâb ekmekçi fırını ile yine Kasımpaşa’da Kulaksız Mahallesi’nde vâki‘ bir bâb ekmekçi fırınına merbût mârrü’z-zikr Debbağhâne Meydânı’nda vâki‘ altı horos değirmenin derûnlarında mevcûde erbâbı beyninde [fırın ve değirmenin] gedikleri ta‘bîr olunur yirmi dört re’s bargir ve bi’l-cümle âlât-ı lâzıme-i ma‘lûme müstakillen müvekkilim mezbûrun yedinde mülkü ve mâlı olmağla, müvekkilim mezbûr el-Hâc Halil sâlifü’z-zikr iki bâb ekmekçi fırınları ve değirmenleri gedikleri ta‘bîr olunur mârrü’z-zikr bargirler ve bi’l-cümle âlât-ı lâzıme-i sâire-i ma‘lûmesinin nısfını kendi yedinde ibkā edip ve nısf-ı âharına isâbet eden on iki bargir ile âlât-ı lâzıme-i sâiresini tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile merkūmân Agop ve Abraham zimmîlere bi’l-münâsafa ale’l-iştirâk iki bin dört yüz guruşa bey‘ ve temlîk ve teslîm eylediğinde, onlar dahi ber-vech-i muharrer iştirâ ve temellük ve tesellüm ve kabûl eylediklerinden sonra semeni olan meblağ-ı mezbûr iki bin dört yüz guruşu müvekkilim mezbûra def‘ ü teslîm eylediklerinde, ol dahi yedlerinden tamamen tesellüm ve ahz ü kabz edip mebî‘-i mezkûrun tağrîr ve gabnine ve istifâ-i semene ve bi’l-cümle gedik husûsuna müte‘allika âmme-i da‘vâdan her biri âharın zimmetini ibrâ-i âm ile ibrâ ve ıskāt ve her biri âharın ibrâsını kabûl eylediler. Ba‘de’l-yevm sâlifü’z-zikr iki bâb ekmekçi fırını ve değirmenin gedikleri ta‘bîr olunur bargir ve bi’l-cümle âlât-ı lâzıme-i sâire-i ma‘lûmesinin nısfları mersûmân Agop ve Abraham zimmîlerin bi’l-münâsafa ale’l-iştirâk mülk-i müşterâları ve hakk-ı sırfları olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 16 Rebî‘ülevvel sene 1193.<br><br>Şuhûdü’l-hâl: Habbâzân Kethudâsı İsmail Ağa, Yiğitbaşı Ahmed Ağa, es-Seyyid el-Hâc Ahmed Ağa b. ( ), Hâfız Molla Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=30208"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30210"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b052"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o356"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>