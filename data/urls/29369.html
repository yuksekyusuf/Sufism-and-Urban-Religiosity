﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 126<br>Hüküm no: 78<br>Orijinal metin no: [38-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Mehmed’in vefat eden Mehmed b. Veli’den satın aldığı kuruyemişci dükkânı gediğini varisi olan küçük oğlu Mustafa’ya iade etmesi</b><br><br>Kuruyemişçi gediği<br><br>Ma‘rûz,<br><br>Mahmiye-i İstanbul’da Küçükpazar’da sâkin iken yedi ay mukaddem vefât eden Kuruyemişçi Mehmed b. Veli b. Osman nâm kimesnenin verese-i münhasırasından zevcesi olup kendi tarafından asâleten ve sagīr oğlu Mustafa’nın vasiyy-i mansûbesi olmağla vesâyeten Rikâb-ı müstetâba arzuhâl eden mu‘arrefetü’z-zât Hafize bt. Halil meclis-i şer‘-i şerîfde Yemiş İskelesi’nde Yoğurtçular Sokağı nâm mahâlde vâki‘ mahzende mevcûd zikri âtî eşyâya vâzı‘ü’l-yed olan arzuhâlinde mezkûr el-Hâc Mustafa b. Mehmed mahzarında mûrisimiz müteveffâ-yı mezbûrun ile’l-vefât sâkin olduğu mahzen-i mezkûrda mevcûd yemişçi gediği ta‘bîr olunur iki iskemle ve bir kantar ve bir yağ kesmesi ve bir dolap ve bir destgâh mülkü ve ba‘de’l-vefât semeni bana ve seb‘a-i esmânı vasîsi olduğum oğlum sagīr-i mezbûra intikāl etmişken mezbûr el-Hâc Mustafa bi-gayrı hakkın vaz‘-ı yeddir deyü da‘vâ ve mezbûr el-Hâc Mustafa dahi cevâbında müdde‘iye-i mezbûrenin mûrisi mezbûr Mehmed eşyâ-yı mezkûreyi fevtinden beş ay mukaddem bana iki yüz guruş semen-i makbûza bey‘ ve teslîm etmekle ancak vaz‘-ı yed ederim deyü def‘i sâbit ve mütehakkık oldukdan sonra bâ-vesâtet-i müslimîn sagīr-i mezbûra merhameten rızâsıyla alâ-tarîkı’l-ikāle eşyâ-yı mezkûreyi vasiyy-i mezbûreye teslîm ve mutâlebesinden gerek vasiyy-i mezbûrenin ve gerek sagīr-i mezbûrun zimmetlerini ibrâ ve bu vechile kat‘-ı nizâ‘ eyledikleri mübâşiri Ahmed Çavuş kulları iltimâsıyla huzûr-ı âlîlerine i‘lâm olundu.<br><br>Fî 28 Za sene [11]79.</p>          <br><a title="Önceki sayfa" style="text-decoration:none" href="./ayrmetin.php?idno=29368"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29370"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b126"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>