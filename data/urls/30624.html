﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 167<br>Hüküm no: 165<br>Orijinal metin no: [44b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Abdullah’ın kasap dükkanı gedik hisse ve aletlerini Simyon v. Dimo’ya sattığı</b><br><br>Ma‘rûz<br><br>Medîne-i Üsküdar’a tâbi‘ Yalıgöl ta‘bîr olunur mahalde vâki‘ bir bâb kasab dükkânı derûnunda mevcûde beyne’l-hıref gedik ta‘bîr olunur âlât-ı lâzımeye Kara Mustafa Paşa Vakfı mütevellîsi temessüküyle mutasarrıf Ahmed b. Abdullah tarafından husûs-ı âtîde vekîl olduğu Mustafa b. Ali ve Osman b. Mehmed ve İbrahim b. Ahmed nâm kimesneler şehâdetleriyle lede’ş-şer‘ mütehakkık olan Ali Ağa b. Süleyman meclis-i şer‘-i şerîf-i enverde hâlâ kasabbaşı izzetlü Mehmed Emin Ağa tarafından vekîli kasablar kethüdâsı el-Hâc Ali Ağa ve sâ’ir mazbûtü’l-esâmî kasab ustaları hâzır oldukları hâlde kasab ustası olduğu hâzırûn-ı mezbûrûn haberleriyle zâhir olan Simyon v. Dimo nâm zimmî muvâcehesinde bi’l-vekâle takrîr-i kelâm edip müvekkilim mezbûr Ahmed b. Abdullah mutasarrıf olduğu mârrü’l-beyân bir bâb kasab dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmesini kendi hüsn ü rızâ ve tayyib-i ihtiyârıyla bedel-i ma‘lûm ve makbûz mukâbelesinde mersûm Simyon zimmîye ferâğ ve tefvîz ol dahî ber-vech-i muharrer tefevvüz ve kabûl etmeğin ba‘de’l-yevm âlât-ı lâzıme-i mezkûrede müvekkilim mezbûrun kat‘â alâkası kalmayıp mersûm Simyon zimmînin hakk-ı mufavvazı olmuşdur deyü eylediği bi’l-vekâle takrîrini mezbûr Simyon tasdîk ve âlât-ı lâzıme-i mezkûre evkâf-ı hümâyûn-ı hazret-i şehriyârîden Üçüncü Selhhâne’ye merbûten defter-i vakfa kayd ve yedine müceddeden temessük i‘tâ olunmak ricâsında olduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 8 min Ramazâni’l-mübârek sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30623"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30625"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>