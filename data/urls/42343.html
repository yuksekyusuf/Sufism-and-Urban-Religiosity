﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 217<br>Hüküm no: 237<br>Orijinal metin no: [43b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeynep Hatun’nun eşi Mustafa Beşe’den mahkeme kararıyla boşanması</b><br><br>Ma‘rûz,<br><br>Bâ‘ise-i i‘lâm Zeyneb Hatun zâtı ba‘de’t-ta‘rîfi’ş-şer‘î mahfil-i şer‘iyyâtda zevc-i dâhili Mustafa Beşe muvâcehesinde mezbûr Mustafa Beşe zevcim olup işbu târîh-i i‘lâm senesi Şa‘bân-ı şerîfi’nin yirmi ikinci gecesi vakti-i ışâda Mollahüsrev mahallesinde vâki‘ sâkinler olduğumuz menzilde beynimizde hüsn-i zindegânî olmamağla üç güne değin tamâmen senin nafakanı görmez isem boş ol, boş ol, boş ol deyü üç def‘a şart ve ta‘lîk edip müddet-i mezkûrede beni infâk etmeyip şart-ı merkūm vukū‘una binâen ben talâk-ı selâse ile mutallaka olmamla zimmetinde mütekarrir ve ma‘kūdün-aleyh olan otuz guruş mehr-i müeccelimi taleb ederim deyü da‘vâ etdikde, ol dahi cevâbında müdde‘iye-i mezbûre Zeyneb ber-vech-i muharrer otuz guruş mehr-i müeccel tesmiyesiyle zevce-i menkûhası olduğunu tasdîk ve ben müddet-i mezkûrede ile’l-ân zevcem mezbûrenin nafakasını görmüş idim deyü ber-vech-i muharrer şart ve ta‘lîkini inkâr etdikde müdde‘iye-i mezbûre Zeyneb ber-vech-i muharrer müdde‘âsını lede’t-tezkiye şehâdetleri makbûle olan Berber İsmail Çelebi b. Hüseyin nâm kimesne ile Fâtıma bt. Ali ve Âişe bt. Mehmed nâm hatunlar şehâdetleriyle muvâcehesinde vech-i şer‘î üzere isbât edip ve mezbûr Mustafa Beşe dahi müddet-i mezkûrede zevcesi mezbûreyi infâkını beyâna kādir olmayıp mezbûre Zeyneb’e yemîn verilmeğin mûcebiyle talâk-ı selâsenin vukū‘una ba‘de’l-hükm mehr-i müeccel-i mezbûr otuz guruşu müdde‘iye-i mezbûre Zeyneb’e tamâmen edâ ve teslîme mezbûr Mustafa Beşe’ye tenbîh olunduğu huzûr-ı âlîlerine i‘lâm olundu.<br><br>Fî 20 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42342"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42344"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>