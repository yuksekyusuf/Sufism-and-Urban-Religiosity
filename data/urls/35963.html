﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 86<br>Hüküm no: 38<br>Orijinal metin no: [18-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İngiltere, Fransa, İsveç ve Belçika vatandaşlarının emlak tasarrufunda uyacakları hukuka dair</b><br><br>Ecnebiyenin emlâkde tasarrufları<br><br>104<br><br>Taraf-ı vâlâ-yı Meşîhat-penâhîye<br><br>Ma‘rûz<br><br>Memâlik-i mahrûse-i hazret-i şâhânede teba‘a-i ecnebiyenin tasarruf-ı emlâk etmeleri hakkında cârî olan memnû‘iyetin ref‘iyle emlâk hakkında teba‘a-i saltanat-ı seniyyenin nâil oldukları hukūka bunların îfâ ettikleri vezâif ile mükellef olmak şart-ı esâsı ve şürût-ı sâire ile nâil olmalarına bi’l-müsâ‘ade ol bâbda yapılmış olan kānûnnâme-i hümâyûn işbu hukūka nâil oldukları hâlde memâlik-i şâhânede bulunacak ecânib hakkında cereyân etmesi lâzım gelen mu‘âmelâtı mutazammın olup devletlerin kabûl ve imzâlarına ta‘lîkan imlâ ve tenmîk kılınmış olan mazbata-i resmiyenin suver-i matbû‘ası geçen sene neşr ü i‘lân kılınmış idi. Düvel-i müşârün-ileyhimden bu kerre İngiltere ve Fransa ve İsveç ve Belçika devletleri zikrolunan kānûnnâme ile mazbatanın ahkâm-ı mündericesini tamamıyla kabûl ederek işbu mazbata nezâret-i celîle-i Hâriciye ile düvel-i müşârün-ileyhin Dersa‘âdet’de mukīm sefâretleri beyninde bu kerre imzâ ve te‘âtî olunmağla karâr-ı mezkûrun yalnız İngiltere ve Fransa ve İsveç ve Belçika devletleri teba‘ası haklarında cereyân ettirilmesi lâzım gelmiş ve kānûnnâme ile mazbatanın on kıt‘ası leffen irsâl-i sûy-ı âlîleri kılınmışdır. Şu sûretle teba‘a-i ecnebiyenin tasarruf-ı emlâke nâil olmaları hâlinde ta‘yîn olunan hukūk-ı vezâifi zikrolunan kānûnnâme-i hümâyûna sarîhan ve vâzıhan ta‘yîn eylemiş olacağı misillü bu hâlde iktizâ-yı tabi‘îsinden görünen mu‘âmelât dahi mazbata-i mezkûrede beyân kılınmış olduğundan bunların şerh ve tefsîrine hâcet görünemez. Kānûnen ta‘yîn olunan hukūkun tamamı muhâfazasına dikkat farîzadan bulunduğu misillü mukābilinde va‘d ve te’mîn olunan mu‘âmelâtın dahi hüsn-i cereyânına dikkat lâzımeden olduğuna ve bir işin mebde’inde her ne tarafdan olur ise sûisti‘mâl karışacak olsa çığırından çıkıp sonra mecrâ-yı istikāmete ircâ‘ etmek müşkil olup bu maslahat ise o yolda ziyâdesiyle ehemmiyet verecek bir mes’ele idiğine binâen gerek kānûnnâme-i hümâyûn ve gerek mazbatanın ahkâm-ı mündericelerine dikkatle her gün sehv ve hatadan sâlim olarak cereyân ettirilmesine ve bundan böyle işbu karârı kabûl edecek devletlerin her def‘a yalnız sûret-i kabûllerinin iş‘ârıyla iktifâ kılınacağından işbu vesâyânın cümlesi hakkında mütesâviyü’l-icrâ tutulmak üzere lâzım gelenlere tenbîhât-ı kâfiye i‘tâsına himem-i aliyye-i Fetvâ-penâhîleri derkâr buyurulmak bâbında emr ü irâde-i hazret-i men-lehu’l-emrindir.<br><br>Fî 20 Rebî‘ülâhir sene [1]285, fî 28 Temmuz sene [1]284</p>          <br><a title="Önceki sayfa" style="text-decoration:none" href="./ayrmetin.php?idno=35962"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35964"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>