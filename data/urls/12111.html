﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 250<br>Hüküm no: 193<br>Orijinal metin no: [124-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Babalarının vefatı sebebiyle Ârifi Camii Vakfı tevliyetinin oğulları Süleyman Bahri ve İzzet Bey’e tevcihi</b><br><br>Aziz, nasb-ı vekîl: 1 kıt‘a<br><br>Numara: 450, harcı: 40 guruş<br><br>Husûs-ı âti’l-beyânın mahâllinde ketb ü tahrîri içün savb-ı şer‘-i enverden me’zûnen ta‘yîn ve irsâl olunan Kâtib es-Seyyid Mahmud Aziz Efendi İstanbul’da Kadırga Limanı kurbünde Bostânî Ali mahallesinde vâki‘ Rumeli beylerbeyiliği pâyelülerinden sa‘âdetlü Süleyman Bahri Paşa hazretlerinin konaklarına varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i kavîm etdikde bâ‘is-i müşârün-ileyh Süleyman Bahri hazretleri b. el-merhûm Hurşid Bey b. Yusuf Paşa takrîr-i kelâm ve ta‘bîr ani’l-merâm edüp Muş sancağı ümerâsından merhûm Alâaddin Bey b. Kasım Ağa nâm sâhibü’l-hayrın nefs-i Muş kasabasında binâ eylediği Câmi‘-i Ârifî Vakfı’nın evlâdiyet ve meşrûtiyet üzere tevliyetine bâ-berât-ı âlî mutasarrıf olan mûmâ-ileyh Hurşid Bey b. Yusuf Paşa’nın bundan akdem vefâtı vukū‘uyla tevliyet-i mezkûre mahlûle olup benimle li-ebeveyn birâderim kasaba-i mezkûrede sâkin izzetlü İzzet Bey aslah ve erşed evlâd-ı evlâd-ı evlâd-ı vâkıfdan olarak tevliyet-i mezkûrenin hasran meşrûtün-lehi olduğumuz cihetle tevliyet-i mezkûrenin pederimiz müteveffâ-yı mûmâ-ileyhin mahlûlünden benimle birâderim mûmâ-ileyh İzzet Bey uhdesine meşrûtiyet üzere seviyyen tevcîh olunmak üzere mahâllinden lâzım gelen i‘lâm ve mazbata ve inhâsının istihsâline ve tevliyet-i mezkûrenin uhdemize tevcîhine mahâllinde bir gûne müdâhale edenler olur ise onlarla dahi terâfu‘ ve husûmet ve reddü cevâba ve husûs-ı mezkûr mütevakkıf olduğu umûrun küllîsine tarafımdan birâderim mûmâ-ileyh İzzet Bey’i gıyâbımda kabûlüne mevkūfe vekâlet-i âmme-i mutlaka-i sahîha-i şer‘iye ile vekîl nasb ü ta‘yîn eyledim dedikde vâki‘-i hâli kâtib-i mezbûr mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 28 Cumâdelâhire sene [1]301<br><br>Şühûdü’l-hâl: Mehmed Emin Ağa b. Mustafa, Süleyman Efendi b. Ali, Adliye memûrlarından Rıza Efendi b. Şefkati, Mektûbî-i hâriciye hulefâsından Celaleddin Bey b. Tâhir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12110"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12112"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o308"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>