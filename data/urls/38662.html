﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 261<br>Hüküm no: 282<br>Orijinal metin no: [48a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm bt. Ömer’in küçük kızı Fâtımatü’z-zehra için dedesi Hacı Ali tarafından nafaka ödenmesi</b><br><br>Ceddi üzerine nafaka, 12 guruş<br><br>Mahmiye-i İstanbul’da Cibâlikapısı kurbünde Üskübî mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan işbu bâ‘isetü’l-vesîka Ümmügülsüm bt. Ömer nâm hatun meclis-i şer‘-i şerîf-i enverde kayınpederi el-Hâc Ali b. Veliyüddin tarafından husûs-ı âti’l-beyânda vekîl olduğu Bostânî Mehmed b. Mustafa ve Bostânî Hüseyin b. Ali şehâdetleriyle sâbit olan es-Seyyid Ömer b. İsmail mahzarında ikrâr-ı tam ve takrîr-i kelâm edip müvekkil-i merkūmun sulbî oğlu olup gāib ani’l-meclis Mehmed İzzet ile zevciyet beynimizde kāime iken gāib-i mezbûrun firâşından hâsıla ve benden mütevellide ve bi-hakkı’l-hıdâne hacr ve terbiyemde olan gāib-i mezbûrun tahmînen bir buçuk yaşında sulbiye kızı Fâtımatü’z-zehra nâm sagīrenin malı olmayıp babası mezbûr dahi diyâr-ı âharda olmağla sagīre-i mezbûrenin nafaka ve kisve-bahâsı için ceddi müvekkil-i mezbûr el-Hâc Ali üzerine kıbel-i şer‘den kadr-ı ma‘rûf meblağ farz ve takdîr olunmak matlûbumdur dedikde gıbbe’t-tasdîki’ş-şer‘î hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi sagīre-i mezbûrenin nafaka ve kisve-bahâsı için târih-i vesîkadan beher mâh on ikişer guruş nafaka farz ve takdîr buyurup meblağ-ı mefrûz-ı mezkûru sagīre-i mezbûrenin nafaka ve kisve ve sâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer ceddi müvekkil-i mezbûr üzerine rücû‘a vâlide ve hâdinesi mezbûre Ümmügülsüm Hatun’a izin vermeğin mâ-vaka‘a [bi’t-taleb ketb olundu.]<br><br>Fî 11 C sene [1]242.<br><br>Şühûdü’l-hâl: Muhzır Abdulfettah Çelebi, Muhzır Ali Çelebi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=38661"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38663"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>