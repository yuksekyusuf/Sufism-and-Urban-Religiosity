﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 146<br>Hüküm no: 129<br>Orijinal metin no: [30a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eskici Seyyid İbrahim Ağa’nın eskici dükkânı gediğini Ömer Ağa’ya satması</b><br><br>Eskici Gediği, 9000 guruş<br><br>Vilâyet-i Anadolu’da Niğde sancağında Develi kazâsına tâbi‘ Müslim Everek’i karyesi ahâlisinden olup mahmiye-i İstanbul’da Parmakkapı kurbünde sâkin Eskici es-Seyyid İbrahim Ağa b. Abdullah b. Abdurrahman tarafından husûs-ı âti’l-beyânda ikrâra vekîl olduğu Hafız Süleyman Ağa b. el-Hâc Halil ve Ömer Ağa b. Ali şehâdetleriyle sâbit olan Kethudâ Mustafa Ağa b. Mustafa meclis-i şer‘-i şerîf-i enverde işbu bâ‘isü’l-vesîka Ömer Ağa b. Ali mahzarında bi’l-vekâle ikrâr-ı tam ve takrîr-i kelâm edip müvekkilim merkūm İbrahim Ağa sâlifü’l-beyân Parmakkapı dâhilinde sebîl ittisâlinde kâin bir bâb eskici dükkânı derûnunda mevcûde beyne’l-esnâf gedik ta‘bîr olunur müstakıllen yedimde emvâlim olan bir destgâh ve iki muşta ve on çift kalıb ve bir akçe tahtası ve bir çekmece ve bir seccâde ve sâir âlât-ı lâzıme-i ma‘lûmemi târih-i vesîkadan dört sene mukaddem tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile merkūm Ömer Ağa’ya dokuz bin guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr dokuz bin guruşu târih-i mezkûrda bana def‘ ü teslîm ben dahi yedinden tamamen ahz ü kabz edip âlât-ı muharrere-i mezkûre târih-i mezbûrdan ber-vech-i merkūm Ömer Ağa’nın emvâl-i müşterâsı ve hakk-ı sırfı olup târih-i mezbûrdan beri benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde, gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 28 Ra [1]242<br><br>Şühûdü’l-hâl: Tophâneli el-hâc Mustafa Ağa, Cumaoğlu Abdullah Ağa, el-Hâc Halid Ağa, Muhzır Mehmed Çelebi, Muhzır Ebûbekir Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38508"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38510"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o539"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>