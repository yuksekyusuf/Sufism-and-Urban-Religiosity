﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 109<br>Hüküm no: 68<br>Orijinal metin no: [6a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İva bt. Anastaş’ın kiraladığı küçük kızı Karim’in ücretini vermediği iddiasıyla Anna bt. Gapril aleyhine açtığı alacak davasında iddiasını ispat edemediği</b><br><br>Galata hâricinde Hüseyin Ağa Mahallesi’nde mütemekkine mu‘arrefetü’ş-şahs İva bt. Anastaş nâm Nasrâniye Galata Bâb Mahkemesi’nde meclis-i şer‘de kezâlik şahsı mu‘arrefe Anna bt. Gapril nâm Nasrâniye muvâcehesinde ben işbu hâzıra bi’l-meclis sadriye sagīre kızım Karim’i beher şehr dörder guruş ücret tesmiyesiyle menzilinde hizmet etmek üzere mersûme Anna Nasrâniyye’ye bi’l-velâye îcâr ol dahi ba‘de’l-istîcâr müddet-i mezkûrede eylediği hizmetinin ücret-i müsemmâsı olan yüz kırk dört guruş sagīre-i mersûme için bana vermeyip zimmetinde kalmağla hâlâ bi’l-velâye taleb ederim deyü da‘vâ ettikde ol dahi cevâbında işbu yedimde olup bin iki yüz on yedi senesi Zi’l-hiccetü’ş-şerîfe’nin ikinci günü tarihiyle müverraha mahkeme-i mezbûrede hilâfeten müvellâ olan müderrisîn-i kirâmdan Şeyhzâde Mehmed Selim Evliyâ Efendi’nin mümzâ ve mahtûm [i‘tâ eylediği] bir kıt‘a hüccet-i şer‘iyye mantûkunca mersûme İva Nasrâniye sagīre-i mersûmeyi menzilinde hizmet etmek üzere beher şehr dörder guruş ücret tesmiyesiyle bana îcâr ve ücret-i müsemmâ-yı merkūmeyi sagīre-i mersûmenin nafaka ve kisve ve sâir levâzım-ı zarûriyyesine harc u sarf etmişidim deyü hüccet-i mezkûreyi ibrâzıyla eylediği def‘ini ve mazmûn-ı hüccet-i mezkûreyi mersûme İva Nasrâniye mukırre ve mu‘terife olmağın mûcebince müdde‘iye-i mersûme İva Nasrâniye da‘vâ-yı mezkûresiyle mersûme Anna Nasrâniye’ye bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 16 Safer [sene 1221.]</p>          <br><a title="Önceki sayfa" style="text-decoration:none" href="./ayrmetin.php?idno=22263"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22265"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>