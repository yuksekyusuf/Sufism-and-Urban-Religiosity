﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 152<br>Hüküm no: 128<br>Orijinal metin no: [37b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Andon v. Yani’nin Avanes v. Asvador’u silahla yaraladığı</b><br><br>İki yüz guruşa cerh sulhü<br><br>İşbu takrîr bâlâsına sâdır olan fermân-ı âlîlerine imtisâlen medîne-i Üsküdâr’a muzâfe Yoros nâhiyesine tâbi‘ Anadoluhisarı’nda vâkı‘ dergâh-ı âlî kapıcıbaşılarından Yakub Bey’in hânesinde mütemekkin zikri [zikr-i] âtî mecrûh idüğü cerrâh el-Hâc Ahmed Efendi b. İbrahim nâm kimesne ihbârıyla mütehakkik olan Ayvaz Avanes v. Asvador nâm zimmî meclis-i şer‘-i hatîrde zikr olunan Anadoluhisarı’nda bakkal şakirdi olup derûn-ı takrîrde mastûru’l-ism Andon v. Yani nâm zimmî muvâcehesinde ser-bostâniyân-ı hâssa izzetlü ağa tarafından mürsel Bostanî Halil Ağa b. el-Hâc Salih nâm kimesne hâzır olduğu hâlde ben işbu târih-i i‘lâm şehri Zilhiccetü’ş-şerîfesinin dördüncü pazartesi günü ba‘de’l-asr saat on birde tuz iştirâsı’çün mersûmun mütemekkin olduğu bakkal dükkânına gider iken esnâ-yı râhda mersûm Andon zimmî dahi hisâr-ı mezkûr kale ağasının nevbetçisi kezâlik derûn-ı takrîrde ismi mezkûr gāib ani’l-meclis Emin nâm kimesnenin malı olan bir tek simli piştovunu gāib-i mezbûrun menziline götürürken zimmî-i mesfûra mülâkī olduğumda mesfûr Andon zimmî zikr olunan piştovunu bi-gayrı hakkın amden üzerime endaht edip kurşunu sağ diz kapağımın kemiği üzerine bir yerinden isâbet edip derûnunda kalmağla mûceb-i şer‘îsini taleb ederim deyu tasaddî eylediğim da‘vâmdan bâ-tavassut-ı muslihîn mesfûr Andon zimmî ile bi’t-tav‘ ve’r-rızâ iki yüz guruş üzerine sulh olduğumda ol-dahi sulh-i mezkûru ba‘de’l-kabûl bedel-i sulh-i merkūm iki yüz guruşu meclis-i <<suhlda>> sulhda mersûm Andon zimmî bana def‘ ve teslîm ben dahi yedinden tamâmen ahz ve kabz etmemle cerh-i mezkûra ve mâ yahdüsü anhüye müte‘allika âmme-i da‘vâdan mersûm Andon zimmînin zimmetini ibrâ-i âmm-i sahîh-i şer‘î ile kabûlü hâvî ibrâ ve ıskāt eyledim deyu ikrâr ve tasdîkleri İstanbul Mahkemesi’nden huzûr.<br><br>Fî 6 Zilhicce sene 1241</p>          <br><a title="Önceki sayfa" style="text-decoration:none" href="./ayrmetin.php?idno=33411"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33413"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>