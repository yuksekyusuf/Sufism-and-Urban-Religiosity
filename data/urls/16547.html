﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 236<br>Hüküm no: 176<br>Orijinal metin no: [59b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sadrazam İsmail Paşa’nın Bağdat Valisi iken Zurnazenbaşısı olan Hasan Ağa b. Hüseyin’in küçük çocukları Ahmed, Fatma ve Zeyneb’e vasî ve vasî nâzırı tayini</b><br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Ulucababa mahallesi ahâlîsinden olup hâlâ mesned-nişîn-i Sadâret-i uzmâ ve erîke-nişîn-i Vekâlet-i kübrâ olan cenâb-ı rükn-i âlî-şân-ı sadr-ı âsaf-nişân düstûr-ı ma‘delet-şi‘âr, müşîr-i Ferîdûn-vakār, mütemmimü mehâmmü’l-enâm, müdebbirü mesâlihi’l-havâs ve’l-avâm İsmail Paşa hazretleri sâbıkā Bağdad-ı bihişt-âbâdda vâlî oldukları eyyâmda müşârün-ileyh hazretlerinin Zurnazenbaşılık hizmetleriyle müşerref iken bi-emrillâhi te‘âlâ vefât eden Hasan Ağa b. Hüseyin’in medîne-i mezbûrede sâkineler oğlu Ahmed ile sulbiye sagīre kızları Fâtıma ve Zeyneb’in tesviye-i emirlerine kıbel-i şer‘den bir vasî nasbı lâzım ve mühim olmağın emânet ile ma‘rûf ve diyânet ile mevsûf, her vechile vesâyet uhdesinden gelmeğe kādir idüği zeyl-i kitâbda muharrerü’l-esâmî Müslimîn ihbârıyla lede’ş-şer‘i’l-enver zâhir ve mukarrer olan işbu râfi‘u’l-kitâb Ali Çelebi b. Ahmed’i hâkim-i muvakkı‘-ı sadr-ı kitâb -tûbâ lehû ve hüsnü-meâb- efendi hazretleri sagīrûn-ı mezbûrûnun tesviye-i emirlerine vasî nasb ve ta‘yîn ve sıgār-ı mezbûrenin vâlideleri Hanife Hatun bt. Ahmed’i dahi vasîyy-i merkūm üzerine hasbî nâzır nasb ve ta‘yîn eylediklerinde ol dahi vesâyet ve nezâret-i mezbûreyi kabûl ve hizmet-i lâzımelerin kemâ-yenbagī edâya ta‘ahhüd ve iltizâm etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-işrîn min-Recebi’l-ferd li-seneti 1148.<br><br>Şuhûdü’l-hâl: es-Seyyid Ahmed Ağa b. es-Seyyid Mehmed, Süleyman Ağa b. Abdullah, el-Hâc İbrahim b. Mustafa, Ahmed Ağa b. Kapıcızâde, Mehterbaşı Mehmed Ağa [b.] Hüseyin, Ahmed Ağa b. Mehmed, Mustafa Ağa b., el-Hâc Süleyman b. Abdullah, es-Seyyid Mehmed b. es-Seyyid Mustafa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=16546"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16548"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o344"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>