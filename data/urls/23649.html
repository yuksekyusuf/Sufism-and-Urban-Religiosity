﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 308<br>Hüküm no: 421<br>Orijinal metin no: [234-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İsmihânî bt. Ömer’in babasından miras kalan dükkânın vasîsi olan annesi Aynî Hâtun tarafından ihtiyaç olmadığı halde satıldığı iddiasıyla Mehmed b. Bilal’den iade davası açtığı ve sulh oldukları</b><br><br>Havâss-ı aliyye kazâsına tâbi‘ Hasköy mahallâtından Pîrî Paşa mahallesinde sâkine İsmihânî bt. Ömer nâm hâtun mahfil-i kazâda işbu râfi‘ü’l-kitâb Mehmed b. Bilal nâm kimesne mahzarında takrîr-i kelâm edip mahalle-i mezbûrede vâki‘ iki tarafı Pîr Mehmed Paşa Vakfı bir tarafı lebideryâ ve bir tarafı tarîk-i âm ile mahdûd ve mümtâz olan bir bâb debbağhâne dükkânı babam mezbûr Ömer’in tasarrufunda mülkü olup ba‘de vefâtihî irs-i şer‘î ile bana intikāl edip hâl-i sıgārımda kıbel-i şer‘den vasî nasb olunan vâlidem Aynî Hâtun benim nafaka ve kisveye ihtiyâcım olmayıp ve bir tarîkle bey‘ îcâb eder hâl yoğiken dükkân-ı mezbûru noksan semen ile bi-gayr-ı vech-i şer‘î merkūm Mehmed’e dört bin iki yüz akçeye bey‘ edip ben dahi bâliğa olmağla [235] dükkânı mezbûru merkūm Mehmed’den da‘vâ ve taleb edip ol dahi cevâbında fi’l-vâki‘ dükkân-ı mezbûr müteveffâ-yı mezkûrun tasarrufunda lâkin nafaka ve kisvesi için bey‘ olunmak lâzım gelip beyne’t-tâlibîn nidâ ve müzâyede olunup rağabât-ı nâs bi’l-külliye munkatı‘a oldukdan sonra benim üzerimde dört [bin] iki yüz akçede karâr edip ziyâde ile tâlib-i âhar olmamağla vasîyy-i merkūm bana semen-i mezkûre bey‘ eyledi, ben dahi iştirâ ve tesellüm eyledim deyû cevâb vermekle beynimizde münâza‘ât-ı kesîre ve muhâsamât-ı şedîde vâkı‘a olmuşdu el-hâletü hâzihî beynimizde tavassut-ı muslihîn ile da‘vâ-yı mezkûrdan benim ile an inkâr nakd-i râyic fi’l-vakt bin akçe üzerine inşâ’-i akd-i sulh ettikde ben dahi sulh-ı mezbûru kabûl ve bedel-i sulh olan sulh-ı mezkûr bin akçeyi merkūm Mehmed yedinden tamâmen ahz u kabz eyleyip husûs-ı mezbûra müte‘allik olan da‘vâdan merkūm Mehmed’in zimmetini ibrâ-i katı‘u’n-nizâ‘ile ibrâ ve ıskāt eyledim, ba‘de’l-yevm mazmûn-ı kitâba muhâlif benden bizzat veya bi’l-vâsıta da‘vâ ve nizâ‘ sudûr ve zuhûr ederse lede’l-hükkâmi’l-kirâm mesmû‘a ve makbûle olmasın dedikde gıbbe’t-tasdîki’l-vicâhî mâ hüve’l-vâki‘ bi’t-taleb ketb olundu. Tahrîren fî evâhiri Cumâdelâhire sene hamsîn ve elf.<br><br><br>Şuhûdü’l-hâl: İbrahim Çelebi b. Mustafa Debbağzâde, Mustafa Halîfe b. Surûrî el-İmâm, Mustafa Bey [b.] Nasuh, el-Hâc Ali [b.] Abdülvehhâb, Mehmed Bey [b.] Mustafa, Mustafa b. Abdullah, Mustafa b. Hasan, Ali b. Abdullah </p>          <br><a title="Önceki sayfa" style="text-decoration:none" href="./ayrmetin.php?idno=23648"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23650"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o452"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>