﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 145<br>Hüküm no: 99<br>Orijinal metin no: [20b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kirkor v. Merhan’ın vefat eden Ahmed Ağa’daki alacağının terekeden tahsili</b><br><br>Husûs-ı âti’l-beyanın mahâllinde ketb ü tahrîri iltimâs olunmağın savb-ı şer‘-i enverden Mevlânâ Salih Efendi irsâl olunup ol dahi mahmiye-i İstanbul’da Süleymaniye kurbünde Kâtib Şemseddin mahâllesi ahâlîsinden olup vilâyet-i Anadolu’da Türkmân içinde Üzeyr nâm kasabada sâkin iken bundan akdem vefât eden Hânende Ahmed Ağa b. Abdurrahman’ın menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde, sarrâf tâifesinden işbu bâ‘isü’s-sifr Kirkor v. Merhan nâm zimmî meclis-i ma‘kūd-ı mezkûrda müteveffâ-yı mezbûrun zevce-i menkûha-i metrûkesi ve sulbî sagīr oğlu Ali’nin vâlidesi ve tesviye-i umûruna bâ-hüccet-i şer‘iyye mansûbe vasiyyesi olmağla terekesine bi’l-verâse ve bi’l-vesâye vâzı‘atü’l-yed olup zâtı ta‘rîf-i şer‘î ile mu‘arrefe olan Ümmü Gülsüm Hatun bt. Süleyman ile müteveffâ-yı mezbûrun sulbiye kızı Emine nâm bikr-i bâliğa mahzarlarında ikrâr ve takrîr-i kelâm edip müteveffâ-yı mezbûr Hânende Ahmed Ağa b. Abdurrahman b. Abdullah zimmetinde işbu yedimde olan bin yüz kırk iki senesi Zilka‘desinin onuncu günü târîhiyle müverrah mümzâ ve mahtûm deyn temessükü mûcebince cihet-i karz-ı şer‘îden beş yüz kırk guruş hakkım olup meblağ-ı mezbûrun yüz guruşu müteveffâ-yı mezbûrun hayâtında yedinden ahz u kabz edip mâ‘adâ dört yüz kırk guruşu kable’l-edâ fevt olmağla terekesinden taleb eylediğimde mezbûretân Ümmü Gülsüm Hatun ve Emine dahi bi’l-külliye inkâr etmekle ben müdde‘âma işbu Koğacı Mehmed Çelebi b. İbrahim’i şâhid ikāmet edip şâhid-i âhar ikāmeti sadedinde iken beynimize muslihûn tavassut edip da‘vâ-i mezbûremden beni üç yüz guruş üzerine inşâ-i akd-i sulh eylediklerinde, sulh-ı mezbûr sagīr-i mezbûr hakkında her vechile enfa‘ olmağla ben dahi sulh-ı mezbûru kabûl ve bedel-i sulh olan meblağ-ı mezbûr üç yüz guruşu mezbûretân Ümmü Gülsüm Hatun ve Emine yedlerinden bi’t-tamâm ve’l-kemâl alıp kabz eyledim min-ba‘d bedel-i sulh olan meblağ-ı mezbûr üç yüz guruşdan mezbûretân yedlerinde ve zimmetlerinden bir akçe ve bir habbe bâkī kalmayıp bâkī yüz kırk guruşa müte‘allıka âmme-i de‘âvî ve mutâlebât ve eymân ve muhâsamâtdan mezbûretân Ümmü Gülsüm Hatun ve Emine ile sagīr-i mezbûr Ali’nin zimmetlerini ibrâ-i âmm-ı kātı‘ü’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Molla Ahmed b. Abdullah ve Mustafa Çelebi b. el-Hâc Hasan ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’s-sâmin min-Cumâdelâhire sene 1143.<br><br>Şuhûdü’l-hâl: el-Hâc Mehmed Ağa b. Mustafa yağlıkçı, Abdullah Çelebi b. Abdullah, es-Seyyid el-Hâc Abdullah b. Mehmed, es-Seyyid Mahmud Çelebi b. Ali, Ahmed Efendi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37903"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37905"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>