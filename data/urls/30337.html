﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 166<br>Hüküm no: 135<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Kava v. Liko’nun Altımermer’deki ekmekçi fırını ve değirmenin bir hissesini Yefko v. Patso’ya iki yüz guruşa sattığı</b><br><br>Mübâya‘a-i habbâz<br><br>Habbâz tâifesinden Kava v. Liko nâm zimmî tarafından husûs-ı âti’z-zikrde vekîl olduğu Abdullah Beşe b. Ali ve Receb Beşe b. Osman şehâdetleriyle sâbit olan es-Seyyid Mehmed Emin b. Ahmed nâm kimesne meclis-i şer‘-i hatîr-i lâzımü’t-tevkīrde zikri câ’î Altımermer fırını ve değirmeninde bir re’s bargire mutasarrıf olan Yefko v. Patso nâm zimmînin vekîl-i müseccel-i şer‘îsi el-Hâc Ahmed Ağa b. Hüseyin Ağa mahzarında bi’l-vekâle ikrâr-ı tâm ve takrîr-i kelâm edip işbu akd-i âti’z-zikrin sudûruna değin müvekkilim mesfûr Kava zimmînin yedinde mülkü olup sâlifü’z-zikr Altımermer’de vâki‘ bir bâb habbâz fırını ve derûnunda kâin yirmi dört sehim i‘tibâr olunur altı horoslu bir bâb değirmende mevcûde beyne’l-hiref gedik ta‘bîr olunur bir re’s bargir ve sâir âlât-ı lâzıme-i ma‘lûmeden mutasarrıf olduğum bir re’s bargir ve bir re’s bargire isâbet eden sâir âlât-ı lâzıme-i ma‘lûmesini tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müvekkil-i mesfûr Yefko zimmî içün vekîl-i merkūm el-Hâc Ahmed Ağa’ya iki yüz guruşa bi’l-vekâle bey‘ ve temlîk ve teslîm eylediğimde, ol dahi ber-vech-i muharrer iştirâ ve temellük ve tesellüm ve kabz ve kabûl ettikden sonra semeni olan meblağ-ı mezkûr iki yüz guruşu hınta bahâsından cânib-i mîrîye olan deynine vermek üzere merkūm el-Hâc Ahmed Ağa’ya bi’l-vekâle emreylediğimde, ol dahi meblağ-ı merkūmu cânib-i mîrîden kabza me’mûra vermek üzere ta‘ahhüd etmeğin, bey‘-i mezkûrun tağrîr ve gabnine ve istifâ-i semene ve gedik husûsuna müte‘allika âmme-i de‘âvî ve kâffe-i mutâlebâtdan vekîl-i merkūm el-Hâc Ahmed Ağa ile müvekkil-i mesfûr Yefko zimmînin zimmetini ibrâ-i âm ile ibrâ ve ıskāt, ol dahi bi’l-vekâle ibrâ-i mezkûru ba‘de’l-kabûl zikrolunan bir re’s bargir ve bir re’s bargire isâbet eden sâir âlât-ı lâzıme-i ma‘lûmede müvekkilim mesfûr Kava zimmînin asla ve kat‘â alâka ve medhali kalmayup müşteri-i müvekkil-i mesfûr Yefko zimmînin mülk-i müşterâsı ve hakk-ı sırfı olmuşdur, keyfe mâ yeşâ’ ve hasbe-mâ-yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurre-i Ca sene [11]94.<br><br>Şuhûdü’l-hâl: Şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=30336"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30338"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o318"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>