﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 164<br>Hüküm no: 141<br>Orijinal metin no: [29b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meryem’in Kiragos aleyhindeki alacak iddiasının zamanaşımı nedeniyle reddedilmesi</b><br><br>Hüccet, on beş sene mürûr eden da‘vâdan men‘<br><br>Fi’l-asl mahmiye-i İstanbul’da Nişancı Paşa mahallesi sâkinelerinden olup târîh-i kitâbdan on beş sene evvel mahalle-i mezbûreden kalkıp vilâyet-i Rumili’nde Kirman kasabasında tavattun eyledikden sonra hâlike olan Hanım bt. Haçok nâm Ermeniyenin sadriye kebîre kızı ve hasren vârisesi olan Meryem bt. ( ) nâm Ermeniye meclis-i şer‘-i şerîf-i enverde mahalle-i mezbûre ahâlîsinden işbu râfi‘ü’l-vesîka [Ki]ragos v. Ligon nâm Ermeni muvâcehesinde üzerine da‘vâ ve takrîr-i kelâm edip mûrisem hâlike-i mezbûre târîh-i kitâbdan yirmi sene evvel mahalle-i mezbûrede sâkin iken seksen yedi guruşu mezbûr Kiragos ikrâz ve teslîm, mezbûr Kiragos dahi iktirâz ve kabz eylediğinden sonra mezbûre Hanım hâlike olmağla suâl olunup alıverilmesi murâdımdır dedikde gıbbe’s-suâl mezbûr Kiragos cevâbında hâlike-i mezbûreye deynim olmadığından mâ‘adâ hâlike-i mezbûre hayâtında mahalle-i mezbûrede benim ile on beş sene ma‘an sâkine olup benden bir nesne da‘vâ etmeyip bilâ-özr sükût etmişdir dedikde gıbbe’l-istintâk mezbûre Meryem hâlike-i mezbûrenin vech-i muharrer üzere on beş sene terk olunan da‘vâlar istimâ‘dan hükkâm-ı şer‘ memnû‘ olmağla müdde‘iye-i mezbûrenin da‘vâ-yı mezbûresi istimâ‘ için emri dahi olmamağın da‘vâ-yı mezbûresi istimâ‘ olunmayıp mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî min-Cumâdelâhir li-sene ihdâ ve semânîn ve elf.<br><br>Şuhûdü’l-hâl: Mehmed b. Yusuf, İsmail Çelebi b. Sinan, Ahmed b. Abdullah, İbrahim b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2458"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2460"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>