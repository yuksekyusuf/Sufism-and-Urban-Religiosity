﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 252<br>Hüküm no: 204<br>Orijinal metin no: [56b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe’nin Mustafa Çelebi aleyhindeki yaralama davasında sulh olması</b><br><br>Mahmiye-i İstanbul’da Müftî Ali Çelebi mahâllesinde sâkin Mehmed Beşe b. Ahmed nâm kimesne mahmiye-i mezbûrede meclis-i şer‘-i hatîrde işbu bâ‘isü’l-vesîka Mustafa Çelebi b. Müezzin Celil nâm kimesne tarafından husûs-ı âti’l-beyanı tasdîka vekîl olduğu Şaban b. Himmet ve el-Hâc Ahmed b. Mehmed nâm kimesneler şehâdetleriyle şer‘an sâbit olan li-ebeveyn karındaşı Mehmed Çelebi mahzarında ikrâr ve takrîr-i kelâm edip müvekkil-i mezbûr Mustafa Çelebi târîh-i kitâbdan sekiz gün mukaddem eski imâret kurbünde beyaz saplı bıçak ile sol küreğimin üzerinde bi-gayrı hakkın beni darb ve cerh etmekle husûs-ı mezbûrun mûceb-i şer‘îsi bundan akdem müvekkil-i mezbûr Mustafa’dan taleb olundukda ol dahi inkâr etmekle beynimizde münâza‘ât-ı kesîre vâkı‘a olmuş idi. El-hâletü hâzihi beynimizde muslihûn tavassut edip da‘vâ-i mezkûremden beni müvekkil-i mezbûr ile on guruş üzerine sulh eylediklerinde ben dahi sulhu kabûl ve bedel-i sulh olan meblağ-ı mezbûr on guruşu müvekkil-i mezbûrdan ahz u kabz edip husûs-ı mezbûra ve mâ-yahdesu minhuya müte‘allıka da‘vâdan müvekkil-i mezbûrun zimmetini ibrâ ve iskāt edip ol dahi bedel-i sulh deyü bana medfû‘u olan meblağ-ı merkūm on guruşa müte‘allıka da‘vâdan benim zimmetimi ibrâ ve iskāt eyledi. Ba‘de’l-yevm birbirimiz ile da‘vâ ve nizâ‘ımız yokdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis min-şehri Rebî‘i’l-evvel sene sitte aşere ve mi’e ve elf.<br><br>Şuhûdü’l-hâl: Ömer Çelebi b. Mehmed, İsmail Efendi el-kâtib, İsmail Çelebi b. Mehmed, el-Hâc Yusuf b. Osman, Ali Ağa b. Ali, el-Hâc Mustafa b. Hasan, Mehmed Efendi el-kâtib.</p>          <br><a title="Önceki sayfa" style="text-decoration:none" href="./ayrmetin.php?idno=41733"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41735"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>