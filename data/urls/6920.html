﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 525<br>Hüküm no: 704<br>Orijinal metin no: [81a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Duhancı Mehmed’e borcu olan Mehmed Ağa’nın parayı varislerine ödemesi</b><br><br>Bâ-mühr-i efendi<br><br>Ma‘rûz-ı dâ‘î<br><br>Mahmiye-i İstanbul’da Karabaş mahallesinde sâkin iken bundan [akdem] vefât eden Boşnakoğlu demekle arîf Duhancı Mehmed b. Hüseyin b. Abdullah’ın verâseti zevcesi Zahide ve sulbî sagīr oğlu Mustafa ve sulbiye kebîre kızları Rukiye ve Hadîce’ye ba‘de’l-inhisar sagīr-i mezbûrun vâlidesi ve vasiye-i mansûbesi olup zâtı ta‘rîf-i şer‘î ile mu‘arrefe olan mezbûre Zahide asâleten ve vesâyeten ve mezbûre Rukiye kendi tarafından asâleten ve li-ebeveyn kız karındaşı mezbûre Hadîce tarafından husûs-ı âti’l-beyânda vekîli olduğu zâtlarını ârifân Halil ve Osman nâm şâhidân-ı âdilân ile şer‘an sâbit olmağla vekâleten meclis-i şer‘de derûn-ı arzuhâlde mezbûrü’l-ism el-Hâc Mehmed Ağa b. Abdullah nâm kimesne mahzarında mûrisimiz müteveffâ-yı mezbûrun merkūm el-Hâc Mehmed Ağa zimmetinde duhân semeninden yüz otuz dört buçuk guruş hakkı olup kable’l-ahz vefât ve meblağ-ı mezbûr bi’l-ırsi’ş-şer‘î bize ba‘de’l-intikāl meblağ-ı mezbûrun yirmi dört guruşunu mezbûr el-Hâc Mehmed Ağa’dan ahz u kabz etmiş idik, hâlâ bâkī kalan yüz on buçuk guruşu merkūm el-Hâc Mehmed Ağa’dan asâleten ve vesâyeten ve vekâleten taleb ederiz deyü da‘vâ ol dahi ikrâr ve i‘tirâf etmeğin mûcebince meblağ-ı bâkī-yi mezbûr yüz on buçuk guruşun edâsına mezbûr el-Hâc Mehmed Ağa’ya tenbîh olunduğu huzûr-ı âlîlerine i‘lâm olundu.<br><br>Fî 6 Ra sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6919"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6921"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b525"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>