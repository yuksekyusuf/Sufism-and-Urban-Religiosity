﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 39<br>Hüküm no: 1<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keban Madeni’nde Beylik Sarayı bitişiğindeki Ziyâiye Vakfı mütevelliliğine Ali Ağa’nın getirildiği</b><br><br>Hüve’l-Mu‘în<br><br>Hâlâ revnak-efzâ-yı sadr-ı sâmî-kadr-i Anadolu Yahya Efendi-zâde devletlü inâyetlü semâhatlü veliyyü’n-ni‘am Mehmed Said Efendi hazretleri zamân-ı yümn-iktirânlarında olan senedât-ı şer‘iye kuyûdudur.<br><br>Fî-gurreti Z sene [1]247<br><br>Ma‘rûz-ı dâ‘î-i Devlet-i aliyyeleridir ki,<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda Canik muhassılı ve eyâlet-i Erzurum vâlîsi ve Ma‘âdin-i hümâyûn vâlîsi ve sadrazam-ı esbak merhûm Yusuf Ziya Paşa’nın hayatında Keban Ma‘deni’nde Beylik Sarayı ittisâlinde bi-vechillâhi te‘âlâ ihyâsına muvaffak olduğu Ziyâiye demekle meşhûr câmi‘-i şerîf ve medrese-i münîf ve mekteb-i latîf ve hayrât-ı celîle-i sâiresi evkāfının tevliyeti Anadolu Muhâsebesi’nde mukayyed vakfiye-i ma‘mûlün-bihâsı mantûkunca evvelâ kendi nefsine ve ba‘dehû evlâd-ı zükûrunun ekber ve erşedine ve ba‘dehûm evlâd-ı inâsının kebîre ve reşîdesine ve ba‘dehünne utekāsının ekber ve erşedine meşrûta olduğu ve müşârün-ileyhin evlâd-ı zükûr ve inâsı külliyen münkariz olarak utekā-i vâkıfdan Tütüncübaşı Mehmed Ağa’ya iki yüz otuz iki senesi Zilka‘de’sinde şart-ı vâkıf üzere tevcîh olunup el-yevm üzerinde olduğu derkenârdan müstebân oldukdan sonra merhûm-ı müşârün-ileyhin tevâbi‘inden olup husûs-ı mezkûra vukūf-ı tâmları olan el-Hâc Ömer Ağa b. el-Hâc Musa ve Salih Ağa b. Abdullah nâm kimesneler meclis-i şer‘a celb ile keyfiyeti gereği gibi etrâfıyla suâl olundukda öteden berü te‘âmül-i kadîm vakfiye-i mezkûre şurûtu üzere cereyân edegeldiği ve mezbûr Tütüncübaşı Mehmed Ağa’nın fevti ve sahib-i arzuhâl mezbûr Ali Ağa vâkıf-ı müşârün-ileyhin ekber-i utekāsından olarak tevliyet-i mezbûrenin nevbet-i tasarrufu kendinin olup ol vechile meşrûtun-lehi idiğini ve müstahıkk-ı âharı olduğu ma‘lûmları olmadığını herbiri alâ-vefki’ş-şehâde ihbâr etmeleriyle bu sûretde ber-mûceb-i şart-ı vâkıf ve amel-i kadîm tevliyet-i mezkûre müteveffâ-yı mezbûrun mahlûlünden ekber-i utekā-i vâkıf-ı müşârün-ileyhden olup tevliyet-i mezkûrenin meşrûtun-lehi olduğu ihbâr olunan sahib-i arzuhâl merkūm Ali Ağa’ya tevcîh ve kaleminden yedine berat-ı şerîf-i âlîşân inâyet ve ihsân buyurulmak iktizâ eylediği huzûr-ı âlîlerine i‘lâm olundu. Bâkī emr [ü] fermân hazret-i veliyyü’l-emrindir.<br><br>Fî 17 Z sene [12]47</p>          <br><a title="Önceki sayfa" style="text-decoration:none" href="./ayrmetin.php?idno=717"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=719"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b039"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o208"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>