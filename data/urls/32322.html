﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 444<br>Hüküm no: 325<br>Orijinal metin no: [120b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gayrimüslimlerin, paskalya günlerinde Müslümanlara mahsus elbiseler giyip çarşı ve pazarda gezmemeleri, eğlence meclisi tertip etmemeleri</b><br><br>Keferelerin paskalyasına müte‘allik yasak.<br><br>Bâ-sah.<br><br>İstanbul Kādısı Fazîletlü Efendi<br><br>Makarr-ı Hilâfet-i hazret-i cihân-bânî olan Âsitâne-i devlet-âşiyâne ve havâlîsinde ba‘zı mahallerde tâife-i Nasârânın beyza-i sürh ve paskalya ta‘bîr ettikleri bed-nâmları vâki‘ oldukları günlerde ehl-i İslâma mahsûs elbise-i fâhire ile esvâk ve pazarda geşt ü güzâr ve ikāmet ve münâfî-i tavr-ı edeb savt-ı bülend ve sâz ü tarab ile akd-i encümen-i münker eylemelerinin men‘ u def‘i mühim ve muktezî olmağla imdi Âsitâne ve havâlîsinde olan tâife-i Rûmiyân ve Ermeniyânın bed-nâmları vâki‘ olduğu eyyâm-ı ma‘dûdede kendi ırzları ve siyâb-ı mahsûsalarıyla geşt ü güzâr ve etvâr-ı gayr-ı marzıyeden ihtirâz edip münâfî-i tavr-ı edeb savt-ı bülend ve sâz ü tarab ile akd-i encümen-i girye eylemeden mübâ‘adet ve ictinâb eylemek ve mukaddemâ bâ-fermân-ı âlî men‘ ve zecr olundukları kebîr kalpak ve elbise-i sâireyi iktisâ ve birbirleriyle mücâdele ve münâkaşa eylememek üzere tehdîd eylemeleri için tenbîhi lâzım gelenlere ve Rum ve Ermeni patriklerine tenbîh-i ekîd eyleyip ve siz dahi bu husûsa nezâret eyleyesiz deyü.<br><br>Fî 21 S sene [12]24</p>          <br><a title="Önceki sayfa" style="text-decoration:none" href="./ayrmetin.php?idno=32321"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32323"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b444"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>