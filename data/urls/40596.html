﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 338<br>Hüküm no: 317<br>Orijinal metin no: [45a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraylı Hayatî bt. Abdullah’ın öldükten sonra vasiyetini yerine getirmek üzere Mahmud Çelebi b. Ahmed’i vasi tayin ettiği</b><br><br>Mahmiye-i İstanbul’da Gül Câmi‘i kurbünde Molla Hüsrev mahallesinde sâkine Saraylı Hayatî Hâtun bt. Abdullah meclis-i şer‘-i hatîr-i lâzimü’t-tevkīrde vasiyet-i âti’l-beyânı tenfîze vasiyy-i muhtâr nasb ü ta‘yîn eylediği mahalle-i mezkûre ahâlîsinden Mahmud Çelebi b. Ahmed mahzarında bi-tav‘ihâ ikrâr ve i‘tirâf edip bi-emri’llâhi te‘âlâ kazâ-i nahb ve likā-i Rab ettiğimde silk-i mülkümde münselik emlâkimden yirmi miskāl bir tek altın bilezik ve zümrüd taşlı bir çift altın küpem yed-i vasî ile semen-i misillerine bey‘ olunup semenlerinden hâsıl olan meblağ techîz ve tekfînime ve ıskāt-ı salâtıma ve eyyâm-ı mu‘tâdede tabh-ı ta‘âmıma sarf olundukdan sonra yedimde mülk ve hakkım olan Mushaf-ı şerîfi ben hayâtda olduğumca kendim kırâat ve tilâvet edip vefâtımdan sonra işbu hâzır bi’l-meclis olan Yusuf Bey b. Abdullah kırâat ve tilâvet edip sevâbını rûhuma ihdâ eyleye vefâtından sonra mezbûr Yusuf Bey’in evlâdı ve evlâd-ı evlâdı zikrolunan Mushaf-ı şerîfi kırâat edip sevâbını rûhuma ihdâ edeler ve ba‘de inkırâzi’l-kül zikrolunan Mushaf-ı şerîf mahalle-i mezkûrede vâki‘ mescid-i şerîfde vaz‘ olunup kırâat ve tilâvete kādir kimesneler kırâat ve tilâvet edip sevâbını rûhuma hibe edeler ve yine silk-i mülkümde muntazam emlâkimden bir kazgan-ı kebîri ben hayatda olduğumca kendim isti‘mâl edem vefâtımdan sonra zikrolunan kazganı utekām ve evlâd-ı utekām ale’l-iştirâk tasarruf edeler ve ba‘de inkırâzi’l-evlâd zikrolunan kazganı mahalle-i mezbûre ahâlîsi isti‘mâl edeler deyu vasiyet edip ve vesâyâ-yı mezkûreyi tenfîze mezbûr Mahmud Çelebi’yi vasiyy-i muhtâr nasb ü ta‘yîn eyledim dedikde ol dahi vesâyet-i mezkûreyi kabûl ve hizmet-i lâzımesin edâya müte‘ahhid olmağın mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’r-râbi‘ ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Abbas Efendi el-imâm, Mustafa Çavuş b. Halil, Musa b. Veli, Mustafa b. Mahmud ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40595"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40597"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o868"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>