﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 147<br>Hüküm no: 192<br>Orijinal metin no: [46a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Odabaşı Hasan’ın evinin, karısı Aynî Hâtun bt. Abdullah’a olan borcuna karşılık karısına verildiği</b><br><br>Mahmiye-i beytülmâl emîni olan Musa Çavuş b. Kaya mahfil-i kazâda mahmiye-i mezbûre mahallâtından Bereketzâde mahallesi sâkinlerinden olup Kuruçeşme nâm mevzi‘de fevt olan odabaşı Hasan nâm müteveffânın zevcesi Aynî Hâtun bt. Abdullah’ın husûs-ı âti’z-zikri tasdîka vekîl olup vekâleti bimâ hüve tarîkü’s-sübût şer‘an sâbite olan işbu hâmilü’l-kitâb fahrü’l-akrân Yusuf b. Mahmud mahzarında takrîr-i kelâm ve tebyîn-i merâm kılıp dedi ki müteveffâ-yı mezbûrun zevcesi mezbûre Aynî Hâtun’un mahalle-i mezbûrede vâki‘ bir cânibi Bayram Reis mülküne ve bir cânibi Ahmed Yeniçeri mülküne ve bir cânibi Âişe Hâtun mülküne ve bir tarafı tarîk-i âma müntehî olan mülk menziline müteveffâ-yı mezbûr ba‘zı binâ ihdâs eylediği sâbit olucak Mustafa b. İbrahim ve Ali Çavuş b. Abdullah ve İsa b. Abdurrahman ve cemm-i gafîr ve cemâ‘at-i kesîre ile menzil-i mezbûr üzerine varılıp zikr olunan binâya nazar olundukda yirmi bir bin akçe takvîm olunup mezbûre Aynî’nin zevci müteveffâ-yı mezbûr zimmetinde on bin akçe mehr-i müeccel ve on bir bin akçe dahi karz-ı hasenden cem‘an yirmi bir bin akçe hakk-ı şer‘îsi olduğu bi hasebi’ş-şer‘ sâbit ve zâhir oldukda müteveffâ-yı mezbûrun zikr olunan binâsını zevcesi merkūme Aynî’nin yirmi bin akçe deynine tuta verip teslîm eyledim ol dahi zikr olunan deyne tuta kabûl eyledikde vekîl-i mezbûr Yusuf Bey emîn-i merkūm Musa Çavuş’un kelâmını vicâhen tasdîk ve şifâhen tahkīk eyledikde mâ vaka‘a kayd olundu. Tahrîren fî evâhiri Zilhicce sene 998.<br><br><br>Şuhûdü’l-hâl: Abdülkādir b. Hacı, Musli b. Abdullah, Mehmed b. Hasan el-İmâm, Mehmed b. Mustafa, Ali b. Abdullah, İsa b. Abdurrahman ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18671"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18673"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>