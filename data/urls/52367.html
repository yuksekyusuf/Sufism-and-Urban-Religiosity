﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 81<br>Hüküm no: 57<br>Orijinal metin no: [17a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe’ye vefat eden babasından hibe yoluyla geçen bağını kardeşi Zeyneb Hatun’a sattığı</b><br><br>Husûs-ı âti’l-beyânın mahallinde ketb ü tahrîri’çün savb-ı şer‘den irsâl olunan Mevlânâ Ahmed Efendi b. Hüseyin Efendi medîne-i Üsküdar’a muzâfe Adalar nâhiyesine tâbi‘ Tuzla karyesine varıp zeyl-i vesîkada muharrerü’l-esâmî Müslimîn huzûrunda akd-i meclis-i şer‘-i şerîf ettikde karye-i mezbûre sâkinlerinden Mustafa Beşe b. Mehmed nâm kimesne meclis-i ma‘kūd-ı mezkûrda kız karındaşım işbu râfi‘atü’l-vesîka Zeyneb Hatun’un zevci [ve] tarafından ber-vech-i âti tasdîka vekîli olduğu zât-ı mezbûreyi bi’l-ma‘rifeti’ş-şer‘iyye ârifân Süleyman b. Hüseyin ve Ali b. İbrahim nâm kimesneler şehâdetleriyle şer‘an sâbit ve sübût olan Halil Beşe b. Mehmed nâm kimesne mahzarında ikrâr ve takrîr-i kelâm edip babam müteveffâ Mehmed b. Ali hâl-i sıhhatinde bana hîbe ve temlîk ve teslîm edip mülk-i mevhûbum olan karye-i mezbûre kurbünde Karasokak nâm mahâlde vâki‘ bir tarafdan İbrahim Çelebi bağı ve bir tarafdan Çapanoğlu zimmî bağı ve bir tarafdan Zifirioğlu tarlası ve bir tarafdan tarîk-i âm ile mahdûd dört bin çubuk bir kıt‘a mülk bağımı tarafeynden îcâb ve kabûlü hâvî bey‘-i bâtt-ı sahîh-i şer‘î ile seksen dokuz guruşa kız karındaşım müvekkile-i mezbûre Zeyneb Hatun’a bey‘ ü temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūmu bi’t-tamâm ve’l-kemâl ahz u kabz eyledim ba‘de’l-yevm [17b] bağ-ı mahdûd-ı mezkûrda benim kat‘â alâka ve medhalim kalmayıp kız karındaşım müvekkile-i mezbûre Zeyneb Hatun’un mülk-i müşterâsı ve hakk-ı sırfıdır keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb [ü] tahrîr ve ma‘an mürsel Bektaş ve Mahmud ile meclis-i şer‘a gelip alâ-vukū‘ihi inhâ [ve] ihbâr etmeğin mâ hüve’l-vâki‘ bi’t-taleb ketb [olundu].<br><br>Fi’l-yevmi’l-âşir min-Şevvâli’l-mükerrem li-seneti hamsîn ve mi’ete ve elf.<br><br>Şuhûdü’l-hâl: Eş-şâhidûn ve’s-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=52366"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52368"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>