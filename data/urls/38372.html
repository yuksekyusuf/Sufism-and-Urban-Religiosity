﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 161<br>Hüküm no: 136<br>Orijinal metin no: [27b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kütahyalı Ahmed’in, Yunan tebasından Tahtakale’de esnaf Dimitri ve Yani aleyhinde hırsızlık iddiasında bulunmakdan men olunması</b><br><br>Mübâşirine teslîm<br><br>Ma‘rûz,<br><br>Asâkir-i Hâssa-i şâhâne Muvazzaf İkinci Alayının Üçüncü Taburunun Sekizinci Bölüğü’nde dördüncü onbaşının ikinci neferi Kütahyavî Ahmed b. Halil nâm kimesne mahfil-i şer‘iyyâtda Yunan Devleti teba‘asından ve İstanbul’da Tahtakale civârında vâki‘ mağazada sâkin mağazacı tâifesinden bâ‘isü’l-i‘lâm Dimitri v. Karayani ve şerîki Yani v. Tanaş muvâcehelerinde Devlet-i müşârün-ileyhâ sefârethânesi tarafından mürsel Kapıoğlanı Corci v. Covanni hâzır olduğu hâlde şerîkân-ı merkūmân işbu târîh-i i‘lâmdan bir gün mukaddem yedimde malım olup bir aded beyaz şalâkî kese derûnunda mevzû‘ olan sekiz aded tâm Mecidiye ve bir nısf Mecidiye ve iki aded Fransız altınlarımı mağaza-i merkūmede fuzûlî ve bi-gayrı hakkın bi’l-ma‘iyye hufyeten ahz ü kabz etmeleriyle suâl olunup mezkûr altınlar mevcûde ise a‘yânını, müstehleke ise ba‘de’s-sübût emsâlini bi-tarîkı’d-damân hâlâ bana edâ ve teslîme şerîkân-ı merkūmân Dimitri ve Yani’ye tenbîh olunmak murâdımdır deyü ba‘de’d-da‘vâ ve’l-istintâk onlar dahi cevâbında külliyen inkâr etmeleriyle müdde‘î-i mezbûr Ahmed ber-minvâl-i muharrer müdde‘âsını isbâtdan izhâr-ı acz birle istihlâf etdikde merkūmân Dimitri ve Yani’ye bi’l-muvâcehe ber-nehc-i şer‘î başka başka yemîn verilmeğin mûcebince müdde‘î-i mezbûr Ahmed da‘vâ-i mezkûresiyle şerîkân-ı merkūmân Dimitri ve Yani’ye bilâ-beyyine mu‘ârazadan men‘ olunduğu tescîl ve mübâşirleri zabtiye neferâtından Kütahyavî Mehmed Ağa kulları yediyle huzûr-ı [âlîlerine i‘lâm olundu].<br><br>Fî 22 Ca sene [12]74.<br><br>Hâfız Akif.</p>          <br><a title="Önceki sayfa" style="text-decoration:none" href="./ayrmetin.php?idno=38371"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38373"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o169"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>