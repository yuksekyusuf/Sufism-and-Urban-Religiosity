﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 432<br>Hüküm no: 480<br>Orijinal metin no: [195-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeni düzenlemelerde ibka edilen eytâm müdürlerinin kefalet yoklamalarının yapılması</b><br><br>Meşîhat<br><br>8<br><br>İstanbul Kādılığı’na,<br><br>Fazîletlü Efendim Hazretleri,<br><br>Merkez ve mülhakātda tensîkan ibkā edilen eytâm müdîrlerinin kefâlet yoklamaları icrâ olunarak ol bâbdaki yoklama varaka-i musaddakaları ile kefâlet senedlerinin aynen irsâli ve kefâletin vilâyetlerde kırk bin ve livâlarda otuz bin ve kazâlarda yirmi bin guruşdan dûn olmamak üzere mahalleri meclis-i idârelerince eytâm sandıkları sermâyesi nazar-ı ehemmiyete alınarak ta‘yîn edilecek derecede olması ve hacizli bulunması ve mehâkim-i şer‘iye ketebesiyle hademe ve münâdîlerin tereke tahrîrine me’zûn nâhiye nâibleri var ise ma‘an kefâlet-i müteselsileye rabtedilmeleri ve kefâlet-i müteselsile senedlerinin şu vechile; ( ) zîrde vâzı‘u’l-imzâ ( ) mahkemesi ( )si umûm emvâl-i eytâmın sûret-i idâresine dâir olan nizâmnâmenin altmış sekizinci maddesi ahkâmına tevfîkan vazîfeten vaz‘-ı yed etmekte olduğumuz terekât ve terekâta müte‘allik bi’l-umûm emvâlden zimmetimize ta‘alluk edecek emvâl ve eşyâ ve nukūddan dolayı kefâlet-i müteselsile ile bi’l-emr ve’l-kabûl yekdiğerimizin zimmetine kefil ve zâmin olduğumuzu mübeyyin işbu senedi bi’t-tahtîm i‘tâ eyledik ( ) bi’t-tanzîm isrâsı husûsâtının ta‘mîmen hükkâm-ı şer‘e izbârı Meclis-i İdâre-i Eytâm’dan ifâde olunmuş ve mülhakāt nüvvâbına gönderilmek üzere işbu tahrîrâtın nüsah-ı kâfiyesi leffen tisyâr kılınmış olmağla ona göre îfâ-yı muktezâsı siyâkında tezkire-i mecî terkīm kılındı.<br><br>Fî 28 Rebî‘ülevvel sene 1328 ve fî 27 Mart sene 1326.<br><br>Şeyhülislâm<br><br>Hüseyin Hüsnü</p>          <br><a title="Önceki sayfa" style="text-decoration:none" href="./ayrmetin.php?idno=36404"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36406"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b432"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o479"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>