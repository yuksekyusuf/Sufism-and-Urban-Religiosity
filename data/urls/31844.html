﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 453<br>Hüküm no: 436<br>Orijinal metin no: [62b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Minasfan v. Agop’un ölmesi üzerine İznikmid’deki mumhanesinin oğlu Karabet’e intikal ettiği anlaşıldığından buna dair ferman verilmesi gerektiği</b><br><br>Şem‘hâne mâddesi sâbık efendi hazretlerinin zamanında ve mühürleriyle mahtûm i‘lâm<br><br>Ma‘rûz<br><br>Medîne-i İznikmid nâibi Mustafa Edib Efendi dâ‘îlerinin mührü mutâbık işbu bir kıt‘a i‘lâmı bâlâsına bu dâ‘îlerine hitâben sâdır olan fermân-ı âlîlerine imtisâlen i‘lâm-ı mezkûr ve hâmişinde olan fermân-ı âlî-şân ve muktezâya nazaran ve mütâla‘a olundukda Kocaeli Sancağı’nda İznikmid nâhiyesine tâbi‘ mahsûl-i mukāta‘a-i şem‘hâne-i asel ve resm-i fıçı-i gebrân ve mukāta‘a-i bozahâne der-nefs-i şehr on dört bin akçe yazı ile defter-i mefâsilde muharrir kalemiyle tahrîr ve defter-i icmâlde mîr-livâ hâssı mülhakātından olduğu defter-i hâkānîde mukayyed olmağın husûs-ı mezkûrun hakīkati mahâllinden lede’l-isti‘lâm nefs-i İznikmid’de vâki‘ mîr-livâya hâsıl kayd olunan kadîmî şem‘hâne-i asele İznikmid mütemekkinlerinden Zakar zimmî mutasarrıf iken hâlik olup oğulları Melkon ve Agop zimmîlere ba‘de’l-intikāl onlar dahi ber-vech-i münâsafe mutasarrıflar iken mesfûrân Melkon ve Agop zimmîler iki yüz on yedi senesinde herbiri müte‘âkiben hâlikler olduklarında şem‘hâne-i mezkûrenin nısfı mersûm Melkon zimmînin oğlu Bağdisar zimmîye ve nısf-ı âharı mesfûr Agop zimmînin oğlu Minasfan zimmîye ba‘de’l-intikāl mesfûr Bağdisar zimmî nısf hissesini mesfûr Minasfan zimmîye ferâğ u kasr-ı yed ve yedinde bir kıt‘a hüccet i‘tâ edip ol-vechile mecmû‘una mutasarrıf iken mesfûr Minasfan zimmî hâlik oldukda şem‘hâne-i mezkûre sulbî kebîr oğlu Karabet zimmîye intikāl edip ve şem‘-i asel i‘mâli medîne-i İznikmid’de kârhâne-i mezkûreye mahsûs olup el-yevm cârî olduğunu mahâllinde bî-garaz erbâb-ı vukūf haberleri ve atik emr-i âlî-şânın kaydı sicill-i mahfûzda mastûr ve mukayyed olduğu i‘lâm-ı mezkûrdan müstebân olmağla mersûm Karabet zimmî şem‘-i asel i‘mâli medîne-i mezbûrede kârhâne-i mezkûreye mahsûs olduğunu ve mesfûr Karabet’in ismi tasrîhini hâvî tecdîden bâlâsı tuğrâ-yı garrâ-yı cihân-dârî ile muvaşşah bir kıt‘a fermân-ı âlî-şân sudûru iktizâ eylediği İstanbul Mahkemesi’nden huzûr.<br><br>Fî 27 C sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31843"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31845"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b453"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>