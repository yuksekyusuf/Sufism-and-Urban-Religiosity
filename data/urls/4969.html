﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 101<br>Hüküm no: 45<br>Orijinal metin no: [9a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Ebûbekir b. Hüseyin’in evini Fâtıma bt. Abdullah’a sattığı</b><br><br>Mahmiye-i İstanbul’da el-Hâc Hasanzâde Mahallesi’nde sâkin el-Hâc Ebûbekir b. Hüseyin nâm kimesne meclis-i şer‘-i şerîf-i enverde işbu bâ‘isetü’l-vesîka Fâtıma bt. Abdullah nâm hatun mahzarında ikrâr ve takrîr-i kelâm edip arsasının merhûm Na‘lıncı el-Hâc İsmail Vakfı’na yevmî bir akçe icâresi olup mahalle-i mezbûrede vâki‘ bir tarafdan Râbia Hatun menzili ve bir tarafdan Mehmed Çelebi tasarrufunda olan vakıf menzil ve bir tarafdan Hanife Hatun menzili ve bir tarafdan tarîk-i âm ile mahdûd fevkānî ve tahtânî iki bâb oda ve bir matbah ve bir tahta-bend ve bir kuyu ve bir mikdâr havluyu müştemil mülk menzilin ebniye-i memlûkesini bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûre Fâtıma Hatun’a iki yüz guruşa bey‘ ve temlîk ve teslîm ve arsasını dahi bâ-ma‘rifet-i mütevellî meccânen ferağ ve tefvîz eylediğimde ol dahi ber-vech-i muharrer iştirâ ve tesellüm ve temellük ve tefevvüz ve kabz ve kabûl eyledikden sonra semeni olan meblağ-ı mezbûr iki yüz guruşu mezbûre Fâtıma Hatun yedinden tamamen ahz u kabzeyledim ba‘de’l-yevm ebniye-i menzil-i mahdûd-ı mezbûr merkūme Fâtıma Hatun’un mülk-i müşterâsı ve arsası hakk-ı müfevvezi olup benim kat‘â alâka ve medhalim kalmamışdır. Keyfemâ-teşâ ve tahtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-selhi Saferi’l-hayr sene [1]143.<br><br>Şuhûdü’l-hâl: Mehmed Çelebi b. Veliyüddin, el-Hâc Fazlı b. Fazlullah, el-Hâc Ahmed b. Muslu, İsmail Çelebi b. Mustafa, İbrahim b. Mustafa Kādızâde, Mehmed Çelebi b. Abdullah, Mehmed Çelebi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=4968"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4970"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o755"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>