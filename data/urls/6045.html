﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 282<br>Hüküm no: 291<br>Orijinal metin no: [70a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Sultan vakfından olup mütevellî izni olmadan kiralanan evin yanması sonucu verilen paranın geri talep edilmesi</b><br><br>Mahmiye-i İstanbul’da Beyceğiz mahallesinde sâkine bâ‘isetü hâze’l-kitâb Fâtıma bt. Ahmed nâm hatun meclis-i şer‘-i şerîf-i enverde Ali b. Osman nâm kimesne mahzarında üzerine da‘vâ ve takrîr-i kelâm edip mezbûr Ali târih-i kitâbdan iki sene mukaddem mahmiye-i mezbûrede Beyceğiz mahallesinde vâki‘ Fâtıma Sultan vakfından olup Hâdimağa odaları demekle ma‘rûf odada lede’l-ahâlî ve’l-cîrân ma‘lûmü’l-hudûd bir bâblı bilâ-izn-i mütevellî yetmiş guruş bedel mukābelesinde bana ferâğ ve tefvîz ve bedel-i mezkûrun altmış üç guruşunu yedimden ahz ben dahi tefevvüz ve kabz ve kabûl edip zikrolunan oda bir ay tasarrufumda iken bi-emrillâhi te‘âlâ ihrâk-ı kebîrde muhterik olmağla meblağ-ı mezkûru izn-i mütevellî bulunmamağla bedel-i mezkûrun yirmi beş guruşuna arsa-i mezkûru bâ-ma‘rifet-i mütevellî bana ferâğ ben dahi ba‘de’l-kabûl bâkī otuz sekiz guruşdan otuz üç guruş ile otuz beş palesini [parasını] yedinden ahz u kabz edip dört guruş beş palesini [parasını] yedinden ahz u kabz edip dört guruş beş pale [para] zimmetinde bâkī kalmağla mezbûr Ali’ye suâl olunup meblağ-ı bâkī-i mezbûru bana edâya tenbîh olunması matlûbumdur dedikde gıbbe’s-suâl mezbûr Ali cevâbında meblağ-ı bâkī-i mezbûru dahi müdde‘iye-i mezbûreye edâ ve teslîm ol dahi yedinden ahz u kabz eyledi deyü def‘ edicek gıbbe’l-istintâk ve’l-inkâr mezbûr Ali’den def‘-i meşrûhuna beyyine taleb olundukda ityân-ı beyyineden izhâr-ı acz ile istihlâf etmeğin fi’l-hakīka meblağ[-ı mezbûr] dört guruş beş pâyeyi [parayı] dahi mezbûr Ali yedinden ahz u kabz etmediğine mezbûre Fâtıma’ya yemîn teklîf olundukda ol dahi hasbe’l-mesûl yemîn billâhi’l-aliyyü’l-a‘lâ etmeğin mûcebince ba‘de’t-tenbîh mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Muharremi’l-harâm li-sene erba‘a ve erba‘în mie ve elf.<br><br>Şuhûdü’l-hâl: İbrahim Çelebi b. Mustafa, Mehmed Çelebi b. Receb, Abdullah Çelebi b. Mustafa, Hüseyin Çelebi b. Mustafa Mehmed Çelebi b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=6044"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6046"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o403"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>