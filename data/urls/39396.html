﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 131<br>Hüküm no: 104<br>Orijinal metin no: [19b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Veziriazam Ali Paşa’nın terekesinin mîrî adına zabtedilmesi</b><br><br>Bundan akdem vezîr-i â‘zâm iken emr-i şerîf-i Sultânî ile magdûben katl olunan Ali Paşa’nın cümle terekesi cânib-i mîrîye kabz olunmak içün fermân-ı âlîşân sâdır olmağın maktül-i mezbûrun terekesini kabza cânib-i saltanat-ı aliyyeden meʼmûr olup bi’l-fi‘il atabe-i aliyye-i sultâniyye’de vezâretle başdefterdâr olan düstûr-ı mükerrem müşîr-i mufahham nâzım-ı mesâlih-i ümem yenbû‘-ı lûtf u kerem sahibü’l-izz ve’l-ikbâl âmirü’l-hazâin bi-ahseni’l-hâl zü’l-kadri’r-refî‘ ve’l-câhi’l-menî‘ Abdulbâki Paşa Dîvân-ı refî‘ü’l-bünyân-ı sultânî lâ-zâle mahfûfen bi’l-avni’r-Rabbânî’de mahfil-i şer‘-i hatîrde mahmiye-i İstanbul’da merhûm Rüstem Paşa evkāfına hâlâ mütevellî olan hâfız-ı kitâb-ı sedâd-intisâb zahrü’l-akrân Ali Ağa b. Abdülmennân muvâcehesinde takrîr-i kelâm edip evkāf-ı mezbûreden olup merhûm-ı müşârun-ileyhin mahmiye-i merkūmede Tahtakale kurbünde binâ eylediği câmi‘-i şerifin altında vâkı‘ tarafeyni yine vakf-ı mezbûrdan olup bundan akdem müteveffâ olan merhûm Hüseyin Paşa eytâmının yedinde olan mahzen ile vakf-ı merkūma ve taraf-ı âharı tarîk-i hâs ile tarîk-i âmma müntehî olup cânib-i vakf-ı mezbûra ayda üç yüz otuz akçe ücret-i müeccelesi olan bir bâb mahzen mahlûl oldukda mukaddemâ müşârun-ileyh Ali Paşa’ya yüz bin fıddî akçe ücret-i mu‘accele ve zikr olunan ücret-i müeccele ile icâr olunup ol dahi istîcâr edip ücret-i mu‘acceleyi vakıf içün mütevellî-i mezbûra bi’t-tamâm teslîm edip lâkin zikr olunan mahzeni kabz ve tasarruf edip istîfâ-i menfa‘at etmeden katl olunmağla taraf-ı vakfa verdiği yüz bin akçe ücret-i mu‘accele istirdâd olunmak lâzım gelmeğin mütevellî-i mezbûr zikr olunan yüz bin akçeyi bi’t-tamâm cânib-i mîrîye teslîm eyleyip ben dahi mîrî içün bi’t-tamâm alıp kabz eyleyip yedine temessük verdim zikr olunan mahzen vakfın olup kimesnenin alâkası yokdur dedikde gıbbe’t-tasdîk ve’t-taleb mâ vaka‘a ketb ve imlâ olundu.<br><br>Hurrire fî-evâʼili şehri Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Kıdvetü’l-a‘yân ve’l-ekâbir Mehmed Ağa b. Abdullah ser-bevvâbân-ı Dergâh-ı âlî, zahrü’l-akrân Seydi Bey b. Abdülmennân el-bevvâbü’s-Sultânî, fahrü’l-a‘yân Keyvan Ağa b. Abdülmennân el-cündî, Piyâle Bey b. Abdullah el-cündî, Kaytaz Bey b. Abdullah el-cündî, Cafer Bey b. Abdullah el-cündî, Hüseyin Bey b. Abdullah el-cündî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39395"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39397"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>