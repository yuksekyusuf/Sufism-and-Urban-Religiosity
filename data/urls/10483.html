﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 250<br>Hüküm no: 321<br>Orijinal metin no: [90b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Neslihan bt. Abdullah’ın kendisini boşamak için kocası Receb b. Muharrem’in Hüseyin Ağa’yı vekil tayin ettiğine dair iddiasını ispat edemediği</b><br><br>Mahrûse-i Galata tevâbi‘inden kasaba-i Beşiktaş’da Sinanpaşa mahallesinde sâkine Neslihân bt. Abdullah nâm hatun mahfil-i kazâda zevci işbu râfi‘ü’l-kitâb Receb b. Muharrem mahzarında üzerine da‘vâ ve takrîr-i kelâm edüp bundan akdem mezbûr Receb talâk-i selâse ile tatlîk eylemeğe gāib ani’l-meclis Hüseyin Ağa b. Mehmed Bey’i tarafından vekîl ve nâib-i menâb nasb ü ta‘yîn eyledikde gāib-i mezbûr Hüseyin Ağa dahi ba‘de’l-kabûl ber-vech-i muharrer talâk-ı selâse ile beni tatlîk etmeğin hâlâ merkūm Receb benim ile izdivâc mu‘âmelesin murâd eder suâl olunup mûcibi icrâ olmak taleb ederim dedikde gıbbe’s-suâl merkūm Receb husûs-ı mezbûru bi’l-külliye münkir olıcak mezbûre Neslihân’dan takrîrine mutâbık beyyine taleb olundukda ityân-ı beyyineden izhâr-ı acz edüp istihlâf etmeğin müdde‘iye-i mezbûreyi vech-i meşrûh üzere talâk-i selâse ile tatlîk etmeğin gāib-i mezbûr Hüseyin Ağa’yı tarafından tevkîl etmediğine merkūm Receb’e yemîn teklîf olundukda ol dahi alâ-vechi’l-mes’ûl yemîn billâhi’l-azîm etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Zilhicceti’ş-şerîfe li-sene isneyn ve sittîn.<br><br>Şühûdü’l-hâl: Abülhalîm Efendi b. Mehmed, Hızır Efendi el-müderris, Mustafa Beşe b. Mehmed, Cafer b. Mehmed, huddâm ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10482"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10484"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o290"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>