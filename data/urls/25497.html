﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 527<br>Hüküm no: 610<br>Orijinal metin no: [74b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ağyar v. Sefer’in, evini İbrahim Çelebi b. Abdullah’a sattığı</b><br><br>Mülknâme.<br><br>Mahmiye-i İstanbul’da Harâccı İshak mahallesi sâkinlerinden Ağyar v. Sefer nâm Ermeni meclis-i şer‘de râfi‘u’l-kitâb İbrahim Çelebi b. Abdullah el-Bevvâbü’s-Sultanî muvâcehesinde ikrâr ve takrîr-i kelâm edip mahalle-i mezbûrede vâki‘ bir tarafı Kuyumcu İbrahim Çelebi mülkü ve bir tarafı ( ) nâm Ermeniye mülkü ve iki tarafı tarîk-i hâs ile mahdûd olup silk-i mülkümde münselik olan fevkānî ve tahtânî üç bâb odayı ve muhavvâtayı ve kenîfi müştemil menzilimi bi-cümleti[‘t-tevâbi‘] ve’l-levâhık müşârün-ileyh İbrahim Çelebi’ye tarafeynden îcâb ve kabûlü hâvî bey‘-ı bâtt-ı sahîh ile otuz bir bin fıddî râyicün fi’l-vakt akçeye bey‘ ve teslîm edip ol dahi iştirâ ve kabûl ve tesellüm eyledikden sonra semeni olan meblağ-ı mezbûr otuz bir bin akçeyi mûmâ-ileyh İbrahim Çelebi yedinden bi’t-tamam ve’l-kemâl ahz u kabz edip ba‘de’l-yevm menzil-i mahdûd-ı mezkûr müşârün-ileyh İbrahim Çelebi’nin mülk-i müşterâsıdır, benim alâka ve medhalim kalmadı, keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-işrîn min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Seyyid Ali Efendi b. Seyyid Mehmed el-imâm, Ali Çelebi b. Mahmud el-müezzin, Ömer Efendi el-müezzin, Dellâl Receb b., Dellâl Kara Mehmed b., Şükrullah b. Mustafa, Mehmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=25496"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25498"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b527"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o992"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>