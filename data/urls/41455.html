﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 336<br>Hüküm no: 306<br>Orijinal metin no: [93a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hasan Efendi’nin varislerinin, merhumun kethudası ve vasîsi olan Osman Ağa b. Ali’de hiçbir alacakları kalmadığını beyan ettikleri</b><br><br>Husûs-ı âti’l-beyânı tahrîr ve istimâ‘ için taraf-ı şer‘-i mutahhardan bi’t-taleb irsâl olunan Mevlânâ Ahmed Efendi işbu zeyl-i vesîkada isimleri mastûr olan Müslimîn ile Bağdad kādısı iken vedâ‘-ı âlem-i fânî edip verâseti zevce-i metrûkesi zahru’l-muhadderât Mahbûbe Hatun bt. Mehmed ile sulbî sagīr oğlu Süleyman ve sulbiye kebîre kızları Râbia ve Âmine nâm hatunlara münhasıra olan Hasan Efendi’nin mahmiye-i İstanbul’da merhûm ve mağfûrun-leh Sultân Mehmed Han -tâbe serâhu- hazretlerinin câmi‘-i şerîfi kurbünde vâki‘ menziline varıp akd-i meclis-i şer‘ eyledikde mezbûretân Râbia ve Âmine taraflarından ikrâr-ı âti’z-zikre vekîlleri olup mezbûretânın zâtlarını ma‘rifet-i şer‘iye ile ârifân olan eş-Şeyh Mehmed Efendi b. Ali ve Hüseyin b. Halil nâm kimesneler şehâdetleriyle vekâleti sâbite olan Ömer Ağa b. Ali ile merkūme Mahbûbe Hatun tarafından kezâlik ikrâra vekîl olup zâtını ma‘rifet-i şer‘iye ile ârifân olan Ataullah Efendi b. Osman ve Monla Hüseyin b. Halil nâm kimesneler şehâdetleri ile vekâleti sâbite olan mezbûre Mahbûbe’nin li-üm er karındaşı es-Seyyid Mehmed Efendi b. es-Seyyid Ali Efendi meclis-i ma‘kūdda müteveffâ-yı mezbûrun vasîyy-i muhtârı olan kethudâsı Osman Ağa b. Ali mahzarında her biri bi’l-vekâle takrîr-i kelâm edip mûrisimiz merkūm Hasan Efendi’nin hîn-i vefâtında şehr-i Bağdad’da yanında mevcûd olup defter-i kassâm nâtık olduğu üzre vasîyy-i mezbûrun makbûzu ve İstanbul’da mevcûd olan emti‘a ve sâir eşyâsından nakīr ve kıtmîr ve kalîl ve kesîr her ne makbûzu var ise yedinden bi’t-tamam ve’l-kemâl ahz ü kabz edip verâsete müte‘allika da‘vâdan zimmetini ibrâ-i âmm-ı kātı‘u’n-nizâ‘la ibrâ ve ıskāt eyledik ba‘de’l-yevm bizden asâleten ve vekâleten da‘vâ sudûr ederse lede’l-hükkâmi’l-kirâm mesmû‘a ve makbûle olmasın dediklerini mevlânâ-yı mezbûr mahâllinde tahrîr ve ma‘an irsâl olunan Mustafa Beşe ile alâ-vukū‘ihî meclis-i şer‘de inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-işrîn min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Fahrü’l-mevâli’l-izâm Mehmed Efendi, Yusuf Efendi b. Rasûl, Mehmed Efendi b. İbrahim, Salih b. Mehmed tâbi‘-i Hasan Efendi, Receb Efendi b. Ebûbekir.</p>          <br><a title="Önceki sayfa" style="text-decoration:none" href="./ayrmetin.php?idno=41454"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41456"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>