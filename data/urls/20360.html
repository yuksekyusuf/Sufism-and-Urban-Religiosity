﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 186<br>Hüküm no: 156<br>Orijinal metin no: [44b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mustafa Ağa b. Mahmud Efendi’nin kölesi Ali b. Abdullah’ı hayattayken azat etmiş olduğu</b><br><br>Orta boylu gök elâ gözlü Rûsiyyü’l-asl râfi‘ü’l-kitâb Ali b. Abdullah nâm kimesne meclis-i şer‘-i hatîr-i lâzimü’t-tevkīrde mahmiye-i Galata tevâbi‘inden kasaba-i Tophâne’de mahalle-i Perizat sâkinlerinden iken bundan akdem vefât eden Mustafa Ağa b. Mahmud Efendi nâm müteveffânın sulbî kebîr oğlu İbrahim Ağa nâm emred-i bâliğ ve yine müteveffâ-yı mezbûrun sulbiye sagīre kızları Fâtıma ve Hatice’nin tesviye-i umûrlarına kıbel-i şer‘den mansûbe vasî ve vâlideleri Semenzâr bt. Abdullah nâm hâtun tarafından Ali Ağa b. Cafer Efendi ve Veli Beşe b. Ali nâm kimesneler şehâdetleriyle vekâleti sâbite olan fahrü’l-kuzât Mustafa Efendi b. Receb mahzarlarında takrîr-i da‘vâ edip abd-i memlûkü olduğumuz merhûm-ı mezbûr Mustafa Ağa hâl-i hayâtında ve kemâl-i akl-i sıhhatinde beni i‘tâk eylemiş idi, verese-i müteveffâ-yı mezbûrun eydi üzerimden kasr olunup hâlâ ıtkımı taleb ederim dedikde gıbbe’s-suâl [ve] akībe’l-inkâr müdde‘î-i mezbûr Ali’den sıdk-ı makāline mutâbıka beyyine taleb olundukda udûl-i ricâlden Ahmed Çelebi b. Sefer Çavuş ve el-Hâc Bey b. Abdullah nâm kimesneler li ecli’ş-şehâde meclis-i şer‘a hâzırân olup gıbbe’l-istişhâdi’ş-şer‘î fi’l-vâki‘ müteveffâ-yı mezbûr Mustafa Ağa müdde‘î-i mezbûru hâl-i hayâtında ve kemâl-i akl-i sıhhatinde bizim huzûrumuzda âzâd eyledi biz bu husûsa bu vech üzere şâhidleriz ve şehâdet dahi ederiz deyû her biri edâ-i şehâdet-i şer‘iyye eylediklerinde şehâdetleri ba‘de’t-ta‘dîl ve’t-tezkiyye hayyiz-i kabûlde vâkı‘a oldukdan sonra mezbûr Ali’nin ıtkına hüküm birle mâ vaka‘a bi’t-taleb ketb olundu.<br><br><br>Şuhûdü’l-hâl: Es-Sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=20359"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20361"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o403"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>