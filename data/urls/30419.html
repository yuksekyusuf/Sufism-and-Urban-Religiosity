﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 239<br>Hüküm no: 217<br>Orijinal metin no: [65a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Emin Ağa’nın vârislerinin Emin Nureddin Mahallesi’ndeki menzili Ayşe Hanım bt. Derviş Mehmed Efendi’ye altı bin guruşa satıp arsasını devrettiği</b><br><br>Mahmiye-i İstanbul’da Şehzâde Câmi‘-i şerîfi kurbünde Emîn Nureddin Mahallesi sükkânından iken bundan akdem vefât eden el-Hâc Mehmed Emin Ağa’nın verâseti zevcesi Zeynep Hanım bt. Abdülkadir Ağa ile sulbî kebîr oğlu Abdülkadir Ağa’ya münhasıra ve tashîh-i meselesi sekiz sehimden olup sihâm-ı mezbûreden bir sehmi merkūme Zeynep Hanım’a ve yedi sehmi oğlu merkūm Abdülkadir Ağa’ya isâbeti tahakkukundan sonra merkūm Abdülkadir Ağa kendi tarafından asâleten ve vâlidesi merkūme Zeynep Hanım tarafından husûs-ı âti’z-zikri ikrâra vekîl olduğu zât-ı merkūmeyi bi’l-ma‘rifeti’ş-şer‘iyye ârifân olan el-Hâc Ali b. İbrahim ve Feyzullah Çelebi b. Süleyman nâm kimesneler şehâdetleriyle sâbit olan merkūm Abdülkadir Ağa meclis-i şer‘-i hatîr-i lâzımü’t-tevkīrde bâ‘is[et’]ül-kitâb Âişe Hanım bt. Derviş Mehmed Efendi’nin sulbî kebîr oğlu ve husûs-ı câ’i’z-zikri tasdîka vekîl olduğu kezâlik zât-ı merkūmeyi bi’l-ma‘rifeti’ş-şer‘iyye ârifân olan şâhidân-ı mezkûrân şehâdetleriyle mütehakkık olan Mehmed Emin Bey b. el-merhûm el-Hâc Hüseyin Ağa mahzarında bi’l-asâle ve bi’l-vekâle ikrâr-ı tâm ve takrîr-i kelâm edip ashâb-ı hayrâtdan merhûme Fâtıma Hatun bt. İbrahim Ağa’nın zikrolunan Şehzâde Câmi‘-i şerîfi’nde vaz‘ eylediği şeyhü’l-kurrâ vakfından beher şehir doksanar akçe mukāta‘a-i kadîme ve üzerinde olan binâsı mülk olup on altı sehim i‘tibâriyle sekiz sehmi vâlidem merkūmenin mülkü ve sekiz sehmi babam müteveffâ-yı merkūmun ile’l-vefât [65b] yedinde mülkü ve ba‘de vefâtihî ber-tashîh-i mezkûr benimle vâlidem müvekkile-i merkūmeye ırsen isâbet ve intikāl edip bir tarafdan Ahmed Bey Hazînedârı Mehmed Ağa menzili ve bir tarafdan Ahmed Çelebi menzili ve bir tarafdan ba‘zan Şeyh Mustafa Efendi [menzili] ve ba‘zan vakf-ı mezkûrdan arsa-i hâliye ve bir tarafdan tarîk-i âm ile mahdûd müştemilât-ı ma‘lûmeyi hâvî bir bâb mülk menzilimi bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile müvekkile-i merkūme Âişe Hanım’a altı bin guruşa bi’l-asâle ve bi’l-vekâle bey‘ ve temlîk ve teslîm ve arsasını bâ-ma‘rifet-i mütevellî ferâğ ve tefvîz eylediğimde, ol dahi ber-vech-i muharrer iştirâ ve temellük ve tesellüm ve tefevvüz ve kabz ve kabûl ettikden sonra semeni olan meblağ-ı mezkûr altı bin guruşu müvekkile-i merkūme Âişe Hanım yedinden bi’t-tamam ve’l-kemâl ahz ü kabz ve bi-kadri’l-hısas beynimizde iktisâm eyleyüp fîmâ-ba‘d menzil-i mahdûd-ı mezkûrun dokuz sehm-i şâyi‘inde vâlidem müvekkile-i merkūmenin ve yedi sehm-i şâyi‘inde benim asla ve kat‘â alâka ve medhalim kalmayup ebniyesi müvekkile-i merkūme Âişe Hanım’ın mülk-i <<müşterâsı>> müşterâtı ve arsası mülk-i müfevvezi olmuşdur, keyfe mâ teşâ’ ve tahtâr mutasarrıfe olsun dedikde merkūm Mehmed Emin Bey dahi mukırr-ı merkūmeyi tasdîk etmeğin mâ-vaka‘a bi’t-taleb ketb olundu.<br><br>Fî 2 min-Şevval sene [1]194.<br><br>Şuhûdü’l-hâl: Abdullah Ağa b. Abdullah, İbrahim, Cerrâh Mehmed Emin Ağa b. Salih, Ebûbekir b. Ali, Mustafa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=30418"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30420"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o293"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>