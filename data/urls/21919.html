﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 191<br>Hüküm no: 180<br>Orijinal metin no: [25a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kocası Hüseyin b. Süleyman b. Abdullah’ı bıçakla yaralayan Laz Mehmed b. Mustafa’dan Fatıma bt. Ali’nin davacı olduğu</b><br><br>Mahrûse-i Galata hâricinde Bedreddin Bey mahallesinde sâkin kalafatcı tâifesinden Hüseyin b. Süleyman b. Abdullah nâm kimesnenin zevcesi ve tarafından zikri âtî da‘vâya vekîl olduğu es-Seyyid Ya‘kub b. es-Seyyid Musa ve İbrahim b. Hüseyin nâm kimesneler şehâdetleriyle sâbit olan işbu râfi‘u’l-vesîka Fâtıma bt. Ali nâm hâtun meclis-i şer‘de Dergâh-ı âlî yeniçerilerinden Laz Mehmed b. Mustafa nâm kimesne mahzarında <<ikrâr ve takrîr-i kelâm edip>> bi’l-vekâle üzerine da‘vâ ve takrîr-i kelâm edip mezbûr Laz Mehmed târih-i kitâbdan bir gün mukaddem mahrûse-i mezbûre hâricinde Kalafatyeri nâm mahallde rû-yı deryâda sal üzerinde kable’z-zuhr âlet-i cârihadan beyaz kabzalı bıçak ile zevcim müvekkil-i mezbûru sağ omzu başından ve sağ küreği üzerinden iki yerden amden bi-gayrı hakkın darb ve cerh etmeğle hâlâ suâl olunup mûceb-i şer‘îsi icrâ olunmak matlûbumdur dedikde[25b] gıbbe’s-suâl ve akībe’l-inkâr vekîl-i mezbûreden müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden olup yine tâife-i mezbûreden İbrahim b. Hüseyin ve Süleyman b. Ali nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka mezbûr Laz Mehmed bir gün mukaddem bizim huzûrumuzda işbu müdde‘iyye-i mezbûrenin zevci müvekkil-i mezbûr Hüseyin’i târih-i kitâbdan bir gün mukaddem mahrûse-i mezbûre hâricinde Kalafatyeri nâm mahalde rû-yı deryâda sal üzerinde kable’z-zuhr âlet-i cârihadan beyaz kabzalı bıçak ile amden bi-gayrı hakkın sağ omzu başından ve sağ küreği üzerinden iki yerinden darb ve cerh eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe ri‘âyet-i şerâiti’l-kabûl şehâdetleri makbûle olmağın mûcebi ber-i tâm husûlüne tevkīf olunup mâ-vaka‘a bi’l-ibtigā ketb olundu.<br><br>Fi’l-yevmi’s-sânî aşer min-Şevvâli’l-mükerrem sene 1137.<br><br>Şuhûdü’l-hâl: İbrahim Çelebi b. Hamdullah, Halil Çelebi b. Mustafa, Mustafa b. Ahmed, İbrahim b. Mustafa, Ali b. Ahmed, Mehmed b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21918"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21920"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o457"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>