﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 623<br>Hüküm no: 657<br>Orijinal metin no: [100b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manastır nahiyesine bağlı Bahçepınar köyü zimmilerinin Süleyman Ağa Vakfı’na yirmi bin yedi yüz akçe borçları olduğunu ikrar ettikleri</b><br><br>Mahmiye-i Edirne muzâfâtından Manastır nâhiyesine tâbi‘ Bahçepınar nâm karye ahâlîsinden Todori v. Yorgo ve Nikola v. Miho nâm zimmîler mahmiye-i mezbûrede meclis-i şer‘-i şerîfde mahmiye-i mezbûrede bi’l-fi‘il Süleyman Ağa Vakfı’na mütevellî olan işbu hâfızu’l-kitâb Ahmed Çavuş b. Mehmed mahzarında herbiri ikrâr ve takrîr-i kelâm edip vakf-ı mezbûr malından karyemiz mesâlihi için istidâne olunmuş nakid on sekiz bin akçe ve târih-i kitâbdan bir sene tamâmına değin müeccel ve mev‘ûd vasıf ve levn ve zirâ‘ı beynimizde ma‘lûm çuka bahâsından dahi iki bin yedi yüz akçe bizim ve karye-i mezbûre ahâlîsinden Polo v. Yani ve Pasko v. Yorgo ve Miho v. Niko ve Garito v. Nika nâm zimmîler ile zimmetimizde lâzimü’l-edâ ve vâcibü’l-kazâ deynimiz olup herbirimiz âharın zimmetine lâzım gelen meblağa dahi emr ve kabûlü hâviye kefâlet-i sahîha-i şer‘iyye ile kefîl olduk dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-âşir min-Cumâdelâhıre li’s-seneti’l-mezbûre.<br><br>Şühûdü’l-hâl: Mehmed Çelebi b. Şa‘ban, İbrahim Ağa b. Mehmed, Ahmed Çelebi b. Mehmed, Mustafa Çelebi b. Adullah, İsmail Dede b. Hüseyin, Hâcı Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=40935"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40937"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b623"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o812"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>