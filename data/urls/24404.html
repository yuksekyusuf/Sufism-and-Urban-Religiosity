﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 231<br>Hüküm no: 299<br>Orijinal metin no: [33b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Beşe b. İlyas’ın el koyduğu araziyi Nasûh b. Gazi’nin çocuklarına geri vermesi</b><br><br>Vilâyet-i Rumeli’nde Malkara kazâsına tâbi‘ Kalaycı nâm karyeden olup, mukaddemâ vefât eden Nasûh b. Gāzi’nin sulbî oğulları ve bi’l-inhisâr vârisleri Yusuf ve Mehmed ve Maden nâm sagīrin kıbel-i şer‘den mansûbe vasîleri ve vâlideleri olan Raziye bt. Yusuf mahfil-i kazâda, zümre-i râcilînden dördüncü bölükden Mehmed Beşe b. İlyas muvâcehesinde takrîr-i da‘vâ edip, karye-i merkūme sınırında vâki‘ ind-i ahâli’d-diyâr ma‘lûmü’l-hudûd ve’l-mikdâr sıgār-ı mezbûrîne babaları müteveffâ-yı mersûmdan tasarrufu intikāl eden arâzîyi, mersûm Mehmed Beşe bi gayri vech-i şer‘î zabt edip, sagīrlere küllî zulm olmuşdur, suâl olunup kasr-ı yed etmesi taleb ederim dedikde, gıbbe’s-suâl mezbûr Mehmed Beşe cevâbında, zikr olunan arâzî merhûm Gāzi Süleyman Paşa Evkāfı’ndan olup, bundan esbak vakf-ı merkūm tarafından karye-i merkūmenin zâbiti olan Uzunzâde Mehmed Çavuş’dan arâzî-yi mezkûre mahlûledir deyû tapulayıp almış idim deyû, vaz‘-ı yed eylemiş idim. El-hâletü hâzihî müteveffâ-yı merkūm benden bi’l-iştirâ mukaddem arâzî-yi mezkûreyi mûmâ-ileyh Mehmed Çavuş’dan tapulayıp hak müteveffâ-yı merkūmun olduğu ma‘lûmum olmağın, hâlâ arâzî-yi mezkûrenin tasarrufundan kasr-ı yed edip, zikr olunan arâziye müte‘allik da‘vâdan sıgār-ı mezbûrûnun zimmetlerin ibrâ ve ıskāt eyledim. Ba‘de’l-yevm benden asâleten ve yahud vekîlimden vekâleten husûs-ı mezbûra müte‘allik da‘vâ ve nizâ‘ sâdıre olursa, lede’l-hükkâmi’l-kirâm mesmû‘a ve makbûle olmaya deyicek, mâ vaka‘a bi’t-taleb ketb olundu. Hurrire fi’l-yevmi’s-sâmin min [şehri] Cemâziyelevvel li sene 1027. Şuhûd[ü’l-hâl]: Osman b. Abdullah er-râcil, Mehmed Beşe b. Ahmed er-râcil odabaşı, Mehmed Beşe b. Nasûh er-râcil, Mehmed b. Ömer.</p>          <br><a title="Önceki sayfa" style="text-decoration:none" href="./ayrmetin.php?idno=24403"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24405"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o563"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>