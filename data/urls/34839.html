﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 234<br>Hüküm no: 186<br>Orijinal metin no: [76-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mültezim Üsküplüzade Ahmed Ağa’nın, alacak iddiasıyla Havass-ı Mahmudpaşa voyvodası Ali Ağa’ya açtığı davanın reddedildiği</b><br><br>3700 [guru]ş men‘<br><br>[Ma‘rûz]<br><br>Mukaddemâ mültezim tâifesinden sâhib-i arzuhâl Üskübîzâde Ahmed Ağa b. el-Hâc Mustafa İstanbul Mahkemesi’nde meclis-i şer‘-i münîrde Vilâyet-i Rumeli’de Çirmen sancağında Havâss-ı Mahmudpaşa Kazâsı’nın sâbıkā voyvodası derûn-ı arzuhâlde mezkûrü’l-ism es-Seyyid Ali Ağa b. İsmail muvâcehesinde bin iki yüz elli iki ve elli üç seneleri mezbûr es-Seyyid Ali Ağa kazâ-i mezkûr voyvodası ve ben dahi kazâ-i mezkûrda vâki‘ İşkopalos? Mukāta‘ası’nın mültezimi iken mezbûr es-Seyyid Ali Ağa mukāta‘a-i mezkûre dâhilinde kâin Bahışlar mezra‘ası demekle arîf arâzinin yaz mer‘asını yedi yüz guruş bedel mukābelesinde Dimetokalı Hüsrev Ağa’ya ve kış mer‘asını bin yedi yüz guruş bedel mukābelesinde Celeb İbrahim Ağa’ya ve koyun döllüğünü altı yüz guruş bedel mukābelesinde ismi ma‘lûmum olmayan bir kimesneye ve yine mukāta‘a-i mezkûre dâhilinde Kuleli karyesi civârında kâin Tapdık arâzisi mer‘asını dahi yedi yüz guruş bedel mukābelesinde el-Hâc İbrahim Ağa’ya benim iznimsiz fuzûlî ilzâm ve ber-vech-i muharrer bedel-i iltizâmları olan cem‘an üç bin yedi yüz guruşu mezbûrûndan ahz u kabz edip ve ben mücîz dahi olmaksızın meblağ-ı mecmû‘-ı merkūmu istihlâk etmekle lâkin mecmû‘-ı arâzi-i merkūme mücerred taht-ı iltizâmımda olan <<arâzi>> mukāta‘a-i mezkûre dâhilinde olmağla öyle olucak bedel-i iltizâmları olarak cem‘an makbûzu olan meblağ-ı mezkûr üç bin yedi yüz guruşu bana zâmin olmak üzere mezbûr es-Seyyid Ali Ağa’ya cebr olunmak murâdımdır deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı müdde‘î-i mezbûr Ahmed Ağa’ya tefhîm ve mûcebince <<müdde‘î-i mezbûr Ahmed Ağa’ya tefhîm>> ve da‘vâ-yı mezkûresiyle mezbûr es-Seyyid Ali Ağa’ya bî-vech-i şer‘î mu‘ârazadan men‘ olunduğu huzûr-ı [âlîlerine i‘lâm olundu]<br><br>Fî 10 M sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34838"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34840"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b234"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>