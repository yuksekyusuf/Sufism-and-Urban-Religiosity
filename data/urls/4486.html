﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 220<br>Hüküm no: 207<br>Orijinal metin no: [27b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun bt. Murtaza b. Ömer’in vefât eden kocası Dergâh-ı âlî yeniçerilerinden Mostarlı Mehmed Beşe b. Salih’deki mehir bedelini terekesinden sulh yoluyla aldığı</b><br><br>Dergâh-ı âlî yeniçerilerinin kırk beşinci cemâ‘atine mahsûs olan oda neferâtından olup bundan akdem fevt olan Mostarlı Mehmed Beşe b. Salih b. Abdullah nâm kimesnenin verâseti zevce-i metrûke-i gayr-ı medhûlün-bihâsı Fâtıma bt. Murtaza b. Ömer nâm hatun ile li-ebeveyn er karındaşı Mustafa nâm kimesneye münhasıra olduğu şer‘an zâhir ve mütehakkık oldukdan sonra mezbûre Fâtıma Hatun tarafından husûs-ı âti’l-beyâna vekîl olduğu zât-ı mezbûreyi ma‘rifet-i şer‘iyye ile ârifân es-Seyyid Ali Çelebi b. es-Seyyid Receb ve İbrahim Beşe b. Musa şehâdetleriyle şer‘an sâbit olan mezbûr Murtaza meclis-i şer‘-i şerîf-i enverde müteveffâ-i mezbûrun bi’l-verâse terekesine vâzı‘u’l-yed olan işbu râfi‘u’l-kitâb mezbûr Mustafa mahzarında bi’l-vekâle ikrâr ve takrîr-i kelâm edip müvekkilem ve kızım mezbûre Fâtıma Hatun müteveffâ-i mezbûrun zevci olup zimmetinde mütekarrer ve ma‘kūdün-aleyh olan altı bin akçe mehr-i müeccelini müteveffâ-i mezbûrun terekesine vâzı‘u’l-yed olan merkūm Mustafa’dan bundan akdem bi’l-vekâle taleb ve da‘vâ eylediğimde beynimizde nizâ‘ vukū‘undan sonra muslihûn tavassut edip da‘vâ-yı mezkûremden merkūm Mustafa’yı benimle iki bin yedi yüz akçe üzerine bi’l-vekâle sulh eylediklerinde ben dahi ber-vech-i muharrer sulh-ı mezbûru baʻde’l-kabûl bedel-i sulh olan meblağ-ı mezbûr iki bin yedi yüz akçeyi müvekkilem mezbûre Fâtıma Hatun için bi’l-vekâle merkūm Mustafa yedinden tamamen ahz u kabz eyledim fîmâ-ba‘d mehr-i müeccel-i mezbûrdan bâkī üç bin [28a] üç yüz akçeye ve müteveffâ-i mezbûrun sâir terekesine müte‘allika olan âmme-i da‘vâdan mezbûr Mustafa’nın zimmetini ibrâ-i âmm-ı râfi‘u’l-hısâm ile bi’l-vekâle ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 12 min-Cumâdelûlâ sene 1121<br><br>Şuhûdü’l-hâl: Ömer Efendi b. Osman Mu‘allim-i mekteb, Ahmed b. Abdullah, Mehmed b. Abdullah, Mustafa Çelebi b. Şa‘ban ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4485"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4487"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>