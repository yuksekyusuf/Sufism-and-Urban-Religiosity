﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 252<br>Hüküm no: 210<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Mosis v. Panos ile karısı Sultana’nın terekeleri hususunda kızı Anna’nın kız kardeşi Turhan ile sulh olduğu</b><br><br>Mahmiye-i İstanbul’da Şeyh Ferhad mahallesinde sâkin iken bundan akdem hâlik olan Mosis v. Panos nâm Ermeni’nin verâseti zevce-i metrûkesi Sultana bt. Kirkor ve sulbiye kebîre kızları Anna ve Turhan nâm Nasrâniyelere münhasıra olup kable’l-kısme merkūme Sultana dahi hâlike olup verâseti sadriye kebîre kızları merkūmetân Anna ve Turhan’a ve li-ebeveyn er karındaşı Todor nâm Ermeni’ye münhasıra olduğu zâhir ve müte‘ayyin ve tashîh-i mes’eleleri kırk sekiz sehimden i‘tibâr olunup sihâm-ı mezbûreden yirmi üç sehmi mezbûretân Anna ve Turhan’dan herbirine ve iki sehmi mezbûr Todor’a isâbet eylediği şer‘an bâhir ve mütebeyyin oldukdan sonra merkūme Anna’nın zevcinin babası olup husûs-ı âti’l-beyânı tarafından ikrâra vekîl olduğu Mıgırdiç v. Sihak nâm râhib ve Şirvan v. Şirin şehâdetleri ile şer‘an [vekâleti] sâbit olan David v. Bali nâm Ermeni meclis-i şer‘-i hatîrde hâlikân-ı mezbûrânın kızı olup terekelerine vâzı‘atü’l-yed olan merkūme Turhan’ın zevci ve tarafından ikrâr-ı âti’z-zikri tasdîka vekîl olan işbu bâ‘isü’s-sifr Avraham v. Asvador nâm Ermeni muvâcehesinde bi’l-vekâle ikrâr ve i‘tirâf edip müvekkilim mezbûre Anna’ya babası hâlik-i mezbûr ile anası hâlike-i mezbûrenin terekelerinden isâbet eden üç sehm hisse-i şer‘iyyesini tavassut-ı muslihîn ile üç yüz beş kıt‘a riyâlî guruş ile beynlerinde cins ve kadri [ve] vasfı ma‘lûm üç yüz riyâlî guruş kıymetli Acem metâ‘ı üzerine şerâit-i sıhhat-ı sulhu hâvî ve [muvâ]za‘dan ârî tehârüc-i şer‘î tarîkı üzere sulh olup bedel-i sulh olan meblağ-ı mezbûr ile metâ‘-ı mezbûru meclis-i sulhda merkūme Turhan yedinden tamâmen ahz ü kabz edip mûrisleri hâlikân-ı mezbûrânın terekelerinden hisse-i şer‘iyyesi da‘vâsından berî olup ve müvekkile-i mezbûre Turhan’ın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledi min ba‘d müvekkilem mezbûrenin babası ve anası hâlikân-ı mezbûrânın terekelerinden hisse-i şer‘iyyesine müte‘allika kız karındaşı müvekkile-i merkūme üzerine bi-vechin mine’l-vücûh da‘vâsı dahi yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-âşir min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Ca‘fer Çelebi b. Abdullah, İsa Bey b. Ahmed, İsmail Çelebi b. Yunus, Süleyman Bey b. Zekeriya, İbrahim Bey b. Osman ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40488"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40490"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o882"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>