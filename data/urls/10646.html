﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 148<br>Hüküm no: 103<br>Orijinal metin no: [15b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alifakih mahallesinden Zeyneb bt. Kasım’ın kocasına mehrini hibe etmesi ve bazı eşyalarını da satması</b><br><br>Eşyâ mübâya‘ası<br><br>Mahmiye-i İslâmbol’da Ali Fakih mahallesinde sâkine Zeyneb bt. Kasım nâm hatun tarafından vech-i âtî üzere vekîl olduğu zât-ı mezbûreyi ârifân Hüseyin b. Abdullah ve İbrahim b. Yusuf nâm kimesneler şehâdetleriyle sâbit olan es-Seyyid el-Hâc Osman b. Ahmed meclis-i şer‘-i şerîf-i enverde müvekkile-i mezbûrenin hâlâ zevci işbu bâ‘isü’l-kitâb Ebûbekir Beşe b. Mahmud nâm kimesne mahzarında bi’l-vekâle ikrâr ve takrîr-i [kelâm edip] müvekkilem mezbûre Zeyneb Hatun zevci mezbûr zimmetinde ma‘kūdun-aleyh olan kırk guruş mehr-i müeccelinin on guruşunu zevci mezbûr zimmetinde ba‘de’l-ibkā mâ‘adâ otuz guruşu ile yedinde mâlı olan zümrüd taşlı bir çift altın küpesini hibe-i sahîha-i şer‘iye ile târih-i kitâbdan kırk gün mukaddem zevci mezbûr Ebûbekir Beşe’ye hibe ve temlik ve teslîm eylediğinde ol dahi târih-i mezbûrda ittihâb ve temellük ve tesellüm ve kabz u kabûl eyledikden sonra eşyâ-i memlûkesinden bâ-defter-i müfredât keten memlû beş beledî yasdık ve iki minder ve bir beledî döşek ve iki yemeni yorgan bâ-çârşeb ve bir baş yasdığı ve bir şali entari ve bir çuka ferâce ve bir şali cübbe ve üç tencere bâ-kapak ve üç sahan bâ-kapak ve bir leğen ma‘a ibrik ve bir tas ve bir sini ve bir tepsi ve bir güğüm ve bir tâbesini dahi yine târih-i mezbûrda tarafeynden îcâb ve kabûlü hâvî bey‘-i bâtt-ı sahîh-i şer‘î ve safka-i vâhide ile zevci mezbûr Ebûbekir Beşe’ye otuz guruşa bey‘ ü temlik ve teslîm eylediğinde ol dahi târih-i mezbûrda ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr otuz guruş mutâlebesinden dahi zevci mezbûrun zimmetini ibrâ ve ıskāt eylediğinde ol dahi ibrâsını kabûl etmeğin ol-vechile mehr-i mezkûr kırk guruşun otuz guruşundan zevci mezbûr Ebûbekir Beşe’nin zimmeti berî ve zikr olunan küpe mülk-i mevhûbu ve eşyâ-i muharrere-i mezkûre dahi mülk-i müşterâsı ve hakk-ı sarfı olup müvekkilem mezbûre Zeyneb Hatun’un kat‘a alâka ve medhali kalmamışdır dedikde gıbbe’t-tasdîki’ş-şer‘î.<br><br>Fî 26 Za sene 1196<br><br>Şühûdü’l-hâl: İmâm İsmail Efendi, Müezzin Mehmed, Attâr Hasan Ağa, Attâr Selim Ağa, Topal Yusuf, Molla Ali b. Halil, Şâhidü’l-vekâle.</p>          <br><a title="Önceki sayfa" style="text-decoration:none" href="./ayrmetin.php?idno=10645"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10647"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b148"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o681"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>