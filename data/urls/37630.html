﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 841<br>Hüküm no: 686<br>Orijinal metin no: [156a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Beşe’nin vefat eden diğer Ömer Beşe’de alacağı olduğunu ispat ettiği</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘-i kavîmden me’zûnen Mevlânâ Uşşâkī Mehmed Efendi irsâl olunup ol dahi mahmiye-i İstanbul’da Debbâğ Yunus mahallesinde sâkin iken bundan akdem Rumeli’nde Varna’da vefât eden Ömer Beşe b. Ebubekir’in menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i mübîn eyledikde mahalle-i mezbûrede sâkin işbu bâ‘isü’l-kitâb diğer Ömer Beşe b. Osman meclis-i ma‘kūd-ı mezbûrda müteveffâ-yı mezbûrun zevce-i menkûha-i metrûkesi ve sagīr oğlu Osman’ın tesviye-i umûruna kıbel-i şer‘den mansûbe vasiyesi olmağla terekesine vaz‘-ı yed edip zâtı Mustafa Çelebi b. Ramazan ve Ömer b. Mehmed ta‘rîfleriyle mu‘arrefe olan Rukiye Hatun bt. İbrahim mahzarında üzerine da‘vâ ve takrîr-i kelâm edip müteveffâ-yı mezbûr Ömer Beşe b. Ebubekir b. Abdurrahman hayâtında târîh-i fevtinden iki ay mukaddem Prevadi kasabasında kendi malımdan yirmi beş guruş ikrâz ve teslîm ol dahi iktirâz ve kabz ve mesârifine sarfla istihlâk edip meblağ-ı merkūmu kable’l-edâ fevt olmağla terekesinden taleb ederim suâl olunsun dedikde gıbbe’s-suâl vasiye-i mezbûre cevâbında vech-i muharrer üzere terekesine vaz‘-ı yedini ikrâr ve deyn-i merkūmu inkâr edicek müdde‘î-i mezbûrdan müdde‘âsına beyyine taleb olundukda udûl-ı Müslimînden zikr olunan Varna tüccârından olup mahalle-i mezbûrede müsâfiren sâkin Yusuf Ağa b. Ali ve İsmail Beşe b. Mehmed nâm kimesneler li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffâ-yı mezbûr Ömer Beşe b. Ebubekir b. Abdurrahman hayâtında târîh-i fevtinden iki ay mukaddem zikr olunan Prevadi kasabasında işbu müdde‘î-i mezbûr yedinden bizim huzûrumuzda yirmi beş guruş iktirâz ve kabz ve mesârifine sarfla istihlâk eyledi biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hükm vâki‘ hâli mevlânâ-yı mezbûr mahallinde tahrîr ba‘dehû ma‘an ba‘s olunan Hasan Çelebi b. Abdullah ve Ömer b. Mehmed ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 29 min-Cumâdelâhire sene 1110<br><br>Şuhûdü’l-hâl: Mustafa Çelebi b. Ramazan, İvaz Beşe b. Hasan, Ömer Beşe b. Hamza, Hasan Çelebi b. Abdullah, Mehmed Çelebi b. Yusuf, Hasan Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=37629"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37631"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0841"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1088"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>