﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 105<br>Hüküm no: 28<br>Orijinal metin no: [5b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sinan Ağa b. Mehmed’in Angeli kazasındaki bazı emlakını Receb Ağa’ya sattığı bazısının da kullanım hakkını devrettiği</b><br><br>Vilâyet-i Rumeli’nde Angeli[kasrı] kazâsına tâbi‘ Gorya nâm karye sâkinlerinden zahrü’l-emsâl Sinan Ağa b. Mehmed meclis-i şer‘-i hatîr-i lâzimü’t-tevkīrde işbu bâ‘isü’l-vesîka umdetü’l-emâcid ve’l-a‘yân makbûlü’s-sudûr ve’l-erkân Receb Ağa b. ( ) mahzarında ikrâr ve takrîr-i kelâm edip silk-i mülkümde münselik olup karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd yirmi dört bâb odaları müştemil çiftlik ta‘bîr olunur mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık ve içinde mevcûd olan iki çift ve otuz altı karasığır ve iki yüz kırk keyl buğday ve yüz yirmi keyl arpa ve on keyl yulaf ve sâir âlât-ı zirâat ve esbâb-ı harâseti ile ve yine kazâ-i mezbûra tâbi‘ İstronişte nâm karyede vâki‘ kezâlik lede’l-ahâlî ve’l-cîrân ma‘lûmü’l-hudûd olup dâhilen ve hâricen sekiz bâb odaları hâvî çiftlik ta‘bîr olunur mülk menzilimi bi-cümleti’t-tevâbi‘ ve’l-levâhık ve içinde mevcûd sekiz çift ve yirmi dört öküzümü ve der-anbar olan mahsûlâtından yüz altmış keyl buğday ve seksen keyl arpa ve yirmi keyl yulaf ve çiftlik-i mezbûr ile ma‘an isti‘mâl olunur sâir âlât-ı zirâat ve esbâb-ı harâseti tarafeynden îcâb ve kabûlü hâvî bey‘-i bâtt-ı sahîh-i şer‘î ile sekiz yüz elli kıt‘a riyâlî guruşa bi-safkatin vâhidetin mezbûr Receb Ağa’ya bey‘ ol dahi vech-i muharrer üzere iştirâ ve kabûl eyledikden sonra zikrolunan Gorya karyesinde vâki‘ mevâzi‘-i müteferrikada olup herbirinin hudûdu lede’l-ahâlî ve’l-cîrân ma‘lûme tahmînen bin iki yüz keyl tohum isti‘âb eder tarlalarımın dahi hakk-ı tasarrufunu bin beş yüz kıt‘a riyâlî guruş bedel mukābilesinde ma‘rifet-i sâhib-i arz ile mezbûr Receb Ağa’ya ferâğ ve tefvîz ol dahi ba‘de’l-kabz yine zikri mürûr eden İstronişte karyesinde mevâzi‘-i adîdede vâki‘ herbirinin hudûdu [lede’l]-ahâlî ve’l-cîrân ma‘lûme olup tahmînen sekiz yüz keyl tohum isti‘âb eder tarlalarımın dahi hakk-ı tasarrufunu ma‘rifet-i sâhib-i arz mezbûr Receb Ağa’ya bin kıt‘a riyâlî guruş bedel mukābilesinde ferâğ ve tefvîz ol dahi vech-i muharrer üzere tefevvüz ve kabûl eyledikden sonra semeni olan meblağ-ı mezbûr sekiz yüz elli riyâlî guruş ile zikri mürûr eden tarlaların bedel-i tefvîzi olan iki bin beş yüz riyâlî guruş ki cem‘an üç bin üç yüz elli riyâlî guruşu mezbûr Receb Ağa’nın sâbıkā Trablusşam beylerbeyisi olan Abdi Paşa zimmetinde cihet-i deyn-i şer‘îden hakkı olan altı bin yedi yüz riyâlî guruş hakkına ben işbu hâzır bi’l-meclis Süleyman Ağa b. Ali le ma‘an emr ve kabûlü hâviye kefâlet-i sahîha-i şer‘iyye ile kefîl olmağla meblağ-ı mezbûr altı bin yedi yüz guruşun nısfı olan üç bin üç yüz elli riyâlî guruşu cihet-i kefâletinden mezbûr Receb Ağa’ya zimmetimde edâsı lâzım deyn olmağla meblağ-ı merkūm üç bin üç yüz elli riyâlî guruşa takās edip mezbûr Receb dahi minvâl-i muharrer üzere mukāssa ve kabûl eyledikden sonra emlâk-i mezbûre ile arâzi-i mersûme mahallinde kabz ve tasarrufa mezbûr Receb Ağa’yı taslît eyledim dedikde gıbbe’t-tasdîkı’l-mu‘teber kazâ-i mezbûra tâbi‘ Nehor nâm karye sükkânından umdetü’l-a‘yân Süleyman Ağa b. Ali nâm kimesne emlâk-i mezbûrenin ve arâzi-i mersûmenin derkine kefâlet-i sahîha-i şer‘iyye ile kefîl olmağın mâ-vaka‘a bi’t-taleb ketb olundu.<br><br>Fi’l-yevmi’s-sâmin min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Umdetü’l-a‘yân Mehmed Ağa kethüdâ efendi hâlâ, Zahrü’l-kuzât Mustafa Efendi b. Bâli, Ahmed Çelebi b. Abdullah, Ali Efendi b. Abdullah, Ali Efendi b. Sinan ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40306"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40308"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o907"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>