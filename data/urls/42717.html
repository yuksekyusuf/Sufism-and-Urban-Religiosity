﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 468<br>Hüküm no: 611<br>Orijinal metin no: [125b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın, Çukadar Hasan Ağa aleyhindeki kefalet ve alacak davasının reddedilmesi</b><br><br>Ma‘rûz,<br><br>Sâhib-i arzuhâl Mehmed Ağa derûn-ı arzuhâlde mezkûrü’l-ism Çukadâr Hasan Ağa ile mahfil-i şer‘iyyâtda terâfu‘larında gāib ani’l-meclis Esirci Ali Beşe nâm kimesne ile iki sene mukaddem hâlâ medîne-i Manastır’da olan teyzem Zeyneb Hatun yedinden rakīka olup Gürcü câriye olmak üzere üç yüz elli guruş semen-i medfû‘a iştirâ ve kabz eylediği câriye-i mezbûr Ali Beşe’nin yedinde iken ber-mûceb-i i‘lâm hürriyetini isbât edip sebîli tahliye olunmağla mezbûr Ali Beşe semeni olmak üzere medfû‘u olan üç yüz elli guruşu teyzem mezbûre Zeyneb Hatun’dan bi’l-mürâca‘a ba‘de’d-da‘vâ ve’l-hükm elli guruşunu edâ edip bâkī zimmetinde kalan üç yüz guruşun merkūm Ali Beşe’ye edâsına teyzem mezbûrenin emriyle ben kefîl ve zâmin olduğumdan sonra teyzem mezbûre medîne-i mezbûreye âzime oldukda mezbûr Hasan [126a] Ağa zevcinin etbâ‘ından olmağla meblağ-ı mezbûr üç yüz guruşu doksan güne dek ben sana veririm deyüp gitmişler idi. Hâlâ mezbûr Ali Beşe ber-vech-i muharrer kefâletime binâen meblağ-ı mezbûr üç yüz guruşu benden taleb ve ahz irâdesinde olmağla ben dahi merkūm Çukadâr Hasan’dan taleb ederim deyü da‘vâya tasaddî etdikde takrîri üzere meblağ-ı mezbûr ber-vech-i muharrer kefâletine binâen henüz edâ etmediğinden mâ‘adâ ben veririm demek elfâz-ı kefâletden olmayıp va‘ad makūlesi olmağla hasm-ı şer‘î olmayıp suâl dahi teveccüh etmemeğin müdde‘î-i mezbûr Mehmed Ağa husûs-ı mezkûr için mezbûr Çukadâr Hasan’a bi-gayrı vech-i şer‘î mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 16 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42716"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42718"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b468"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o490"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>