﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 469<br>Hüküm no: 418<br>Orijinal metin no: [79a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Ümmühani bt. Süleyman’ın kasap gediği hissesinin, vakfı tarafından Ali b. Osman’a kiralandığı</b><br><br>Taraf-ı vakıfdan kasab gediği îcârı<br><br>Ma‘rûz<br><br>Kasab esnâfından el-Hâc Ali b. el-Hâc Osman nâm kimesne meclis-i şer‘-i münîrde hudâvendigâr-ı esbak cennet-mekân firdevs-âşiyân Sultân Abdülhamid Han -aleyhi’r-rahmetü ve’l-gufrân- hazretleri evkāf-ı celîleleri kāimmakām-ı mütevellîsi ve evkāf-ı hümâyûn nâzırı ecille-i ricâl-i Devlet-i Aliyye’den sa‘âdetlü el-Hâc Yusuf Efendi hazretleri taraflarından vekîl-i şer‘îleri kasablar kethudâsı el-Hâc Hasan Ağa mahzarında takrîr-i kelâm edip vakf-ı müşârün-ileyh mülhakātından Yedikule hâricinde kâin gayrı-ez selhhâne-i mîrî on aded ganem selhhânelerinden sekizinci selhhâneye merbût kasab dükkânlarından Samatya Kapısı dâhilinde köşe başında kâin bir bâb kasab dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin nısf an-hums hisse-i şâyi‘asına bâ-temessük-i mütevellî bi’l-icâreteyn mutasarrıfe olan Ümmühani bt. Süleyman nâm hatun bilâ-veled fevt olup hisse-i mezkûresi mahlûl ve cânib-i vakf-ı müşârün-ileyhe âid ve râci‘ olmağla mütevellî-i müvekkil-i mûmâ-ileyh dahi hisse-i mezkûreyi bi’l-müzâyede karâr-dâdesi olup el-yevm mu‘accele mümâsili idüğü bi’l-ihbâr zâhir olan elli guruş mu‘accele ve müeccele-i kadîmesiyle bana îcâr ve teslîm buyurduklarında ben dahi istîcâr ve kabûl ve mu‘accele-i mezkûreyi mütevellî-i mûmâ-ileyhe def‘ ü teslîm ve umûr-ı vakf-ı şerîfe sarfla istihlâke emreylediğimde onlar dahi bi’t-tevliye kabz ve umûr-ı vakf-ı şerîfe sarfla istihlâk etmeleriyle mu‘accele-i müstehleke-i mezkûrenin adem-i istifâsına müte‘allika âmme-i da‘vâdan cânib-i vakf ve mütevellî-i mûmâ-ileyhin zimmetlerini kabûlü hâvî ibrâ ve ıskāt eyledim deyü takrîrini vekîl-i merkūm tasdîk etmeğin bu sûretde beyâten [beyânen] li’l-hısas mecmû‘-ı gedik-i mezkûr on sehm i‘tibârıyla bir sehm-i şâyi‘i defter-i vakf-ı şerîfde merkūm el-Hâc Ali uhdesine kayd ile taraf-ı vakıfdan yedine müceddeden temessük i‘tâsı iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 17 min-Zilka‘deti’ş-şerîfe sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33844"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33846"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o542"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>