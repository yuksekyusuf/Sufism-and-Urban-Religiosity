﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 236<br>Hüküm no: 189<br>Orijinal metin no: [76-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Düğmeci İbrahim Ağa’nın alacak iddiasıyla ortağı Mehmed’e açtığı davayı ispat edemediği</b><br><br>İbrâyı isbât ile men‘<br><br>[Ma‘rûz]<br><br>Düğmeci esnâfından İbrahim Ağa b. Osman meclis-i şer‘-i şerîf-i münîrde yine esnâf-ı mezkûreden sâbıkā şerîki bâ‘isü’l-i‘lâm Mehmed b. Ali muvâcehesinde İslâmbol’da Kantarcılar içinde kürkçü ve kantarcı dükkânları beynlerinde vâki‘ bir bâb düğmeci dükkânı derûnunda mevcûde beyne’l-esnâf gedik ta‘bîr olunur Evkāf-ı Haremeyn-i Muhteremeyn müstegallâtından bâ-temessük-i mütevellî bi’l-icâreteyn müstakıllen mutasarrıf olduğum âlât-ı lâzıme-i ma‘lûmenin nısf hisse-i şâyi‘asını bin iki yüz elli beş senesi Şa‘bâni’l-mu‘azzamı’nın on birinci günü bin beş yüz guruş bedel mukābelesinde mezbûr Mehmed’e bâ-re’y-i mütevellî ferâğ ve tefvîz eylediğimde ol dahi tefevvüz ve kabûl ve bedel-i merkūmun ancak beş yüz guruşunu ber-vech-i peşîn bana teslîm edip bâkīsi olan bin guruşu târih-i merkūmdan beri bana vermemekle meblağ-ı bâkī-i merkūmu mezbûr Mehmed’den taleb ederim deyü da‘vâ ettikde ol dahi istintâk olundukda cevâbında yedimde mâlım ve mülküm olan kırk vakıyye pirinç dirhem ve yirmi vakıyye pirinç havan ve iki çift düğme terâzîmi işbu târih-i i‘lâmdan bir buçuk sene mukaddem bi-safkatin vâhidetin bin guruşa müdde‘î-i mezbûra bey‘ ve teslîm eylediğimde ol dahi iştirâ ve tesellüm ve kabz ü kabûl ettikden sonra semeni olan meblağ-ı mezkûr bin guruşu bedel-i bâkī-i merkūm bin guruşa rızâmla takas ve mahsûb ve ben semen-i mezkûr bin guruş mütâlebesine ol dahi bedel-i bâkī-i merkūm ile ferâğ-ı mezkûra ve bi’l-cümle husûs-ı mezkûra müte‘allıka âmme-i da‘vâdan tarafeynden her birimiz âharın zimmetini kabûlümüzü hâvî ibrâ ve iskāt etmişidik deyü inkârına mukārin eylediği def‘ini hâlâ Düğmecibaşı Abdullah Ağa b. Mustafa ve esnâf-ı mezkûreden İsmail Ağa b. İbrahim ve es-Seyyid Abdullah Ağa b. Ahmed ve Mustafa Nazif b. Ali nâm kimesneler şehâdetleriyle bi’l-muvâcehe vech-i şer‘î üzere isbât ettikde müdde‘î-i mezbûr İbrahim Ağa şühûd-ı mezbûrûnun âdiller ve eyledikleri şehâdetlerinde sâdıklar olduklarını ikrâr ve tasdîk etmeğin mûcebince müdde‘î-i mezbûr İbrahim Ağa da‘vâ-yı mezkûresiyle mezbûr Mehmed’e bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 9 M sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34841"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34843"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>