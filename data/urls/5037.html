﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 153<br>Hüküm no: 113<br>Orijinal metin no: [24a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı Ahmed b. Abdullah’ın hür olduğu</b><br><br>Bâ-imzâ-i hazret-i efendi, isbât-ı ıtk.<br><br>Rıkk-ı sâbıkını mu‘terif olmağla zikri âtî da‘vâya kıbel-i şer‘den me’zûn olan işbu orta boylu açık kaşlı, elâ gözlü Rusiyyü’l-asl Müslimü’l-mille bâ‘isü’l-kitâb Ahmed b. Abdullah meclis-i şer‘-i hatîr-i lâzımü’t-tevkīrde kendiye rık olmak üzere vâzı‘u’l-yed olan Murad Bey b. Murad nâm kimesne mahzarında üzerine da‘vâ ve takrîr-i kelâm edip bundan akdem ben mezbûr Murad Bey’in yedinde abd-i memlûkü iken mezbûr Murad Bey târih-i kitâb senesi Saferi’l-hayrı’nın on beşinci günü beni mâlından tahrîr ve i‘tâk ve kayd-ı rıkdan ıtlâk etmişiken yine bana rık olmak üzere bi-gayr-ı hakkın vaz‘-ı yed eder suâl olunup benden kasr-ı yed ve sebîlim tahliyye olunmak üzere mezbûr Murad Bey’e tenbîh olunmak murâdımdır dedikde gıbbe’s-suâl mezbûr Murad Bey cevâbında mevsûf-i mezbûr yedinde mülkü olduğunu ikrâr lâkin ber-vech-i muharrer i‘tâk eylediğini inkâr edicek mevsûf-i mezbûr Ahmed’den ber-vech-i muharrer müdde‘âsına mübeyyine beyyine taleb olundukda udûl-i ahrâr-ı ricâl-i Müslimînden mahmiye-i İstanbul’da Büyük Karaman’da sâkin Mustafa Beşe b. Ahmed ve İbrahim Beşe b. Ahmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka mezbûr Murad Bey târih-i kitâb senesi Saferi’l-hayrı’nın on beşinci günü işbu mevsûf-i mezbûr Ahmed’i bizim huzûrumuzda mâlından tahrîr ve i‘tâk eyledi mevsûf-i mezbûr târih-i mezkûrdan berü hürdür biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eyledikde ba‘de’t-ta‘dîl ve’t-tezkiye şehâdetleri makbûle olmağın mûcebince mevsûf-i mezbûrun ıtkına ba‘de’l-hükm mezbûr Murad Bey’in kasr-ı yedine tenbîh ve sebîli tahliyye olunup mâ-vaka‘a bi’t-taleb ketb olundu.<br><br>Fî 11 Rebî‘ülâhir sene [1]143.<br><br>Şuhûdü’l-hâl: Mehmed Çelebi b. Abdullah, Mehmed Ağa b. Mehmed kethüdâ-yı muhzırân, es-Seyyid Ahmed Efendi, es-Seyyid Mustafa Efendi.</p>          <br><a title="Önceki sayfa" style="text-decoration:none" href="./ayrmetin.php?idno=5036"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5038"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o741"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>