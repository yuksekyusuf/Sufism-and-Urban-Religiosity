﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 343<br>Hüküm no: 322<br>Orijinal metin no: [43b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahveci Süleyman Beşe’nin Seyyid Mehmed Mücib Efendi aleyhinde gedik iddiasında bulunmaya hakkı olmadığı</b><br><br>Laleli’de Kahvehâne gediği nizâ‘ı<br><br>Ma‘rûz<br><br>Sâhib-i arzuhâl Kahveci Süleyman Beşe b. Haydar nâm kimesne meclis-i şer‘-i münîrde zikri âtî dükkânın bi’l-icâreteyn mutasarrıfı hâcegân-ı dîvân-ı hümâyûndan derûn-ı arzuhâlde mezkûrü’l-ism es-Seyyid Mehmed Mücib Efendi b. Hasan nâm kimesne mahzarında Bâbüssa‘âdeti’ş-şerîfe Ağası nezâretlerinde âsûde evkāfdan Küçükayasofya Vakfı’ndan İstanbul’da Laleli Çeşme nezdinde Sultan Mustafa Han Câmi‘-i şerîfi kurbünde kâin bir tarafdan Löküncü? dükkânı ve bir tarafdan berber dükkânı ile mahdûd bir bâb kahvehâne ta‘bîr olunur dükkân mukaddemâ gāib ani’l-meclis es-Seyyid Mehmed Beşe’nin ve hâlâ efendi-yi mûmâ-ileyhin bi’l-icâreteyn taht-ı tasarrufunda ve dükkân-ı mezkûrda bundan akdem müsteciren sâkine olan Sadullah Ağa b. Mehmed Şâkir dükkân-ı mezkûra rağbet verip gedik edip bin iki yüz on dört senesinde âlât ve eşyâ-yı mezkûresini dört yüz on beş guruş semen-i medfû‘ ve makbûza gāib-i mezbûr es-Seyyid Mehmed Beşe huzûrunda bana bâ-hüccet bey‘ ü temlik ve teslîm, ben dahi iştirâ ve temellük ve tesellüm ve kabûl edip bu vechile dükkân-ı mezkûrun gediği benim mülküm olmuş olduğuna binâen şehriye beşer buçuk guruş kirâ-yı kadîmini mutasarrıfı efendi-yi mûmâ-ileyh alıp hurûcuma mütesaddî olmamış iken dükkân-ı mezkûr bundan akdemce bi-kazâillâhi te‘âlâ vukū‘ bulan harîkde muhterik olup ben dahi derûnunda olan âlât ve eşyâ-yı ma‘lûmemi ihrâc edip ba‘dehû efendi-yi mûmâ-ileyh dükkân-ı mezkûru bu def‘a müceddeden binâ ve inşâ etmekle benim yedimde olan gedik âlât ve eşyâ-yı ma‘lûmemi dükkân-ı mezkûra ke’l-evvel vaz‘ ve mu‘teber gedik olarak bana izin birle yedime temessük i‘tâ eylesin, ben dahi kirâ-yı kadîmi üzerine yüzer para zamla beher şehr sekizer guruşa istîcâr ve kabûl ederim dedikde efendi-yi mûmâ-ileyh dahi istintâk olundukda cevâbında ben dükkân-ı mezkûra külliyetli mebâliğ-i ma‘lûme harc ü sarfla binâ ve inşâ etmemle dilediğim kimesneye bilâ-gedik icâre-i mümâsili ile îcâr ederim deyüp ve müdde‘î-i mezbûrun takrîr-i meşrûhu üzere dükkân-ı mezkûra rağbet verip gedik etmeleri hilâf-ı şer‘-i şerîf olduğundan mâ‘adâ gedik nizâmının i‘tibârî bir husûsun devam ve istikrârı zımnında taraf-ı pâdişâhîden i‘tâ olunup aklâmdan birinde kayd-ı senedât-ı mu‘tebereye mübtenî olur ise kānûnen mu‘teberâtdan olup mülk ashâbı ve icâreteyn ile müstecir olanların gedik i‘tibâr edip tezkire vermelerine şer‘an ve kānûnen i‘tibâr olunmadığı kendüye tefhîm ve dükkân-ı mezkûr gediği aklâmda mukayyed mu‘teber gediklerden olmadığını dahi müdde‘î-i mezbûr mukırr u mu‘terif iken tasaddî eylediği gedik da‘vâsı şer‘an ve kānûnen mesmû‘a ve mu‘tebere olmamakla mûcebince müdde‘î-i mezbûr Süleyman gedik da‘vâsıyla mûmâ-ileyh es-Seyyid Mehmed Mücîb Efendi’ye bî-vech şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu].<br><br>Fî 9 Rebî‘ülâhir sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31729"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31731"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b343"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>