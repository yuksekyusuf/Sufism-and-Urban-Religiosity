﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 171<br>Hüküm no: 137<br>Orijinal metin no: [19a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bağdasar v. Karabet’in evini istiğlal yoluyla Saime Hatun Vakfı adına mütevellîsi Müderris İsmail Efendi b. Derviş Efendi’ye sattığı</b><br><br>Mahmiye-i İstanbul’da Sancakdâr Hayreddin Mahallesi’nde sâkin Bağdasar v. Karabet nâm zimmî mahfil-i kazâda merhûme Saime Hatun Vakfı’na bi’l-fi‘il mütevellî olan işbu râfi‘u’l-kitâb umdetü’l-müderrisîni’l-kirâm İsmail Efendi b. Derviş nâm kimesne mahzarında ikrâr ve takrîr-i kelâm edip mahalle-i mezbûrede vâki‘ bir tarafdan Medîne-i münevvere Vakfı olan menzil ve bir tarafdan Begos nâm zimmî menzili ve bir tarafdan Papa Hristos nâm zimmî menzili ve bir tarafdan tarîk-i âm ile mahdûd büyût-ı adîdeyi müştemil mülk menzilimi mütevellî-i mûmâ-ileyhe bi-tarîkı’l-istiğlâl [19b] iki yüz guruşa bey‘ ve teslîm ol dahi ber-vech-i muharrer mâl-ı vakf-ı mezbûr ile iştirâ ve tesellüm ve kabûl edip semeni olan meblağ-ı mezbûr iki yüz guruşu mütevellî-i mûmâ-ileyh yedinden tamamen ahz u kabz eylediğimden sonra mütevellî-i mûmâ-ileyh menzil-i mahdûd-ı mezkûru gıbbe’t-tahliyyeti’ş-şer‘iyye ve’t-tekābuzi’l-mer‘î târih-i kitâb senesi şehr-i Muharremi’l-harâmı gurresinden bir sene tamamına değin bana otuz guruşa îcâr ve teslîm ben dahi istîcâr ve tesellüm ve kabûl eyledim dedikde gıbbe’t-tasdîkı’ş-şer‘î asl-ı mâl-ı mezkûr ile ücret-i mezkûreye tarafeynden emir ve kabûlü hâvî kefâlet-i sahîha-i şer‘iyye ile mezbûr Bağdasar’ın sulbî oğlu Kirkor nâm zimmî kefîl oldukdan sonra merkūm Bağdasar meclis-i mezkûrda İbrahim Çelebi b. Tayfur mahzarında ikrâr ve takrîr-i kelâm edip menzil-i mezbûr hakīkatde rehin ve meblağ-ı mezbûr zimmetimde deyn olmağla müddet-i mezkûre tamamında asl-ı mâl-ı mezbûr ile ücret-i merkūmeyi edâdan âciz olur isem menzil-i mezkûru semen-i misli ile âhara bey‘ ve kabz-ı semene ve semen-i mezbûrdan deyn-i mezkûru edâya akd-i rehnde meşrûta vekâlet-i devriye ile tarafımdan mezbûr İbrahim Çelebi’yi vekîl ve nâib-i menâb nasb u ta‘yîn eylediğimde ol dahi vekâlet-i mezbûreyi kabûl ve merâsimini edâya ta‘ahhüd eyledi dedikde gıbbe’t-tasdîkı’l-mer‘î mâ-vaka‘a bi’t-taleb ketb olundu.<br><br>Fî 18 min-şehri Rebîʻülâhir sene 1121<br><br>Şuhûdü’l-hâl: Es-sâbikūn, es-sâbikūn, es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=4415"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4417"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>