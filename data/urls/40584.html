﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 329<br>Hüküm no: 305<br>Orijinal metin no: [43b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice Hatun bt. Razi Efendi’nin mülk menzilini Süleyman Beşe b. Abdullah’a bin yedi yüz kırk guruşa sattığı</b><br><br>Dâru’l-hilâfeti’l-aliyye Kostantıniyye el-mahmiyye’de Çıkrıkçı Kemal mahallesinde sâkine mefharü’l-muhadderât Hadice Hâtun bt. el-merhûm Râzi Efendi husûs-ı âti’z-zikri ikrâra vekîl olup mûmâ-ileyhânın zâtını ma‘rifet-i şer‘iyye ile ârifân olan Mustafa Çelebi b. Mehmed ve Mehmed b. Ahmed nâm kimesneler şehâdetleri ile şer‘an vekâleti sâbite olan Mehmed Beşe b. Abdullah nâm râcil meclis-i şer‘-i hatîr-i lâzimü’t-tevkīrde işbu bâ‘isü’l-vesîka Süleyman Beşe b. Abdullah mahzarında bi’l-vekâle ikrâr ve takrîr-i kelâm edip mahmiye-i mezbûrede İskender Paşa mahallesinde vâki‘ bir tarafı Bıçakçı İbrahim Paşa mülküne ve iki tarafı Şa‘ban Efendi b. Rıdvan mülküne ve bir tarafı tarîk-ı âmma müntehî muhavvateyni muhtevî olup muhavvata-i dâhiliyyesi bir bâb fevkānî oda ve bir sofa ve bi’r-i mâ ve matbah ve tahtânî bir oda ve zîr-i zemîn ve bahçe ve bir kenîfi ve muhavvata-i hâriciyyesi fevkānî ve tahtânî iki bâb odaları ve ahırı müştemil mülk menzil Mehmed Beşe b. Ahmed nâm kimesnenin ile’l-vefat mülkü olup ba‘de vefâtihî zâhirde zevce-i metrûkesi Fâtıma bt. Şa‘ban nâm hâtundan gayrı vâris-i ma‘rûfu olmamağla terekesinin rub‘u mezbûre Fâtıma’ya ve selâse-i erbâ‘ı cânib-i beytü’l-mâle âid olmağla menzil-i mahdûd-ı mezbûru emîn-i beytü’l-mâl olan Mehmed Ağa b. ( ) nâm kimesne ile merkūme Fâtıma Hâtun’un bin altmış bir senesi şehr-i Ramazânü’l-mübâreki’nde müvekkile-i mezbûreye yüz yirmi beş bin akçeye bâtten bey‘ ve teslîm ve kabz-ı semen etmeleri ile menzil-i mahdûd-ı mezbûr müvekkile-i mezbûrenin mülk-i müşterâsı olmuşidi hâlâ müvekkile-i mezbûre menzil-i mahdûd-ı mezbûru bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile bin yedi yüz kırk kıt‘a riyâlî kebîr guruşa mezbûr Süleyman Beşe’ye bey‘ ve teslîm ol dahi vech-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûr bin yedi yüz kırk kıt‘a riyâlî guruşu tamâmen mezbûr Süleyman Beşe yedinden ahz u kabz eyledi ba‘de’l-yevm menzil-i mahdûd-ı merkūm mezbûr Süleyman Beşe’nin mülk-i müşterâsıdır keyfe mâ yeşâ ve yahtâr mutasarrıf olunsun dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Fî selhi Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Abdülhalim Efendi b. Ahmed, Muharrem Efendi el-imâm, Seydi Abdülkerim el-imâm, Hasan Halîfe el-müezzin, Şa‘ban Efendi b. Rıdvan, Mustafa Beşe b. Ahmed, Ali Beşe b. ( ) mumcu, Mehmed Ağa b. ( ), Mustafa Beşe b. Mehmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40583"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40585"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b329"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o869"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>