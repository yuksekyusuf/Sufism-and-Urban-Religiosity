﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 583<br>Hüküm no: 787<br>Orijinal metin no: [142b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahpus Papa Dimitri’nin borcunu ödeyecek gücü olmadığından hapisten tahliyesi</b><br><br>İbrahim Efendi’nin Bâb Nâibi Lütfullah Efendi’nin i‘lâmıdır.<br><br>Ma‘rûz.<br><br>Derûn-ı arzuhâlde mezkûr Praşkeva nâm zimmîye altı yüz on yedi guruş deyn için yetmiş beş günden berü mahbûs idiği müte‘ayyin olan sâhib-i arzuhâl Papa Dimitri meclis-i şer‘de dâyin-i mezbûr Praşkeva muvâcehesinde meblağ-ı mezbûr merkūm Praşkeva ve sâir ma‘lûmü’l-esâmî kimesnelere düyûn-ı şîrem [şer‘iyye] olup üzerimde lâbis olduğum işbu köhne libâsdan mâ‘adâ düyûn-ı mezkûremi edâya ism-i mâl ıtlâk olunur nesnem olmamağın hakīkat-ı hâli işbu hâzirûn bi’l-meclis Müslim ve ehl-i zimmetden ba‘de’t-tefahhus vakt-i yesârına değin habsden ıtlâk ve sebîlim tahliyye olunmak murâdımdır dedikde mesfûr Dimitri’nin yesârına dâyini mezbûr Praşkeva’dan beyyine taleb olundukda ityân-ı beyyineden izhâr-ı acz edip medyûn-ı mezbûrun mahallesi imâmı Ali Efendi ve Müezzin es-Seyyid Mehmed ve ahâlîsinden İsmail Halîfe ve Mustafa Çelebi ve ehl-i zimmetden işbu ma‘lûmü’l-esâmî on nefer zimmîler fi’l-hakīka medyûn-ı mezbûrun üzerinde lâbis olduğu işbu libâsından mâ‘adâ deynini edâya ism-i mâl ıtlâk olunur nesnesi olmayıp fakīr ve mu‘dimdir deyü her biri i‘sârını alâ-tarîkı’ş-şehâde ihbâr ve mezbûr Praşkeva dahi ikrâr u i‘tirâf etmeğin mûcebince medyûn-ı mezbûrun vakt-i yesârına değin habsden ıtlâk ve sebîli tahliyye olunduğu huzûr-ı âlîlerine i‘lâm olundu.<br><br>Fî 24 Rebî‘ülâhir sene 1143.</p>          <br><a title="Önceki sayfa" style="text-decoration:none" href="./ayrmetin.php?idno=5710"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5712"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b583"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>