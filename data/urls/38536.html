﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 167<br>Hüküm no: 156<br>Orijinal metin no: [33a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa ve Salih’e intikal eden meblağı babaları Seyyid Abdülhamid Ağa’nın Hanife bt. Mustafa’dan teslim alması</b><br><br>Mîrâsdan ahz [ü] kabz, ibrâ, 250 guruş<br><br>Medîne-i Edirne’de sâkin iken bundan akdem fevt olan Mehmed b. Abdullah’ın verâseti li-ebeveyn kız karındaşı oğulları Mustafa ve Salih’e münhasıra ba‘dehû kable’l-kısme mezbûrân Mustafa ve Salih dahi birbirini müte‘âkiben fevt olup verâsetleri ancak babaları es-Seyyid Abdülhamid Ağa b. Salih’e inhisârı tahakkukundan sonra mezbûr es-Seyyid Abdülhamid Ağa meclis-i şer‘-i şerîf-i enverde işbu bâ‘isetü’l-vesîka Hanife bt. Mustafa’nın tarafından husûs-ı âti’l-beyânda tasdîka vekîl-i şer‘îsi zâtı mu‘arrefe Rukiye bt. Yahya mahzarında ikrâr-ı tam ve takrîr-i kelâm [edip] müteveffâ-yı evvel-i merkūmun hîn-i vefâtında yanında mevcûde ma‘rifet-i şer‘le tahrîr ve bey‘ olunan terekesi esmânından ba‘de ihrâci’l-mesârifi’l-lâzıme sahhu’l-bâkī iki yüz elli guruşu müvekkile-i mezbûre mezbûrân Mustafa ve Salih için bi’l-emâne kabz ve makbûzu olan iki yüz elli guruşu verese-i mezbûrân Mustafa ve Salih’e kable’t-teslîm mezbûran Mustafa ve Salih dahi fevt olmalarıyla meblağ-ı mezbûr iki yüz elli guruşu mezbûre Hanife Hatun mezbûre Rukiye Hatun yediyle bana irsâl ve teslîm, ben dahi yedinden bi’l-verâse tamamen ve kâmilen ahz ü kabz edip meblağ-ı mezbûrdan gerek mezbûre Hanife Hatun ve gerek mezbûre Rukiye Hatun’un yed ve zimmetlerinde bir akçe ve bir habbe bâkī kalmamağla husûs-ı mezkûre müte‘allika da‘vâdan mezbûretân Hanife ve Rukiye hatunların zimmetlerini kabûllerini hâvî ibrâ ve iskāt eyledim dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 7 R sene [1]242<br><br>Şühûdü’l-hâl: Muhzır Mehmed Çelebi, Mehmed Ârif Ağa b. el-Hâc Hasan, İbrahim Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=38535"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38537"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>