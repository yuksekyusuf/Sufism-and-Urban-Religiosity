﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 158<br>Hüküm no: 150<br>Orijinal metin no: [58b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rıdvan Reis b. Abdülmennân’ın terekesinden hanımının kendisine düşen hisseyi aldığı ve sulh olduğu</b><br><br>Mahmiye-i Galata’da İbniyolcu mahallesinde sâkin iken Karadeniz’de şehîden vefât eden merhûm Rıdvan Reis b. Abdülmennân’ın verâseti zevce-i metrûkesi ve vârisesi Üftâde bt. Abdullah nâm hâtun’a ve bint-i sulbiyeleri Râbia ve Sâliha’ya ve mu‘takının sulbî oğlu ve vâris-i vâhidi Beyzâde Mehmed Çelebi’ye münhasıra oldukdan sonra mezbûr Mehmed Çelebi meclis-i şer‘-i şerîfde sagīretân-ı mezbûretânın cânib-i şer‘-i şerîfden mansûb vasîleri olup ve merkūme Üftâde Hâtun tarafından husûs-ı âti’z-zikre vekîl olduğu ber nehc-i şer‘î sâbit olan Mustafa Reis b. Abdullah muvâcehesinde ikrâr ve takrîr-i kelâm edip mezbûr Rıdvan Reis’in terekesinden olup lede’l-ahâlî ve’l-cîrân ma‘lûmü’l-hudûd olup mahalle-i mezbûrede vâki‘ menzilinden ve sâir cümle terekesinden bana âid ve râci‘ olan cümle hisse-i şer‘iyyemden şerâit-i şer‘iyyesini hâvî sulh-ı tehârüc ile on beş bin akçeye vekîl-i mezbûr ile sulh oldum ve bedel-i sulh olan meblağ-ı mezbûr on beş bin akçeyi vekîl-i mezbûr yedinden meclis-i sulhda bi’t-tamâm alıp kabz eyledim, ba‘de’l-yevm mezbûr Rıdvan Reis terekesinde olan hisseme müte‘allik zikr olunan verese ile aslâ da‘vâ ve nizâ‘ım yokdur da‘vâ dahi edersem lede’l-hükkâm istimâ‘ olunmaya dedikde gıbbe’t-tasdîki’l-mu‘teber mâ vaka‘a bi’t-taleb ketb olundu. Hurrire fî 28 Ramazân sene 1026<br><br><br>Şuhûdü’l-hâl: Hızır Efendi b. Receb el-İmâm, Ahmed Efendi b. Ramazan el-İmâm, İsa Halîfe b. Musa el-Müezzin, el-Hâc Süleyman b. Abdullah, Musli Çelebi b. Abdullah, Mustafa Kapudân [b.] Abdullah, Hüseyin Çelebi b. Mustafa, Musli Çelebi b. İbrahim ve gayruhüm Sahh</p>          <br><a title="Önceki sayfa" style="text-decoration:none" href="./ayrmetin.php?idno=20198"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20200"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o164"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>