﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 96<br>Hüküm no: 42<br>Orijinal metin no: [19-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hasan b. Salih’in varislerinden Ayşe’nin davalı olduğu gemi kaptanı Ali Pir’in Trabzon’da kadı huzurunda muhakeme olunmak üzere taahhütte bulunması</b><br><br>Ma‘rûz,<br><br>Trabzon ahâlîsinden olup dört sene mukaddem fevt olan el-Hâc Salih oğlu Hasan’ın veresesinden olup kendi tarafından asıl evlâd-ı sıgārı Mustafa ve Ömer ve Osman’ın vasileri olan sulbî kebîr oğlu Ahmed tarafından Âsitâne’de Kurşunlu Mahzen önünde merbût on sekiz arşın çapında [20] şayka ta‘bîr olunur sefînenin bi’l-istihkāk da‘vâsına vekâlet iddi‘â eden sâhibe-i arzuhâl Âişe Çarşamba günü dîvân-ı âlîlerinde sefîne-i mezkûreye vâzı‘ü’l-yed olan Trabzonlu Ali Pîr nâm reisden da‘vâya tasaddî edip evvelâ vekâletini isbât için ikāme eylediği iki nefer kimesneler edâ-yı şehâdet edemeyip ve şâhid-i âhar ikāmeti için müddet-i medîd istimhâl etmekle sefîne-i mezkûre tüccâr sefînesinden olup hamlle meşhûn ve Trabzon’a azîmet edip te’hîri fermân-ı âlîşân ile memnû‘ olmağla merkūm Ali Pîr Trabzon’a varıp müvekkil-i mezbûr ile bi-nefsihi Trabzon kādısı huzûrunda murâfa‘a ve da‘vâları ne vechile faysal bulur ise i‘lâm getirmeğe ta‘ahhüd edip ve ta‘ahhüd-i mezkûru üzere nefsine Alacahamam kurbünde bakırcı tâifesinden es-Seyyid Ahmed ve el-Hâc Mahmud nâm kimesneler kefil, onlara dahi mahâll-i mezkûrda Bakırcı İsmail kefil ona dahi Kapan bazergânlarından Öküzoğlu el-Hâc İbrahim kefil olmağla vech-i meşrûh üzere sebîlî tahliye olunmak bâbında emr ü fermân hazret-i men-lehü’l-emrindir.<br><br>Fî 29 Cumâdelâhire sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29332"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29334"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>