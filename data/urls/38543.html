﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 173<br>Hüküm no: 163<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haçador v. Agobcan’nın Karabet v. Kiragos aleyhindeki hane satışı davasında anlaşma sağlanması</b><br><br>Teberru‘an 25.000 guruş ahz [ü] kabz, ibrâ<br><br>Tahakkuk-ı özr-i şer‘îye binâen husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Mevlana es-Seyyid Numan Efendi mahmiye-i İstanbul’da Vâlide Hanı’nda vâki‘ sarrâf tâifesinden Markar zimmînin odasına varıp zeyl-i kitâbda muharrerü’l-esâmî Müslimîn <<ta‘rîfleriyle mu‘arrefe>> huzûrlarında akd-i meclis-i şer‘-i Nebevî ettikde oda-i mezkûrda misâfiren mütemekkin Haçador v. Agobcan zimmî meclis-i ma‘kūd-ı mezkûrda işbu hâmilü’r-rakīm sarrâf tâifesinden Karabet v. Kiragos zimmî muvâcehesinde ikrâr-ı tam ve takrîr-i kelâm edip Dârü’s-sa‘âdeti’ş-şerîfe Ağası hazretleri nezâretlerinde âsûde evkāfdan mahrûse-i Galata’ya muzâfe kasaba-i Beşiktaş’a tâbi‘ Ortaköy’de dere içinde Yenimahalle’de vâki‘ mâ-i lezîzi çeşmesi evkāfı musakkafâtından çeşme-i mezkûr civârında kâin etrâf-ı erba‘adan Çubukçu Yakov Yahûdî menzili ve bahçesi ve Şekercioğlu İsak Yahûdî bostanı ve vakf-ı mezkûrun âhar mukāta‘alı arsası ve Nora Nasrâniye ve Yordamoğlu ve Portakaloğulları menzilleri ve bahçeleri ve yine vakf-ı mezkûr tarlaları ve İsayi veresesi bahçeleri ve Sakaoğlu karabet zimmî bahçesi ve Maryem Nasrâniye menzili ve bahçeleri ve tarîk-i âm ile mahdûd etrâf-ı erba‘ası taş duvar ile muhât tûlen ve arzan bi-hesâbı terbî‘î yirmi üç bin beş yüz on bir buçuk zirâ‘ arsalı fevkānî iki bâb oda ve bir sofa ve bir kenîf ve tahtânî iki bâb oda ve bir sagīr hamam ve mermer döşemeli câmekân ve limon ve sâir eşcâr-ı müsmire ve gayr-ı müsmire ve bir kebîr bi’r-i mâ ve bir havuz ve bir bahçevân odası ve bir ahır ve yine üç bâb bahçevân odası ve bir kebîr ahır ve iki kebîr bi’r-i mâ ve bir su hazînesi ve bir kebîr havuz ve nîm masura mâ-i lezîz ve sokak kapısını müştemil bir bâb kebîr menzil ve bostan babam hâlik-i mersûm Agobcan zimmînin sağlığında taht-ı tasarrufunda olup ba‘de helâkihî âdiyen bana intikāl ettikden sonra ben menzil ve bostan ve mâ-i lezîzi bin iki yüz kırk senesi Cumâdelûlâ gurresi târihiyle müverrah bir kıt‘a temessük nâtık olduğu üzere kırk beşbin guruş bedel mukābelesinde târih-i mezkûrda kāimmakām-ı mütevellî olan Mustafa ma‘rifetiyle mersûm Karabet zimmîye ferâğ-ı mu‘teber-i kat‘î ile ferâğ ve tefvîz eylediğimde, ol dahi tefevvüz ve kabûl etmiş idi. Lâkin ben bu esnâda sâlifü’l-beyân menzil ve bostanı ve mâ-i lezîzi târih-i mezkûrda bedel-i mislinden noksân fâriğ olmuş idim deyü mersûm Karabet zimmînin menzil ve bostan ve mâ-i lezîzi âhara ferâğına mümâna‘at etmemle mersûm Karabet zimmî def‘an li’n-nizâ‘ ve kat‘a li’l-husûme bana malından teberru‘an yirmi beş bin guruş def‘ ü teslîm ben dahi yedinden ahz ü kabz ve emriyle umûruma sarfla istihlâk etmemle ben ferâğ-ı mezkûrun adem-i sıhhatine ve bi’l-cümle vücûh-ı fesâdına, ol dahi bana medfû‘u olan bedel-i müstehlek-i mezbûr kırk beş bin ile teberru‘an medfû‘u olan yirmi beş bin guruşun adem-i istifâ ve istirdâdına müte‘allika da‘vâdan her birimiz âharın zimmetini ibrâ-yı âmm-ı sahîh-i şer‘î ve iskāt-ı tamm-ı sarîh-i mer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 5 R sene [1]242<br><br>Şühûdü’l-hâl: Sâbıkā Bursa a‘yânı es-Seyyid el-Hâc Ahmed Hasib Efendi, Mustafa Ağa b. Abdullah, Muhzır Mehmed Çelebi, Muhzır Feyzullah Çelebi, Çukadâr Mustafa<br><br>Sarrâf Mardıros v. ( ), Haçador v. ( ), Sarrâf Asador v. Markar, Toros v. ( ), Markaroğlu Mardıros</p>          <br><a title="Önceki sayfa" style="text-decoration:none" href="./ayrmetin.php?idno=38542"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38544"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>