﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 140<br>Hüküm no: 92<br>Orijinal metin no: [38-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abanalı Mehmed’in sandıkçı esnafından Hasan Ağa ve Mustafa Ağa’ya olan borcunu ödemesi için yapılan tenbih</b><br><br>Ma‘rûz<br><br>Bâ‘isü’l-i‘lâm Sandıkçı el-Hâc Hasan Ağa b. Hüseyin ve Mustafa Ağa b. Mehmed ve İbrahim Ağa b. Osman nâm kimesnelerden her biri meclis-i şer‘-i münîrde Abanalı es-Seyyid Mehmed b. Mustafa nâm kimesne m[uvâcehesinde] bizim gāib ani’l-meclis Zarniyeli? Mustafa b. Mehmed b. Abdullah zimmetinde cihet-i deyn-i şer‘îden bin üç yüz guruş alacağımız olup gāib-i merkūmun dahi mezbûr es-Seyyid Mehmed zimmetinde bakıye?-i semenden bâkī bin üç yüz guruş alacağı olmağla gāib-i merkūm Mustafa bizi deyn-i mezkûruyla medyûnu merkūm es-Seyyid Mehmed üzerine sene-i sâbıkā Şa‘bâni’l-mu‘azzamı’nın yirmi birinci günü cümlemiz bir meclisde iken havâle-i mukayyede-i sahîha-i şer‘iye ile havâle ve her birimiz havâle-i mezkûreyi kabûl etmemizle ol-vechile cihet-i havâleden bin üç yüz guruş ve nakden mâlımızdan [39] ve ba‘dehû mâlımızdan merkūm es-Seyyid Mehmed’e ikrâz ve teslîm ol dahi iktirâz ve kabz ve umûruna sarfla istihlâk eylediği dört yüz guruş ki cem‘an bin yedi yüz guruş merkūm es-Seyyid Mehmed zimmetinde alacağımız olmağla meblağ-ı mecmû‘-ı mezkûr bin yedi yüz guruşu mezbûr es-Seyyid Mehmed’den hâlâ taleb ederiz deyü ba‘de’d-da‘vâ ve’l-inkâr müdde‘ûn-ı merkūmûnlar ber-vech-i muharrer müdde‘âlarını her biri mahallerinde lede’t-tezkiye adl ve makbûlü’ş-şehâde idikleri ihbâr olunan Sandıkçı Mustafa Ağa b. İbrahim ve Sandıkçı Hüseyin b. Hasan nâm kimesneler şehâdetleriyle bi’l-muvâcehe ber-nehc-i şer‘î isbât etmeleriyle mûcebince meblağ-ı mecmû‘-ı mezkûr bin yedi yüz guruşu müdde‘ûn-ı mezbûrûn el-Hâc Hasan Ağa ve Mustafa Ağa ve İbrahim Ağa’ya edâ ve teslîme merkūm es-Seyyid Mehmed’e tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 16 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34744"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34746"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>