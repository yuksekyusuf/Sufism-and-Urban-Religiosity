﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 283<br>Hüküm no: 354<br>Orijinal metin no: [75a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abacı Hristoni v. Todori’nin İstimati v. Mato’da olan alacağı</b><br><br>Abacı tâifesinden olup mahmiye-i İstanbul’da Edirnekapısı kurbünde sâkin işbu bâ‘isü’l-vesîka Hristoni v. Todori nâm zimmî meclis-i şer‘-i şerîf-i enverde tâife-i mezbûreden İstimati v. Mato nâm zimmî muvâcehesinde üzerine da‘vâ ve takrîr-i kelâm edip yedimde olan işbu deyn temessükü nâtık olduğu üzere merkūm İstimati zimmetinde yedimden bundan akdem iştirâ ve kabz eylediği beynimizde ma‘lûm abacı metâ‘ı bahâsından elli bir bin akçe hakkım olup meblağ-ı mezbûrun altı bin akçesini mezbûrdan istîfâ ve kabz etmemle kırk beş bin akçesi zimmetinde bâkī kalmağın hâlâ taleb ederim suâl olunsun dedikde gıbbe’s-suâl mezbûr İstimati cevâbında müdde‘î-yi mezbûra metâ‘-ı mezbûr bahâsından ancak yirmi bir bin ile yirmi beş akçe zimmetinde deynim vardır deyü ikrâr ve ziyâdeyi inkâr edicek müdde‘î-yi mezbûrdan ziyâde da‘vâsına beyyine taleb olundukda ityân [-ı beyyine] için istimhâl etmekle mehl-i şer‘î verildikden sonra ikrârı mertebesi olan meblağ-ı mezbûr yirmi bir bin ile yirmi beş akçeyi müdde‘î-yi mezbûr Hristoni’ye edâ ve teslîme mezbûr İstimati’ye tenbîh olunup mâ-vaka‘a bi’t-taleb ketb şod.<br><br>Fi’l-yevmi’s-sâmin aşer min şehri Rebî‘ülevvel li-sene mi’e ve elf.<br><br>Şuhûdü’l-hâl: Ahmed Çavuş b. ( ) el-mübâşir, İbrahim Çelebi b. Ahmed, Mehmed Çelebi b. Abdi, Ebûbekir b. Hüseyin, Ahmed b. Mehmed, Bakkal Yani v. ( ), Kostantin v. Nikola.</p>          <br><a title="Önceki sayfa" style="text-decoration:none" href="./ayrmetin.php?idno=28378"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28380"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o325"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>