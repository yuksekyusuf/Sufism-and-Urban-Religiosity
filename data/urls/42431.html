﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 280<br>Hüküm no: 325<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Usta’nın Kozbekçi Mahmud Ağa aleyhindeki alacak davasının reddi</b><br><br>Bâ-hatem-i hazret-i efendi,<br><br>Ma‘rûz,<br><br>Bostanî ustalarından sâhib-i arzuhâl Osman Usta Meclis-i şer‘-i münîrde Kozbekçi Mahmud Ağa b. Durmuş muvâcehesinde mezbûr Mahmud Ağa bin yüz altmış dokuz senesi Ramazan-ı şerîfinde yüz elli guruşumu bi-gayr-ı hakkın yedimden ahz ve yüz guruş kendüye deynim olmak üzere yedimden bir kıt‘a temessük almağla meblağ-ı mezbûr ile temessükümü mezbûr Mahmud Ağa’dan hâlâ taleb ederim deyü da‘vâ etdikde ol dahi cevâbında ben bundan akdem diyâr-ı âhara gidip mezbûr Osman Usta odamda sâkin olmağla sandığımdan mecmû‘u bin yetmiş guruş kıymetli altmış zirâ‘ şalı ve otuz zirâ‘ hatâyî ve beş top putevârî? ve yedi top alaca ve altı anteri ve on iki top bogasi ve on bir yağlık ve bir yeşil dolama ve dört zirâ‘ çukamı bi-gayr-ı hakkın ahz ve istihlâk etmişidin deyü da‘vâ ve tavussut-ı muslihîn ile da‘vâ-yı mezkûremden mezbûr Osman Usta ile iki yüz elli guruşa sulh olup benden iddi‘â eylediği yüz elli guruşu târîh-i merkūmda bedel-i sulh-ı mezkûrun ol mikdârı için bana verip ben dahi ahzedip bâkīsini bana deyni olmak üzere temessük-i mezkûru vermekle meblağ-ı bâkī-i mezkûru dahi taleb ederim deyü me’hûzunda def‘ ve meblağ-ı bâkī-i mezkûr yüz guruşu mezbûr Osman’dan taleb ederim deyü ba‘de’d-da‘vâ ve’l-inkâr mezbûr Mahmud Ağa ber-vech-i muharrer def‘ini Bostanî hasekilerinden Mehmed Haseki b. Ahmed ve Ahmed Haseki b. el-Hâc Hasan nâm şâhidân-ı mu‘addilân şehâdetleri ile vech-i şer‘î üzere muvâcehesinde isbât etmeğin mûcebiyle müdde‘î-i mezbûr Osman Usta meblağ-ı mezkûr yüz elli guruş mutâlebesiyle mezbûr Mahmud Ağa’ya bî-vech mu‘ârazadan ba‘de’l-men‘ bedel-i sulh-ı bâkī-i mezkûr yüz guruşu mezbûr Mahmud Ağa’ya tamâmen edâ ve teslîme mezbûr Osman Usta’ya tenbîh olunduğu huzûr-ı âlîlerine i‘lâm olundu.<br><br>Fî 14 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42430"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42432"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b280"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>