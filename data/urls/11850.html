﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 576<br>Hüküm no: 519<br>Orijinal metin no: [167a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı mütevellisi İsmail Çelebi’nin Sinan b. Abdullah tarafından vakfedilen evi teslim alması</b><br><br>Mahrûsa-i Kostantıniyye’de vâki‘ Haremeyn-i Muhteremeyn Evkāfı’na bi’l-fi‘il mütevellî olan fahrü’l-emâcid ve’l-ekârim İsmail Çelebi b. Mehmed meclis-i şer‘-i şerîf-i lâzımü’t-tevkīrde gelip takrîr-i kelâm edip mahmiye-i mezbûre mahallâtından Defterdâr Ahmed Çelebi mahallesi sâkinlerinden olup bundan akdem vefât aden sâhibü’l-hayrât Sinan b. Abdullah nâm müteveffâ hâl-i sıhhatinde tasarrufunda olan emlâkinden mahalle-i mezbûrede vâki‘ bir tarafı Müstedâm Çavuş Vakfı ile ve bir tarafı Ayni Hatun mülkü ile ve bir tarafı Âişe bt. Muharrem mülkü ile ve taraf-ı âharı tarîk-i âm ile mahdûd olan menzilini vakf edip süknâsını evvelâ kendüye ba‘dehû zevcesi Kaya Hatun bt. İlyas nâm Hatuna şart edip anın vefâtından sonra Haremeyn-i Şerîfeyn fukarâsına ta‘yîn ettiği yedimde olan vakfiyesinde mastûr olmağın hâlâ zevcesi mezbûre Kaya Hatun dahi vefât edip meşrûtün-aleyhâ kimesne kalmamağla menzil-i merkūm taraf-ı vakf-ı şerîfe âid olmuşdur, savb-ı şer‘den üzerine varılıp arsası mesâha ve müştemilâtı müşâhede olunup mâ-vaka‘a tahrîr olunmak matlûbumdur dedikde kıbel-i şer‘den Mevlânâ Mustafa Efendi irsâl olundukda ol dahi mi‘mârân-ı hâssadan Üstâd Ali Çelebi b. Halil nâm mi‘mâr ve zeyl-i kitâbda mastûrü’l-esâmî olan Müslimîn ile menzil-i merkūmun üzerine varıp mesâha eylediklerinde tûlen yirmi zirâ‘ ve arzen dokuz bi-hesâb-ı şatrancî yüz doksan zirâ‘ arsa üzerinde mebnî bir bâb beyt-i ulvî ve tahta-pûşu ve tahtında bir bâb dükkânı ve hadîka ve kenîf ve muhavvatayı müştemil olduğunu mevlânâ-yı mezbûr mahallinde tahrîr edip ba‘dehû meclis-i şer‘de inhâ ve takrîr ettikden sonra mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâlis ve’l-ışrîn min-evveli’l-cemâzeyn li-sene tis‘a ve selâsîn ve elf.<br><br>Şühûdü’l-hâl: Fahrü’l-akrân Mehmed Ağa, Fahrü’l-eimme Şa‘ban Efendi, Mehmed Çelebi b. Halil Efendi el-müezzin, Mehmed b. Mehmed Mehter, Hasan b. Ahmed, Hasan Çelebi b. Ömer, Mustafa b. Şa‘ban ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11849"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11851"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b576"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o660"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>