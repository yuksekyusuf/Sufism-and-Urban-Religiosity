﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 75<br>Hüküm no: 4<br>Orijinal metin no: [1b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdurrahim Çelebi ile oğlu Mustafa’nın varislerinden Fatıma Hatun’un miras hissesini diğer varis Hatice Hatun’dan tamamen teslim alıp zimmetini ibra ettiği</b><br><br>Husûs-ı âti’l-beyânın mahallinde ketb ü tahrîri içün bi’l-iltimâs kıbel-i şer‘den me’zûnen Mevlânâ Uşşâkī Mehmed Efendi irsâl olunup ol dahi mahmiye-i İstanbul’da Altıbohça mahallesinde sâkin iken bundan akdem vefât eden Abdurrahim Çelebi b. el-Hâc Sefer’in menziline varıp zeyl-i vesîkada mastûrü’l-esâmî Müslimîn huzûrlarında akd-i meclis-i şer‘-i mübîn eyledikde müteveffâ-yı mezbûrun verâseti zevce-i menkûha-i metrûkesi Fâtıma bt. Ebubekir ile vâlidesi Hadîce Hatun bt. Ali’ye ve sagīr oğlu Mustafa’ya münhasıra olup ba‘de’l-kısme sagīr-i mezbûr Mustafa dahi fevt verâseti vâlidesi mezbûre Fâtıma’ya münhasıra ve tashîh- meselesi yirmi dört sehmden olmağla sihâm-ı mezbûrenin dört sehmi mezbûre Hadîce’ye ve bâkī yirmi sehmi mezbûre Fâtıma’ya isâbeti tahakkukundan sonra zâtı Bekir Çelebi b. el-Hâc Bayezid ve Sinan Efendi b. Ali ta‘rîfleriyle mu‘arrefe olan mezbûre Fâtıma meclis-i ma‘kūd-ı mezbûrda sagīr-i mezbûrun hayâtında vasiye-i mansûbesi olmağla hissesine vaz‘-ı yed eden bâ‘isetü’l-kitâb mezbûre Hadîce Hatun mahzarında bi-tav‘ihâ ikrâr ve takrîr-i kelâm edip zevcim müteveffâ-yı mezbûrun terekesi tahrîr ve ba‘de ihrâci’l-mesârif ve’d-düyûn para üç hesâbı üzere bâkī kalan meblağdan ve ba‘dehû fevt olan oğlum sagīr-i mezbûrdan tashîh-i merkūm üzere bana isâbet eden kırk altı bin sekiz yüz seksen akçenin yüz elli guruşunu Salih Çelebi’den kabûl ve bâkīsini mezbûre Hadîce yedinden tamâmen ahz u kabz edip min-ba‘d meblağ-ı merkūmdan yedinde ve zimmetinde bir akçe ve bir habbe hakkım bâkī kalmayıp zevcim müteveffâ-yı mezbûrun ve oğlum sagīr-i mezbûrun terekelerinden hisseme isâbet eden mîrâs da‘vâsından mezbûre Hadîce’nin zimmetini ibrâ ve iskāt eyledim ol dahi hissesine müte‘allıka âmme-i mîrâs da‘vâsından benim zimmetimi ibrâ ve iskāt eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an ba‘s olunan İbrahim b. Mehmed ile meclis-i şer‘a [gelip] alâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fî 16 min-Muharremi’l-harâm li-sene aşer ve mi’e ve elf.<br><br>Şuhûdü’l-hâl: Sinan Efendi b. Ali el-İmâm, el-Hâc Ömer b. Ahmed, Salih Çelebi b. el-Hâc Mustafa, Ebubekir Efendi b. el-Hâc Mustafa, İsmail Çelebi b. el-Hâc Mustafa, Molla Ali b. Fethullah, Bekir Beşe b. el-Hâc Bayezid, Hasan Beşe b. Mehmed, İbrahim Beşe b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=36947"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36949"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0075"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1243"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>