﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 497<br>Hüküm no: 559<br>Orijinal metin no: [81b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul ve tevabii elekçi ve değirmencileri kethüdası olup başka diyara giden Mahmud b. Ali’nin yerine tayin edilen Hacı Mehmed b. Nasıruddin’in kethüdalığının onaylandığı</b><br><br>Mahmiye-i İstanbul’da ve tevâbi‘inde vâki‘ harc ve hâssa elekciyân ve değirmenciyân esnâfı kethüdâsı olan işbu râfi‘u’l-kitâb el-Hâc Mehmed b. Nasıruddin nâm kimesne meclis-i şer‘-i şerîf-i enverde takrîr-i kelâm ve tâʻbir ani’l-merâm edip bundan akdem esnâf-ı mezkûre üzerlerine bâ-berât-ı şerîf-i âlî-şân kethüdâ olan Mahmud b. Ali nâm kimesne âhar diyâra gidip ismi mevcûd ve cismi nâ-mevcûd olduğundan nizâmları bozulup muhtell ü müşevveş ve her vechile ihtilâle bâ‘is olmuşdur deyü esnâf-ı mezbûre fukarâsı ahvâllerin der-i devlet-medâra arzuhâl eylediklerinde ahvâlleri şer‘le görülüp [82a] i‘lâm oluna deyü yedlerine fermân-ı şerîf-i âlî-şân i‘tâ olunmağın hâkim-i muvakki‘-ı sadr-ı kitâb tûbâ-lehû ve hüsnü-meâb hazretleri bî-garaz Müslimînden Yusuf b. Ali ve el-Hâc Kasım b. Mehmed ve es-Seyyid Mehmed b. Ramazan ve Derviş Hicâzî b. Mehmed ve el-Hâc Osman b. el-Hâc Nasuh ve Hüseyin b. Mehmed nâm kimesnelerden mezbûr Mahmud’un gaybet-i münkatı‘a ile gāib olup ve benim dahi cümlenin muhtârı olduğumu i‘lâm etmekle yedime işbu berât-ı âlî-şân verilmeğin nazar olunup kıbel-i şer‘den dahi istihkâmen hüccet-i şer‘iyye verilmek matlûbumdur dedikde ba‘de’n-nazar hâl bâlâda takrîr eylediği vech üzere olduğu zâhir ve nümâyân olmağın mûcebince kıbel-i şer‘den li-ecli’l-istihkâm işbu vesîka bi’t-taleb ketb olunup yed-i tâlibe def‘ ve i‘tâ olundu.<br><br>Fî 9 min-Şa‘bâni’l-mu‘azzam sene 1121<br><br>Şuhûdü’l-hâl: Mustafa Çelebi b. Şa‘ban, Ali Çelebi b. Bâli, Hasan b. Mustafa, Ali Çelebi b. İvaz, Süleyman b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4837"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4839"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b497"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>