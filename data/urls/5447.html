﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 466<br>Hüküm no: 523<br>Orijinal metin no: [111b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Koca Mustafa Paşa Vakfı’na ait hamamı kiracısı Sâliha Hutun’a teslim için Balcıoğlu Mustafa’nın tenbih olunduğu</b><br><br>Ma‘rûz.<br><br>Sâhibe-i arzuhâl Sâliha Hatun derûn-ı arzuhâlde mezkûr Balcıoğlu Mustafa nâm kimesne mahzarında işbu Hüseyin nâm sagīrin babası müteveffâ Mustafa’dan müntakil bi’l-icâreteyn tasarrufunda olan Koca Mustafa Paşa Vakfı’ndan mahmiye-i İstanbul’da Eyyüb Ensârî kapısı dâhilinde vâki‘ vâkıfına intimâ ile tahdîd ve tavsîfden müstağnî çifte hamamın bundan akdem mezbûr Mustafa müsteciri iken hamam-ı mezbûrun kazganı tecdîde muhtâc oldukda sagīr-i mezbûrun mâlından bin beş yüz guruş sarf olunmak iktizâ etmeğin sâbıkā kassâm-ı askerî olan Nefeszâde es-Seyyid Mehmed Said Efendi huzûrunda ba‘de’l-murâfa‘a kazgan-ı mezbûru kendi mâlından teberru‘an tecdîd etmek üzere sene-i âtiyyesi mezbûra teklîf olundukda istîcârdan ibâ etmeğin kassâm-ı mûmâ-ileyh dahi mezbûrun müddet-i icâresi tamamında hama[m] mezkûru nef‘an li’l-vakf ve hayren li’l-yetîm kendi mâlımdan teberru‘an kazganını tecdîd etmeğe müte‘ahhide olduğum ecilden ecr-i misli ile bana îcâr olunmak üzere sagīr-i mezbûrun vasiyy-i muhtârı işbu Âişe Hatun’a tenbîh ve mûcebince yedine sened-i şer‘î vermekle vasiyye-i merkūme dahi müddet-i icâresi münkaziye oldukdan sonra bin yüz kırk iki senesi Zilhiccesi’nin yirmi beşinci gününedek beher senesi yetmiş bin akçe icâre ile üç seneye dek bi’l-vesâye bana îcâr ve teslîm ben dahi ba‘de’l-kabûl yedime mümzâ ve mahtûm temessük verdikden sonra işbu mezbûr Mustafa pişmân olup mütegallibeden vezîr kethüdâsı maktûl Mehmed Kethüdâ’ya istinâd ve mezbûrun tarafından vasiyy-i mezbûreye îcâr için cebr ü kerh ve yedimden bi-gayr-ı hakkın hamam-ı mezbûru gasben ahz u kabz etmişdir deyü mezbûrun yed-i mübtilesini hamam-ı mezkûrdan izâle ve kendiye teslîm olunmasını taleb ve da‘vâ ve takrîr-i meşrûhuna muvâfık mümzâ ve mahtûm îcâr temessükü ibrâz eyledikde gıbbe’s-suâl mezbûr Mustafa müdde‘iyye-i mezbûrenin hamam-ı mezkûru kendiden mukaddem ber-vech-i muharrer istîcâr eylediğini ikrâr u i‘tirâf etmeğin müddet-i icâre münkaziye olmadın kendinin istîcâr şer‘an sahîha olmamağla hamam-ı mezkûrdan kasr-ı yed ve ber-vech-i meşrûh müstecire-i sahîhası olan mersûme Sâliha’ya red ve teslîm iktizâ eylediği huzûr-ı âlîlerine i‘lâm olundu.<br><br>Fî 17 Rebî‘ülâhir sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b466"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>