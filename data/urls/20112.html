﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 86<br>Hüküm no: 63<br>Orijinal metin no: [25b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden İbrahim Bey b. Mehmed’in sipâhi Ali Bey b. Mustafa’ya olan borcunun terekesinden ödenmesi</b><br><br>İşbu râfi‘ü’l-kitâb sipâhi Ali Bey b. Mustafa tarafından husûs-ı âti’z-zikrde da‘vâ ve hibe ve ahz u kabza vekîl-i sâbitü’l-vekâlesi olan Abdi Çelebi b. Ömer el-İmâm mahfil-i şer‘de medîne-i Ebî Eyyûb’da Kasımpaşa mahallesinde mütevattın olup Rumeli’nde medîne-i Yenişehir’de vefât eden merhûm İbrahim Bey b. Mehmed’in bint-i sulbiyesi Fâtıma nâm sagīrenin cânib-i şer‘den mansûb vasîsi olan Mehmed Efendi b. Hemdem muvâcehesinde üzerine da‘vâ edip bundan akdem müvekkil-i mezbûr Ali Bey merhûm-ı mezbûr İbrahim Bey’e hâl-i hayâtında karz tarîkiyle on yedi bin akçe verip ol dahi kabz ve tesellüm edip meblağ-ı mârrü’z-zikr zimmetinde kalmışdır. El-hâletü hâzihî vasiyy-i mezbûrun yedinde olan terekesinden taleb ederim suâl olunsun dedikde gıbbe’s-suâl vasiyy-i mezbûr vesâyeti hasebi ile merhûm-ı mezbûrun terekesine vâzı‘ü’l-yed idiğini ikrâr ve vech-i mezbûr üzre olan deyni inkâr etmeğin vekîl-i mezbûr Abdi Çelebi’den beyyine taleb olundukda mahalle-i mezbûre sükkânından Mehmed Bey b. Takiyyüddin ve Mehmed Bey b. Ali nâm kimesneler li ecli’ş-şehâde mahfil-i şer‘a hâzırân olup gıbbe’l-istişhâd fi’l-vâki‘ müvekkil-i mezbûr Ali Bey’den merhûm-ı mezbûr İbrahim Bey hâl-i hayâtında bizim huzûrumuzda karz tarîkiyle on yedi bin akçeyi alıp kabz eyledi, biz bu husûsa şâhidleriz şehâdet dahi ederiz deyû edâ-i şehâdet-i şer‘iyye eylediklerinde ba‘de’t-ta‘dîl şehâdetleri makbûle olmağın mûcebi ile hüküm birle mâ hüve’l-vâki‘ sebt olundu. Hurrire fî evâhiri Cumâdelûlâ li sene sittîn ve ışrîn ve elf<br><br><br>Şuhûdü’l-hâl: İbrahim Çelebi b. Mehmed, el-Hâc Sefer [b.] Abdullah, el-Hâc Receb [b.] Abdullah, Mehmed Çelebi [b.] Mahmud, muhzır Mustafa ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20111"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20113"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o197"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>