﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 109<br>Hüküm no: 76<br>Orijinal metin no: [16a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hocaoğlu Mehmed’in Fatıma Hatun’da olan alacağını tahsil etmesi</b><br><br>Mahmiye-i İstanbul’da Karabaş mahâllesinde sâkin Hocaoğlu el-Hâc Mehmed b. el-Hâc Muharrem tarafından husûs-ı âti’l-beyana vekîl olduğu el-Hâc Mehmed b. el-Hâc Ahmed ve İbrahim Beşe b. Hüdaverdi nâm kimesneler şehâdetleriyle sâbit ve sübût-ı vekâletine hükm-i şer‘î lâhık olan Mustafa Odabaşı b. Mehmed nâm kimesne mahmiye-i mezbûrede meclis-i şer‘de zâtı şâhidân-ı mezbûrân ta‘rîfleriyle mu‘arrefe olan işbu bâ‘isetü’l-kitâb Fâtıma Hatun bt. Ahmed mahzarında bi’l-vekâle ikrâr ve takrîr-i kelâm edip müvekkil-i mezbûr el-Hâc Mehmed’in işbu yedimde olan hüccet-i şer‘iyye nâtık olduğu üzere cihet-i deyn-i şer‘îden mezbûre Fâtıma Hatun’a zimmetinde iki yüz seksen guruş hakkı olup meblağ-ı mezbûrun yüz altmış guruşu mukābelesinde müvekkil-i mezbûr el-Hâc Mehmed bundan akdem mezbûre Fâtıma Hatun’dan evsâfı beynlerinde ma‘lûme Rusiyyetü’l-asl Azman nâm bir câriye alıp yüz yirmi guruşu bâkī kaldığından mâ‘adâ müvekkil-i mezbûr el-Hâc Mehmed’in taht-ı tasarrufunda olup mahâlle-i mezbûrede vâki‘ lede’l-ahâlî ma‘lûmü’l-hudûd Haremeyn-i şerîfeyn Vakfı’ndan olan dâhiliye ve hâriciye fevkānî ve tahtânî odaları ve sofayı ve matbâhı ve mağseli ve kenîf ve su kuyusu ve bahçe ve bir bâb bakkāl dükkânını, menzilini mütevellî-i vakıf izin ve ma‘rifetiyle mezbûre Fâtıma Hatun’a seksen guruş bedel mukābelesinde ferâğ ve tefvîz ol dahi ber-vech-i muharrer tefevvüz ve kabûl eylediğinden sonra cihet-i deyn-i mezbûrdan olan meblağ-ı mezbûr iki yüz seksen guruşdan bâkī kalan yüz yirmi guruş ve bedel-i mezbûr seksen guruş ki cem‘an iki yüz guruşu müvekkil-i mezbûr el-Hâc Mehmed mezbûre Fâtıma Hatun yedinden tamâmen ahz u kabz edip ve târîh-i kitâba gelince mezbûre Fâtıma Hatun ile beynlerinde vâki‘ olan cüz’î ve küllî ma‘lûme ve mechûle cemî‘ hukūka müte‘allıka âmme-i da‘vâdan mezbûre Fâtıma Hatun’un zimmetini ibrâ-i âm ile ibrâ ve iskāt edip ve mezbûre [Fâtıma] Hatun dahi vech-i meşrûh üzere babasından ve anasından intikāl eden mîrâsa ve sâir ma‘lûme ve mechûle hukūka müte‘allıka da‘vâdan müvekkil-i mezbûr el-Hâc Mehmed’in zimmetini ibrâ-i âm ile ibrâ ve iskāt eyledi dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu. Fi’l-yevmi’t-tâsi‘ ve’l-ışrîn min-Muharremü’l-haram li-sene sitte aşere ve mi’e ve elf.<br><br>Şuhûdü’l-hâl: Ahmed Efendi el-imâm, Ahmed Bey b. Piri, Mustafa Beşe b. Hasan, Mehmed Sipâhî b. Ali, Hüseyin b. Hasan, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41605"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41607"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o677"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>