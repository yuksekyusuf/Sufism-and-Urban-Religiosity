﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 89<br>Hüküm no: 50<br>Orijinal metin no: [30-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Kostanti’nin ölümüyle küçük çocukları Vasil ve Aspasya’ya intikal eden ev ve dükkân hisselerinin satışına izin verilmesi</b><br><br>Nazmi, izin: 1 kıt‘a<br><br>Numara: 252, 38,5 guruş<br><br>Mahmiye-i İstanbul’da Yedikulekapısı dâhilinde Kürkçübaşı Hacı Hüseyin Ağa mahallesinde sâkin iken bundan akdem fevt olan Devlet-i Aliyye teba‘asının Rum milletinden Yorgi v. el-müteveffâ Kostanti v. Angeli’nin sulbî sagīr oğlu Vasil ve sulbiye sagīre kızı Aspasya’nın anaları ve tesviye-i emirlerine bâ-hüccet-i şer‘iye vasîyy-i mansûbeleri şahsı ta‘rîf-i [şer‘î ile] mu‘arrefe işbu bâ‘isetü’l-vesîka Kiryakiçe Kadın bt. Dimitri m. bi’l-vesâye takrîr-i kelâm edüp nezâret-i Haremeyn-i Muhteremeyn’e mülhak evkāfdan Saray-ı atik başkapı gulâmı esbak merhûm Lala Tayfur Ağa Vakfı musakkafâtından mahalle-i mezbûrede Mûytâb sokağında kâin bir numara ile murakkam ma‘lûmü’l-hudûd ve’l-müştemilât bir bâb menzil ve tahtında Mirâhor caddesinde yüz altmış yedi numara ile murakkam bir bâb kahve dükkânından herbirinin nısf hisse-i şâyi‘aları babaları müteveffâ-yı merkūm Kostanti intikālinden müteveffâ-yı merkūm Yorgi ile li-ebeveyn karındaşları Anla ve Kartika’nın âdiyen bi’l-icâreteyn taht-ı tasarruflarında iken merkūm Yorgi’nin fevtiyle nısfdan sülüs hissesi sagīrân-ı merkūmâna hasbe’l-âde intikāl edüp lâkin menzil ve dükkân-ı mezkûrlar ânen fe-ânen müşrif-i harâb olarak hâsılı harcına vefâ etmeyip bekāları sagīrân-ı merkūmân haklarında muzır ve gayr-ı müfîd olduğundan mâ‘adâ sagīrân-ı merkūmânın nafaka ve kisveye eşedd-i ihtiyâçları olmağla sagīrân-ı merkūmânın nısfdan sülüs hisse-i şâyi‘aları bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīrân-ı merkūmân haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Üçüncü Dâire-i [Belediye] taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı merkūmânın menzil ve dükkân-ı mezkûrlarda olan hisse-i şâyi‘a-i mezkûreleri bundan akdem lede’l-müzâyede ve ba‘de’l-keşf el-yevm bedel-i [31] [misli] idiği bi’l-ihbâr zâhir olan lira-yı Osmânî yüz guruş hesâbıyla iki bin beş yüz seksen üç guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 29 Za sene [1]300<br><br>Şühûd[ü’l-hâl]: Mehmed Ağa b. Mehmed, Tosun Ağa b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11967"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11969"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o355"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>