﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 137<br>Hüküm no: 142<br>Orijinal metin no: [49b-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âişe ve Fâtıma adlı küçüklere babalarından intikal eden evin babalarının borcu için müzâyede sûretiyle satıldığı</b><br><br>Babaları bundan akdem vefât eden Âişe ve Fâtıma bintey İbrahim Efendi nâm sagīreyne kıbel-i şer‘den mansûb vasî olan fahrü’l-akrân Mehmed Efendi b. Halil, âti’z-zikr menzili vesâyet-i mahkiyesi hasebiyle hâmilü hâze’l-kitâb Mehmed Bey b. Abdullah’a bey‘-i bâtt-ı sahîh ile bey‘ ettiğini ikrâr ve i‘tirâf etti. Müşterî-i mezbûr da sagīreyn-i mezbûreyne irs-i şer‘le babalarının muhallefâtından intikāl eden, mahmiye-i Galata müzâfâtından Kasımpaşa mahallâtından el-Hâc Hüsrev mahallesinde kâin bulunan, bir tarafdan sadrü’l-ulemâ ve’l-mevâlî sâhibü’l-mekârim ve’l-me‘âlî Es‘âd Efendi bahçesi, diğer tarafdan Mehmed ve Hüseyin mülkleri, iki tarafdan da tarîk-ı âm ile mahdûd olan, fevkānî ve tahtânî birer menzili, üç kuyuyu, helâyı, eşcâr-ı müsmire ve gayr-ı müsmireyi hâvî bulunan cemî‘-i menzili cümle hudûdu ve tarîki ve kâffe-i hukūku ve merâfıkı ile râyicü’l-vakt dört bin akçe-i Osmânî semen-i mu‘ayyen-i makbûzla iştirâ etti. Vâki‘ ikrâr müşterî-i mezkûr tarafından vicâhen ve şifâhen tasdîk edildi. İşbu mübâya‘a, müteveffâ-yı mezbûrun borcu için menzil-i merkūmun sûk-i sultânîde müzâyedeye arz edilip semen-i mezkûrda müşterî-i mesfûrda karâr kılmasından ve ehl-i vukūfun semen-i mezkûrun vukū‘-i bey‘ gününde semen-i misli olduğunu haber vermelerinden sonra vâki‘ oldu. Cerâ zâlike fî 1023.<br><br><br>Şuhûdü’l-hâl: Mehmed b. Ahmed el-İmâm, İbrahim b. Süleyman, Mehmed b. Abdülcelil, Mehmed b. Mustafa, Mustafa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=19983"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19985"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o213"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>