﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 669<br>Hüküm no: 472<br>Orijinal metin no: [111a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa b. Rıdvan’ın, merhum Mehmed Kapudan’ın varislerine vekil olup, varislere intikal eden akçeleri ilgililerden tahsil ettiği</b><br><br>Hâlâ medîne-i Rodosˈda icrâ-yı ahkâm-ı şer‘iye eden zahrüˈl-kuzât Sâdık Mehmed Efendi b. Ziyaeddin b. Hızır kıbelinden imzâsıyla mümzâ ve hatmiyle mahtûm ve târih-i kitâb senesi şehr-i Muharremiˈl-harâmıˈnın onuncu günü târihle müverrah kitâb-ı naklî vârid olup mazmûnu medîne-i Rodos mahallâtından Hüdâî mahallesi sâkinelerinden Âişe bt. Mehmed ve Sâliha ve Saime bt. Yusuf Kapudan ve Hadîce ve Hacer binten Mehmed ve binten Mehmed nâm hatunlardan meşhûretü aniˈl-beyân vechi üzre da‘vâ-yı sahîha-i şer‘iye ile mesbûk ve istişhâd-ı şer‘î sudûrundan sonra udûl-ı Müslimînˈden olup biz menzil-i mezbûre sâkinlerinden Sunullah b. Yusuf Ağa b. Abdullah ve İvaz b. Muharrem b. Receb ve el-Hâc Abdi b. el-Hâc Mehmed b. Abdi nâm kimesneler nakl ve tahvîl içün mahâll-i harc u ta‘dîle hâzırûn olup bundan akdem Karadenizˈde fevt olup muhallefâtı İstanbulˈda mahmiye-i Galata muzâfâtından Kasımpaşaˈda sâkine zevcesi yedine mazbût olan Mehmed Kapudan b. Yusuf Kapudan nâm müteveffânın merkūme Âişe vâlidesidir ve mezbûre Sâliha li-ebeveyn karındaşıdır babaları ismi Yusuf Kapudan ve anaları mezbûre Âişeˈdir ve mezbûre Sayme li-eb karındaşıdır babaları ismi Yusuf Kapudan ve mezbûretân Hadîce ve Hacer ve gāibe aniˈl-meclis hâlâ İstanbulˈda olan İvaz ile li-üm karındaşlarıdır anaları ismi mezbûre Âişe ve maskat-ı re’sleri medîne-i mersûmedir müteveffâ-yı mezbûrun verâseti müsteşhedât-ı merkūmâta münhasıra olup bunlardan gayrı vâris olduğu ma‘lûmumuz değildir muhallefâtına vâzi‘uˈl-yed olanlardan bunlar içün hak vardır biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinden sonra ba‘de ri‘âyet-i şerâ’itiˈl-kabûl şehâdetleri hayyiz-i kabûlde vâki‘ oldukdan sonra müsteşhidât-ı merkūmân meclis-i şer‘-i hatîr ve lâzımüˈt-tevkīrde ve bâ‘isüˈl-hurûf medîne-i mezbûre sâkinlerinden fahrüˈl-akrân Ali Ağa b. Rıdvan nâm kimesneyi her biri müstehak oldukları hisse-i şer‘iyelerin da‘vâ ve taleb ve ahz u kabz ve îsâle mütevakkıf olan umûrun cümlesine vekîl ve nâib-i menâb nasb eylediklerinde ol dahi vekâlet-i merkūmeyi kabûl ve mûcibi ile edâyata‘ahhüd eylediğini hâvî bulunmak vekîl-i mezbûr Ali Ağa meclis-i şer‘de müteveffâ-yı mezbûrun ber-vech-i metrûkesi olup terekesine vâzi‘uˈl-yed olan [111b] Âişe bt. Elvan Kapudanˈın vekîl-i müsecceli Ahmed Ağa b. Ali Ağa mahzarında biˈl-vekâle üzerine da‘vâ ve takrîr-i kelâm edip müvekkilelerim mezkûrânın ve ber-mûceb-i defter-i kassâm-ı askerî hisse-i şer‘iyelerine vekîl-i merkūm Ahmed Ağaˈdan taleb ederin deyü târih-i mezbûr ile müverrah ve mûmâ-ileyh Sâdık Mehmed Efendi imzâsıyla mümzâ ve hatmiyle mahtûm kitâb-ı şerîfle ibrâz ve vekîl-i merkūm Ahmed Ağa muvâcehesinde feth ü kırâet ve istintâk olundukda vekîl-i mezbûr Ahmed Ağa da‘vâsında müvekkilesi mezbûre Âişeˈnin zevci müteveffâ-yı mezbûrun terekesine vâzi‘uˈl-yedini ikrâr lâkin kitâb-ı mezbûrun müşârün-ileyh Sâdık Mehmed Efendi kıbelinden vürûdunu inkâr edicek vekîl-i merkūm Ali Ağaˈdan kitâb-ı mezbûrun merkūm Sâdık Efendi kıbelinden vürûduna beyyine taleb olundukda şuhûd-ı tarîkden Hüseyin Kapudan b. Şa‘bân ve Zülfikar b. Abdülmennan nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka kitâb-ı mezbûr müşârün-ileyh Sâdık Mehmed Efendi kıbelinden vârid olup ve bizim huzûrumuzda imzâ ve mühürlenüp imzâ ve hatimle bizi işhâd etmekle hâlâ biz dahi kitâb-ı mezkûrun mûmâ-ileyh Sâdık Mehmed Efendi kıbelinden vürûduna şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle ba‘deˈl-hükm vekîl-i mezbûr Ali Ağa vekîl-i merkūm Ahmed Ağa mahzarında biˈl-vekâle ikrâr ve takrîr-i kelâm edip ma‘rifetleriyle mezkûrânın ber-mûceb-i defter-i kassâm-ı askerî hisse-i şer‘iyeleri olan cem‘an doksan iki bin akçeyi vekâletim hasebiyle vekîl-i mezbûr Ahmed Ağa yedinden biˈt-tamam veˈl-kemâl alıp kabz edip defter-i kassâmda olan hakları müvekkilelerimin bir akçe ve bir habbe hakları bâkī kalmadı dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fî-gurreti Saferiˈl-hayr li-sene hamse ve semânîn ve elf.<br><br>Şuhûdüˈl-hâl: Rodoslu Mustafa Ağa b. Ahmed Ağa müteferrika-i dergâh-ı âlî çorbacı, Cafer Bey b. Ahmed Bey, el-Hâc Pîrî b. İbrahim, İbrahim Efendi tevâbi‘i kassâm, İsa b. Halil ve Hüseyin Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=21535"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21537"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b669"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o917"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>