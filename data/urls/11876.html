﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 603<br>Hüküm no: 545<br>Orijinal metin no: [176b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Noktacıbaşı Cafer Ağa Vakfı ile Haremeyn Evkafı’na ait evin Dergah-ı Âlî müteferrikalarından Murad Ağa b. Ramazan’a kiraya verilmesi</b><br><br>Medîne-i Ebî Eyyüb el-Ensârî -aleyhi rahmetü’l-bârî-’de vâki‘ Noktacıbaşı merhûm Ca‘fer Ağa b. ( ) Vakfı’na mütevellî olan Hüsameddin Halîfe b. Abdurrahman nâm kimesne meclis-i şer‘-i şerîf-i lâzımü’t-tevkīrde bundan akdem sadrâzam iken vefât eden merhûm Ali Paşa hazretlerinin sulbî oğlu olup Dergâh-ı Âlî müteferrikalarından olan fahrü’l-emâcid ve’l-ekârim hâfızü hâze’l-kitâb Mehmed Ağa tarafından husûs-ı âti’l-beyânı tasdîka vekîl olup bimâ hüve nehcü’s-sübût şer‘an vekâleti sâbite olan fahrü’l-akrân Murad Ağa b. Ramazan mahzarında ikrâr edip Dârü’l-hilâfeti’l-aliyye’de Kasımpaşa-yı Cezerî mahallesinde vâki‘ bir tarafı Haydar b. Abdullah mülkü ve bir tarafı İlyas Dede Zâviyesi ile ve bir tarafı tarîk-i hâs ve taraf-ı âharı tarîk-i âm ile mahdûd olup muhavvata-i dâhiliyyesi bir bâb beyt-i süflî ve bir matbahı ve fevkinde iki bâb beyt-i ulvî ve hamâmı ve bi’r-i mâ ve kenîfi müştemil olup ve muhavvata-i hâriciyyesi bir bâb beyt-i süflî ve bir ahırı ve üzerinde iki bâb fevkānî odaları ve kenîfi müştemil olup Telhîsci Oruç Ağa’nın icâre-i mu‘accele ve müeccele ile tasarrufunda olan menzilin nısfı vakf-ı mezbûrdan ve nısf-ı âharı Haremeyn-i Şerîfeyn Evkāfı’ndan olmağın mezbûr Oruç Ağa vefât ettikde menzil-i merkūm vakfeyn-i merkūmeyn tarafına âid olup ba‘de’l-müzâyede seksen bin akçe icâre-i mu‘accele ve beher vakıf tarafına yevmî ikişer akçe icâre-i müeccele ile mezbûr Murad Ağa’nın müvekkili mûmâ-ileyh Mehmed Ağa üzerinde karâr ve îcâr olundukdan sonra mebâliğ-i mezbûrdan kırk beş bin akçesini Haremeyn-i Şerîfeyn tarafından ve otuz beş bin akçesini merhûm Ca‘fer Ağa Vakfı için ahz u kabz edip temessük vermişdik, lâkin mezbûr Oruç Ağa’nın veledi zuhûr edip mersûm Mehmed Ağa menzil-i mezbûru veledinden olmağın vakf için kabz olunan otuz beş bin akçenin edâsı lâzım gelip vakıfda vüs‘at olmamağın mukābele-i meblağ-ı mezbûrda icâre-i müeccelesi olan yevmî ikişer akçenin bir akçesini def‘ edip bâkī bir akçe icâre ta‘yîn eyledim dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Fi’l-yevmi’l-hâmis aşer min-evveli’r-rebî‘ayn li-sene selâse ve selâsîn ve elf.<br><br>Şühûdü’l-hâl: Abdülhalim Çelebi el-müderris, Hasan Çelebi b. Hüseyin Mi‘mâr, Ali Çelebi b. Halil Mi‘mâr, Ali Bey b. Abdullah el-bevvâb.</p>          <br><a title="Önceki sayfa" style="text-decoration:none" href="./ayrmetin.php?idno=11875"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11877"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b603"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>