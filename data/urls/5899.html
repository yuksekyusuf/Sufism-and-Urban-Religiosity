﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 163<br>Hüküm no: 145<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un Gülcâmii mahallesinde bulunan evini sattığı</b><br><br>Husûs-ı âti’l-beyânın mahâllinde ketb ve tahrîri iltimâs olunmağın savb-ı şer‘-i şerîf-i enverden irsâl olunan Mevlânâ Müezzinzâde Mehmed Efendi b. İbrahim Efendi Dârü’l-hilâfeti’l-aliyye ve Kostantıniyyeti’l-mahmiye mahallâtından Gül Câmi‘-i şerîfi mahallesinde sâkine Fâtıma Hatun bt. Mahmud’un zikri âtî menziline varıp zeyl-i vesîkada muharrerü’l-esâmî Müslimîn mahzarlarında akd-i meclis-i şer‘-i şerîf ettikde zâtı mahalle-i mezbûre imâmı es-Seyyid İbrahim Efendi b. es-Seyyid Abdülfettah ve Müezzin el-Hâc Hasan Efendi b. Ali ta‘rîfleriyle mu‘arrefe olan mezbûre Fâtıma Hatun meclis-i ma‘kūd-ı mezkûrda mu‘arrifân-ı mezbûrân ta‘rîfleriyle mu‘arrefe bâ‘isü’l-vesîka Asiye Hatun bt. Ahmed mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan el-Hâc Mehmed mülkü ve bir tarafdan müşteri-yi merkūme Asiye Hatun mülkü ve bir tarafdan mahalle-i mezbûre müezzinlerine meşrûta vakıf menzil ve bir tarafdan tarîk-ı hâs ile mahdûd fevkānî iki bâb oda ve havlu ve kenîfi müştemil mülk menzilimi cümle tevâbi‘ ve levâhıkıyla tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ile mezbûre Asiye Hatun’a elli üç guruş ile min-ciheti’l-keyfiye ma‘lûm ve min-ciheti’l-kemmiye ve’l-mikdâr mechûl bir kabza fülûs-ı mudî‘aya bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve kabz [ve] tesellüm eylediğinden sonra semeni olan meblağ-ı mezbûru müşteri-yi merkūme Asiye Hatun yedinden tamamen ahz u kabz eyledim. Fîmâ-ba‘d menzil-i mahdûd-ı mezkûr mezbûre Asiye Hatun’un mülk-i müşterâsı ve hakk-ı sırfı olmuşdur. Keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde ketb ve tahrîr ba‘dehû ma‘an ba‘s olunan Çukadâr Mustafa b. Abdullah ve Muhzır es-Seyyid Mehmed b. Bayram ile meclis-i şer‘a gelip her biri inhâ ve takrîr etmeğin mâ-vaka‘a bi’t-taleb ketb olundu.<br><br>Fî 22 min-Zilka‘de sene 1143.<br><br>Şuhûdü’l-hâl: İmâm es-Seyyid İbrahim Efendi, Müezzin el-Hâc Hasan Efendi b. Ali, el-Hâc Hasan b. Ahmed, es-Seyyid el-Hâc Hüseyin b. Seyyid Ahmed, Osman Beşe b. Mehmed, Mustafa b. Ali takyacı, Mehmed Çelebi b. Ahmed, Halil Beşe b. Hüseyin, Hasan Beşe b. Mehmed.<br><br>Temme’l-kelâm fî hâzihi’l-makām elhamdülillâhi te‘âlâ.<br><br>Abdurrahman heme kâm-ı dil hâsıl bâd</p>          <br><a title="Önceki sayfa" style="text-decoration:none" href="./ayrmetin.php?idno=5898"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5900"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b163"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>