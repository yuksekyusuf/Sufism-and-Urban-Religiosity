﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 863<br>Hüküm no: 703<br>Orijinal metin no: [160a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Âmine Hatun’un vefat eden eşi Hasan’da mehir alacağı olduğunu ispat ettiği</b><br><br>Mahmiye-i İstanbul’da Murad Paşa mahallesinde sâkinen fevt olan el-Hâ[c] Hasan b. Ali’nin zevce-i menkûha-i metrûkesi olduğunu iddi‘â eden hâfizetü’l-kitâb Âmine Hatun bt. Abdullah ba‘de’t-ta‘rîf mahfil-i kazâda müteveffâ-yı mezbûrun evlâd-ı sıgārının tesviye-i emrlerine tashîhan li’s-sak vasî nasb olunan Hasan b. Mehmed mahzarında üzerine da‘vâ ve takrîr-i kelâm edip müteveffâ-yı mezbûr el-Hâc Hasan b. Ali hâl-i kemâl-i sıhhatinde fevtinden üç ay mukaddem ümmü’l-veledi olduğum hâlde beni ba‘de’l-ıtk dört bin akçe mehr-i müeccel tesmiyesiyle tezevvüc ve kabûl edip mehr-i mezbûru kable’l-edâ fevt olmağla terekesinden taleb ederim dedikde gıbbe’s-suâl ve’l-inkâr müdde‘iye-i mezbûreden sıdk-ı makāline beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Çukur mahallede sâkin Mehmed Çelebi b. Mehmed ve Mustafa b. Abdullah li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr el-Hâc Hasan b. Ali târîh-i mezbûrda hâl-i kemâl-i sıhhatinde ümmü’l-veledi işbu müdde‘iye-i mezbûreyi ba‘de’l-ıtk dört bin akçe mehr-i müeccel tesmiyesiyle huzûrumuzda tezevvüc ve kabûl eyledi biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a kayd-şüd.<br><br>Fî gurre-i Cumâdelûlâ sene 1110<br><br>Şuhûdü’l-hâl: eş-Şeyh Osman Efendi b. Mehmed, el-Hâc İdris Ağa b. Ahmed, Ahmed b. Süleyman, Hasan b. Abdullah, Mustafa Çelebi Haffâf, Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37646"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37648"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0863"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1084"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>