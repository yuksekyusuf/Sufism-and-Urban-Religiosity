﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 202<br>Hüküm no: 76<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Takohi’nin Kamerhatun Mahallesi’nde bulunan evinin borcunu ödemek için başkasına kiraya verildiği</b><br><br>Takohi Nasrâniyye Galata hâricinde Kamer Hatun Mahallesi’nde olan menzili deyni için âhara îcâr olunduğunun ilmühaberi.<br><br>Diruhi ve Takohi nâm Nasrâniyyeler dâyinlerine olan düyûnlarını ashâbına taksît ile edâ eylemeleri husûsuna dâir terâfu‘-ı şer‘-i şerîf olunmaları bâbında mahbûsdan Dîvân-ı Hümâyûn’a takdîm eyledikleri arzuhâllerine nezâret-i hazret-i Şeyhülislâm sellemehü’l-islâmîde âsûde evkāfdan cennet-mekân-ı firdevs-âşiyân merhûm ve mağfûrun-leh Sultan Bâyezid Hân-ı velî tâbe serâhu hazretlerinin İstanbul’da vâki‘ câmi‘-i şerîf ve imâret-i âmiresi evkāfından Kasım Paşa cibâyetine tâbi‘ Beyoğlu nâm mahalde Kamer Hatun Mahallesi’nde vâki‘ mersûme Takahi Nasrâniyye uhdesine olan bir bâb menzilin temessükü kaydı defter-i vakf-ı şerîf-i müşârun-ileyhe ba‘de’l-ihrâc Çarşamba günü Arzodası’nda mahbûsen terâfu‘-ı şer‘-i şerîf olunmak bâbında sâdır olan fermân-ı âlî mûcebince sâhibet-i arzuhâl şahısları mu‘arrefe olan Diruhi ve kız karındaşı Oskohi bintey Artin nâm Nasrâniyelerin ber-vech-i âtî bâ-i‘lâm-ı şer‘î mahkûmün-bih dâyinlerinden Nasrâniyyetân-ı mersûmetân zimmetlerinde bin guruş alacağı Darbhâneli Askar oğlu Andon v. Artin ve mersûme Diruhi Nasrâniyye zimmetinde sekiz yüz guruş alacağı olan Kigork v. Kabriyel ve yine Nasrâniyyetân-ı mesfûretân zimmetlerinde iki bin iki yüz seksen guruş alacağı olan diğer Diruhi bt. Bagdasar Nasrâniyyenin zevci ve tarafından vekîl-i müsbet-i şer‘îsi İstefan v. Hirabet ve yine Nasrâniyyetân-ı mersûmetân zimmetlerinde bin yüz yetmiş dokuz guruş alacağı Tomas v. Manuk ile er ve kız karındaşları Bedros zimmî ve Lusye ve diğer Diruhi Nasrâniyyeler taraflarından vekîl-i müseccel-i şer‘îleri Halebli Hanna v. Haco ve yine Nasrâniyyetân-ı mesfûretân zimmetlerinde bin altı yüz elli guruş alacağı olan Garyane bt. Artin ve Serpohi bt. Avanis Nasrâniyyeler taraflarından vekîl-i sâbitü’l-vekâleleri Artin v. Oseb zimmî ve yine Nasrâniyyetân-ı mesfûretân zimmetlerinde bin dört yüz yetmiş guruş alacağı olan Mariye bt. Nilgos Nasrâniyyenin oğlu vekîl-i sâbitü’l-vekâlesi Avanis v. Bedros ve Nasrâniyyetân-ı mesfûretân zimmetlerinde bin yüz kırk guruş alacağı olan Hindistanlı kızı Lusye bt. Adam Nasrâniyyenin vekîl-i şer‘îsi mersûm Hanna v. Haco ve yine Nasrâniyyetân-ı mesfûretân beş yüz altmış sekiz guruş alacağı olan Berincik bt. Oseb Nasrâniyye ve yine Nasrâniyyetân-ı mesfûretân zimmetlerinde yedi bin beş yüz guruşdan bâkī dört bin beş yüz guruş alacağı olan Francalı Petro v. Venina nâm müste’min bi’d-defa‘ât Çarşamba günleri Arzodası’nda huzûr-ı lâmi‘u’l-enver-i hazret-i sadâret-penâhîde ma‘kūd meclis-i şer‘-i münîrde medyûneleri mersûmetân Diruhi ve Takohi Nasrâniyyeler muvâcehelerinde Nasrâniyyetân-ı mesfûretân zimmetlerinde her birimizin yedlerimizde olan i‘lâmât-ı şer‘iyye mûceblerince cihât-ı düyûn-ı şer‘iyyeden mahkûmün-bih alacak hakkımız olan min-haysü’l-mecmû‘ on dört bin beş yüz seksen yedi guruşu Nasrâniyyetân-ı mersûmetân edâda mümâtale etmeleriyle zahr-ı arzuhâlde mastûr defter-i vakfdan muhrec derkenâr nâtık olduğu üzere Hudâvendigâr-ı esbak cennet-mekân-ı firdevs âşiyân Sultan Bâyezid Hân tâbe serâhu hazretleri evkāf-ı celîlelerinden mahrûse-i Galata hâricinde Beyoğlu nâm mahalde Kamer Hatun Mahallesi’nde vâki‘ mersûmetân Diruhi ve Takohi Nasrâniyyelerin anaları Serpohi bt. Manik Nasrâniyyenin bi’l-icâreteyn taht-ı tasarrufunda olup ba‘de helâkihâ kızları mersûmetâna ale’l-iştirâki’s-seviyy âdiyen intikāl ettikden sonra mersûm Diruhi Nasrâniyye nısf hisse-i şâyi‘asını kız karındaşı mersûme Takohi Nasrâniyye’ye bâ-re’s-i mütevellî fâriga olup ol vechile mersûme Takohi Nasrâniyyenin yüz bin guruş bedel-i fâriga tahammülü olarak müstakillen uhdesinde olan bir bâb menzil-i âhara ferağ ettirdilip deyn-i mezkûr edâ ettirilmek matlûbumuzdur deyü her biri bi’l-asâle ve bi’l-vekâle istid‘â eylediklerinde ba‘de’l-beyân mersûmetân mümâtalelerine binâen ve tediye-i düyûna sühûlet geleceğine ve tarafeyne hayırlı olduğuna ibtinâen bi’l-cümle dâyinleri rızâsıyla zikrolunan menzili dâyinleri mesfûrûndan her birine düyûnları edâ oluncaya değin beş sene senevî dört bin guruş icâre ile ma‘rifet-i şer‘le îcâr ettirilip ücret-i mezkûrenin beher sene bin guruş kifâf-ı nefsleri’çün kendilere ve mâ‘adâ üçer bin guruş dahi alâ-tarîkı’l-guremâ dâyinleri mesfûrûna edâ ve îfâ etmek ve menzil-i mezkûru bilâ-i‘lâm-ı şer‘î âhara ferağ eder ise i‘tibâr olunmamak üzere defter-i vakf-ı şerîfde kaydı bâlâsına şerh verilmek üzere sünûh eden irâde-i âsafâne İstanbul Mahkemesi’nde tescîl olunduğu huzûr-ı âlîye i‘lâm olundu deyü İstanbul Kādısı Mehmed Sâdık Efendi memhûren i‘lâm etmekle işbu i‘lâm bi-ibâretihâ kalemine kayd ile mûcebince amel ve hareket olunmak üzere defter-i vakfa [31b] ve İstanbul Mahkemesi ve Galata sicillâtına ayniyle ilmühaberleri i‘tâ olunmak bâbında fermân-ı âlî sâdır olmağın mûcebince Haremeyn muhâsebesi kalemi’ne kaydolunup ber-minvâl-i muharrer Galata sicillâtına ve defter-i vakf-ı şerîfe başka başka ilmühaberleri i‘tâ olunmağla vech-i meşrûh üzere İstanbul Mahkemesi’ne dahi işbu ilmühaber verildi.<br><br>Fî 2 R sene [1]241.</p>          <br><a title="Önceki sayfa" style="text-decoration:none" href="./ayrmetin.php?idno=33982"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33984"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>