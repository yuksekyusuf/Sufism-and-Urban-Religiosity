﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 93<br>Hüküm no: 32<br>Orijinal metin no: [4b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mustafa ve Seyyid Halil’in tütüncü dükkânı gediğini Hacı Mehmed Ağa’ya satmaları</b><br><br>Tütüncü gediğini âhara bey‘, yedine sûret i‘tâ olunmasını istid‘â<br><br>Ma‘rûz<br><br>Ma‘den kaleminde mukayyed tütüncü gediklerinden olup İstanbul’da Tahmis etrâfında Taş Mahzenler demekle ma‘rûf mahzenlerden bir bâb kadîm tütüncü mahzeni derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin bâ-sûret-i hümâyûn mâlikleri es-Seyyid Mustafa b. es-Seyyid Ali ve es-Seyyid Halil b. es-Seyyid el-Hâc Ali nâm kimesneler tütüncüler kethudâsı ve yiğitbaşıları ve ihtiyârlarından mazbûtü’l-esâmî kimesneler hâzır oldukları hâlde meclis-i şer‘-i münîrde el-Hâc Mehmed Ağa b. Mehmed muvâcehesinde her biri takrîr-i kelâm edip bâlâda mezkûr bir bâb tütüncü mahzeni derûnunda mevcûde bi’l-münâsafe mâlikler olduğumuz âlât-ı lâzıme-i ma‘lûmeleri üç bin guruş semen-i makbûza tarafeynden bi’l-îcâb ve’l-kabûl bâtten ve sahîhan merkūm el-Hâc Mehmed Ağa’ya bi-safkatin vâhidetin bey‘ ü temlik ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabûl edip mebî‘-i mezkûrun tağrîr ve gabnine ve bi’l-cümle gedik husûsuna müte‘allika âmme-i de‘âvîden her birimiz âharın zimmetini kabûlü hâvî ibrâ ve iskāt eyleyip fîmâ-ba‘d zikr olunan tütüncü mahzeni gediğinde bizim aslâ ve kat‘a alâka ve medhallerimiz kalmayıp merkūm el-Hâc Mehmed Ağa’nın mülk-i müşterâsı olmuşdur dediklerinde ol dahi tasdîk etmeğin ber-mûceb-i şurût-ı nizâm-ı mer‘iye mârrü’z-zikr kadîm ve mu‘teber tütüncü gediğinin Ma‘den Kalemi’nden kaydı bâyi‘ân-ı mezbûrân es-Seyyid Mustafa ve es-Seyyid Halil üzerlerinden ref‘ ü terkīn ve müşteri-yi merkūm el-Hâc Mehmed’in ismine tasrîhan kalem-i mezbûra kayd ü sebt birle yedine sûret i‘tâsını istid‘â ve istirhâm eylediği İstanbul Mahkemesi’nden huzûr-ı [âlîlerine i‘lâm olundu.]<br><br>Fî 24 Ş sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31439"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31441"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o668"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>