﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 396<br>Hüküm no: 385<br>Orijinal metin no: [72a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri’nin sütçü dükkânı gediğindeki hissesini Yuvan’a sattığı</b><br><br>Kaymakçı ve sütçü<br><br>İhrâc-şüd<br><br>Fî 28 Ş sene [12]52<br><br>Mahmiye-i İstanbul’da Küçükmustafapaşa kurbünde Gül Câmi‘i mahallesinde mütemekkin Dimitri v. Kosti nâm zimmî meclis-i şer‘-i hatîr-i lâzımü’t-tevkīrde işbu bâ‘isü’s-sifr Yuvan v. Tarpo zimmî muvâcehesinde ikrâr-ı tâm ve takrîr-i kelâm edip mahalle-i mezbûrede vâki‘ simitçi ve bakkāl dükkânları beynlerinde kâin bir bâb sütçü dükkânı derûnunda mevcûde beyne’l-hıref gedik ta‘bîr olunur bir tencere ve bir terâzî ma‘a derâhim ve bir ayran tası ve bir akçe tahtası ve sâir âlât-ı lâzıme-i ma‘lûmenin nısf-ı şâyi‘i karındaşım gāib ani’l-meclis Vasil zimmînin ve nısf-ı şâyi‘i-i âharı akd-i âti’z-zikrin sudûruna değin bâ-hüccet-i şer‘iyye iştirâken ve şâyi‘an yedimizde emvâlimiz olmağın hâlâ ben dükkân-ı mezkûr derûnunda mevcûde gedik ta‘bîr olunan âlât-ı lâzıme-i muharrere-i mezkûrede ber-vech-i muharrer mâlik olduğum nısf hises-i şâyi‘amı tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide <<ile>> ve müşterekim karındaşım gāib-i mersûmun izniyle sekiz yüz guruşa mersûm Yuvan zimmîye bey‘ ü temlîk ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezkûr sekiz yüz guruşu bana def‘ ü teslîm eylediğinde ben dahi yedinden tamâmen ve kâmilen ahz u kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik ba‘de’l-yevm dükkân-ı mezkûr derûnunda mevcûde gedik ta‘bîr olunan âlât-ı lâzıme-i muharrere-i mezkûrenin nısf-ı şâ<<yi‘inde>>yi‘i mersûm Yuvan zimmînin emvâl-i müşterâsı ve hakk-ı sırfı olup benim kat‘â alâka ve medhalim kalmamışdır dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 13 Şevvâl sene 1247<br><br>Şuhûdü’l-hâl: Kethüdâ İsmail Ağa b. Hüseyin, Yiğitbaşı Ebubekir Ağa b. Hüseyin, el-Hâc Ömer Ağa b. el-Hâc Hüseyin.<br><br>Yani v. Tarko zimmî, Petro v. Bando zimmî, Sireri? v. Petro zimmî, Yuvan v. Yorgi zimmî, Hıristo v. Yorgi zimmî.</p>          <br><a title="Önceki sayfa" style="text-decoration:none" href="./ayrmetin.php?idno=34562"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34564"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b396"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o492"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>