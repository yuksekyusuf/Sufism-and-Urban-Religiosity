﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 294<br>Hüküm no: 421<br>Orijinal metin no: [61b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan Beşe’nin tarlasını Üveys b. Zülfikar’a sattığı</b><br><br>Vilâyet-i Anadolu’da Bakır Küresi kazâsına tâbi‘ Kösreli nâm karye ahâlîsinden Ramazan Beşe b. Abdulkādir mahfil-i kazâda li-ebeveyn ammisi işbu bâ‘isü’l-kitâb Üveys b. Zülfikār mahzarında ikrâr ve takrîr-i kelâm edip karye-i mezbûre sınırında vâki‘ bir tarafı Abdülcemil tarlası ve iki tarafı dere ve bir tarafı tarîk-i âm ile mahdûd olan tarlamın hakk-ı tasarrufunu ma‘rifet-i sâhib-i arz ile içinde olan nehr-i cârî ve dağı ve yurt yeri ve samanlığı ile beş bin üç yüz nakd râyic fi’l-vakt akçe bedel mukābelesinde ammim mezbûr Üveys’e tefvîz edip ol dahi tefevvüz ve kabûl etmeğin zikrolunan tarladan ben kat‘-ı alâka edip bedel-i mezbûru merkūm Üveys yedinden tamamen ahz u kabz eylediğimden sonra ol türâbı mahallinde zabt ve tasarrufa ammim mezbûr Üveys’i taslît eyledim ba‘de’l-yevm keyfe mâ yeşâ’ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Hurrire fi’l-yevmi’s-sâdis min-Ramazani’l-mübârek li-sene erba‘a ve sittin ve elf.<br><br>Şuhûdü’l-hâl: Mustafa Çelebi b. Ali, el-Hâc Ebûbekir b. Şa‘ban, Ahmed Efendi b. el-Hâc Mustafa, el-Hâc Muslı b. Murad, Ahmed Beşe b. Mehmed, Mehmed Beşe b. Mustafa, Durmuş Beşe b. Abdülkerim, el-Hâc Hüseyin, Ahmed b. Hasan, İbrahim Çelebi b. David, Rıdvan b. Abdullah, Sarı Pîrî b. Hüseyin el-mücerred.</p>          <br><a title="Önceki sayfa" style="text-decoration:none" href="./ayrmetin.php?idno=603"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=605"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>