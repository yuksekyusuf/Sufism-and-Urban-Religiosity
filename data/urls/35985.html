﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 98<br>Hüküm no: 60<br>Orijinal metin no: [29-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emlakın rehin verilmesi hususundaki davalarda yeni kaleme alınan hükümlere göre karar verilmesi</b><br><br>Numara 122<br><br>Cânib-i vâlâ-yı cenâb-ı Meşîhat-penâhîye<br><br>Ma‘rûz-ı bende-i dîrîneleridir ki,<br><br>Ba‘zı medyûnlar mutasarrıf olduğu bir mülkü bir kaç alacaklıya terhîn etmekde ve bundan dolayı envâ‘-ı müşkilât ve münâza‘ât tahaddüs eylemekde olduğu ba‘zı mahallerden vâki‘ olan iş‘ârâtdan anlaşılmış ve müsakkafât ve müstagallât-ı vakfiyenin sûret-i istiğlâli bir kā‘ide-i mazbûta tahtında cârî ise de emlâk-i sâirenin mu‘âmelât-ı terhîniyesinde intizâm ve inzibât olmamış bi’t-tab‘ bir takım sûisti‘mâlâtı dâ‘î olacağından bunun dahi mûcib-i emniyet olacak bir kā‘ide tahtına vaz‘ı lâzımeden bulunmuş olmağla ol bâbda Şûrâ-yı Devlet’den kaleme alınıp bi’l-istîzân icrâ-yı ahkâmı hakkında irâde-i seniyye-i hazret-i pâdişâhî şeref-müte‘allik etmiş olan mevâdd-ı nizâmiyenin bir nüsha-i musaddakası leffen tesyîr-i savb-ı vâlâ-yı Meşîhat-penâhîleri kılınmış olmağla muktezâsı üzere mu‘âmele etmeleri zımnında îcâb eden hükkâm ve nüvvâb-ı şer‘iyeye teblîgāt icrâsına himem-i aliyye-i Fetvâ-penâhîleri masrûf buyurulmak bâbında emr ü irâde hazret-i men-lehu’l-emrindir.<br><br>Fî 3 Cumâdelûlâ sene [1]287, fî 20 Temmuz sene [12]86.<br><br>[30] Terhîn-i emlâk hakkında mevâdd-ı nizâmiyedir<br><br>Birinci madde: Bir mülkün terhîninde ibtidâ o mülkün başka yere terhîn edilmek ve sekvestro tahtında bulunmak gibi ilişiği olmadığını musaddak mahalle veyâ karyesi muhtârı ve ihtiyâr meclisi tarafından memhûr bir ilmühaber ahz ile re’s-i livâda Meclis-i Temyîz’e ve kazâda ise De‘âvî Meclisi’ne ibrâz olunacak ve meclisde bilâ-te’hîr o mülkün senedâtı mu‘âyene ve bir gûnâ ilişiği olmadığı tahkīk olundukdan sonra ilmühaberi hıfz olunarak bir ruhsatnâme verilip o ruhsatnâme mülkün bulunduğu kazâ mahkeme-i şer‘iyesine bi’l-irâe oradan rehin hücceti alınmak lâzım gelecekdir.<br><br>İkinci madde: De‘âvî ve temyîz mecâlisinde mu‘âmelât-ı terhîne için bir defter tutulup bir mülk hakkında terhîn ruhsatnâmesi verildiği anda o deftere kaydolunacak ve rehinin hîn-i fekkinde mecâlis-i mezbûreye bi’l-mürâca‘a kaydı tashîh ettirilecekdir.<br><br>Üçüncü madde: Bu mu‘âmelâtın icrâsına ihtiyâr ve de‘âvî ve temyîz mecâlisinden harc ve resm alınmayıp yalnız hüccet harcı alınacakdır.<br><br>Fî 21 Rebî‘ülâhir sene [1]287, fî 8 Temmuz sene [12]86.</p>          <br><a title="Önceki sayfa" style="text-decoration:none" href="./ayrmetin.php?idno=35984"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35986"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>