﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 358<br>Hüküm no: 448<br>Orijinal metin no: [57b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zafireçe bt. Kostantin’in, kendisine ölünceye kadar bakmak şartıyla Todori v. Panayot’a verdiği vakıf evin geri verilmesi talebiyle açtığı davada haklı bulunduğundan evin kendisine iadesi</b><br><br>Ma‘rûz<br><br>Zafireçe bt. Kostantin nâm Nasrâniye şahsı ba‘de’t-ta‘rîfi’ş-şer‘î sahib-i arzuhâl Todori v. Panayot nâm zimmî ile bi’t-terâfu‘ meclis-i şer‘de Kara Çelebizâde Mehmed Efendi Vakfı’nın bi’l-fi‘il mütevellîsi olan es-Seyyid Mehmed Said Efendi tarafından vekîl-i şer‘îsi Çukadâr Ahmed b. Bayram hazır olduğu hâlde mesfûr Todori’nin zikri câ’î vakf-ı mezkûr müstagallâtından Fenerkapısı dâhilinde Abdi Subaşı mahallesinde vâki‘ ma‘lûmü’l-hudûd vakıf menzile bi’l-icâreteyn mutasarrıf olduğu mütehakkık olmağla terâfu‘larında menzil-i mezkûra bi’l-icâreteyn ben mutasarrıfe iken bundan akdem bin yüz altmış bir senesi Zilhicce’sinde beni ölünce görüp gözetmek şartıyla bâ-ma‘rifet-i mütevellî meccânen ferâğ etmişidim lâkin şart-ı mezkûr ile ferâğım fâsid olmağla menzil-i mezkûru <<mârrü’z-z>> bâ-re’y-i mütevellî tasarrufuma istirdâd ederim deyü ba‘de’d-da‘vâ ve’s-suâl mesfûr Todori mersûme Zafireçe menzil-i mezkûru kendiye bâ-ma‘rifet-i mütevellî şart-ı mezkûr ile ferâğ ettiğini ikrâr ancak bedel-i ferâğ olmak üzere mezbûreye dört yüz elli guruş vermişidim ben dahi medfû‘umu istirdâd ederim dedikde şart-ı mezkûr ile ferâğ-ı mezbûrun fesâdına binâen menzil-i mezkûrun bâ-re’y-i mütevellî mersûme Zafireçe tasarrufuna red ve teslîm ile ba‘de’t-tenbîh mersûme Zafireçe’ye mesfûr Todori’nin müdde‘âsından suâl olundukda bedel-i ferâğ-ı mezkûru ahzını inkârından mâ‘adâ işbu mesfûr Todori benim menzil-i mezkûru kendiye ferâğım bilâ-bedel meccânen olduğunu on beş gün mukaddem huzûr-ı Müslimînde ikrâr eyledi deyü ba‘de’d-def‘ ve’s-suâl mesfûr Todori ber-minvâl-i muharrer ikrârını i‘tirâf etmeğin olan evvelden [evvelden olan] müdde‘âsı tenâkuz olduğundan meşrû‘ olmamağla mersûme Zafireçe’ye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 17 Zilka‘de sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7487"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7489"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b358"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>