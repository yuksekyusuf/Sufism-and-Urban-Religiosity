﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 128<br>Hüküm no: 75<br>Orijinal metin no: [11a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Davudpaşa mahallesinde Abdurrahim Ağa tarafından vakfedilen ve Mustafa Efendi ile hanımı Emine’nin tasarrufunda olan evin yanmasıyla ev arsasının aynı kişilere kiraya verilmesi</b><br><br>İstihkâm hücceti<br><br>Mahmiye-i İslâmbol’da Davudpaşa mahallesinde vâki‘ etrâf-ı erba‘ası medrese ve Kalaycı es-Seyyid İbrahim ve ba‘zan es-Seyyid Osman ve ba‘zan Hadice Hatun ve ba‘zan Kalaycı Mustafa menzil arsaları ve tarîk-i hâs ile mahdûd ma‘lûmü’l-müştemilât bir bâb menzilin vâkıfı ve bi’l-meşrûta mütevellîsi Abdurrahim Ağa b. Abdullah meclis-i şer‘-i hatîr-i lâzımü’t-tevkīrde menzil-i mezkûrun senevî üç yüz altmış akçe icâre-i müeccele ve mu‘acccele-i ma‘lûme ile bi’l-münâsafe mutasarrıfları işbu bâ‘iseyü’l-vesîka kendi nefsinden asîl ve zevcesi Emine bt. Ali nâm hatun tarafından tasdîka vekîl olduğu ber-nehc-i şer‘î sâbit olan Mustafa Efendi b. İbrahim mahzarında bi’t-tevliye takrîr-i kelâm ve bast-ı merâm edip mütevellîsi olduğum menzil-i mahdûd-ı mezkûr bundan akdem vâki‘ olan harîkde bi’l-külliye muhterik olup arsa-i sırfa kalmağla arsa-i mezkûre üzerine vakıf içün icâre-i mu‘accelesine mahsûben müceddeden binâya mezbûrân Mustafa Efendi ve zevcesi Emine Hatun ve âharı rağbet etmeyip ve cânib-i vakfda dahi binâya müsâ‘ade olmamağın arsa-i mezkûre senevî üç yüz altmış akçe icâre-i müeccele-i kadîmesiyle üzerine ihdâs olunan binâ bânîsinin mülkü olmak üzere izin verilmek cânib-i vakfa evlâ ve enfa‘ olduğu zeyl-i kitâbda muharrerü’l-esâmî Müslimîn ihbârlarıyla zâhir ve ben bi’t-tevliye mezûn olduğumdan sonra ben dahi taraf-ı vakıfdan bi’t-tevliye mezbûrân Mustafa Efendi ve zevcesi Emine Hatun yedlerine müceddeden i‘tâ eylediğim bir kıt‘a temessük mantûkunca arsa-i mahdûde-i mezkûreyi beher şehr otuz akçe icâre-i müeccele-i kadîmesiyle mezbûr Mustafa Efendi’ye bi’t-tevliye îcâr ve teslîm edip arsa-i mezkûre üzerine mâllarıyla ihdâs eylediği binâ mülkü olmak üzere bi’t-tevliye izin verdiğimde onlar dahi ber-vech-i muharrer istîcâr ve tesellüm ve kabûl etmekle ber-vech-i muharrer mezbûrân Mustafa Efendi ve zevcesi Emine Hatun arsa-i mezkûre üzerine mâlıyla her [ne] binâ ihdâs eder ise kendi mülkü olmak üzere bi’t-tevliye izin verdiğime binâen kıbel-i şer‘den dahi mezbûr Mustafa Efendi yedine bir kıt‘a hüccet i‘tâ olunmak bi’t-tevliye matlûbumdur dedikde hakīkat-i hâl minvâl-i meşrûh üzere olduğunu Müslimûn-ı merkūmûn ihbâr ve mezbûr Mustafa Efendi dahi bi’l-asâle ve bi’l-vekâle tasdîk etmeğin ber-mantûk-ı temessük-i mütevellî-i mezbûr arsa-i mahdûde-i mezkûra beher şehr otuz akçe icâre-i müeccele ile üzerine her ne binâ ihdâs eder ise mülkü olmak üzere mezbûrân Mustafa Efendi ve zevcesi Emine Hatun yedlerine li-ecli’l-istihkâm işbu vesîka-i enîka ketb u tahrîr ve imlâ olundu.<br><br>Fî 7 Zilka‘de sene 1196<br><br>Şühûdü’l-hâl: el-Hâc Abdullah b. Abdullah, Mustafa Ağa b. Ali, Mehmed Salih Efendi b. Ali, Ömer Efendi b. ( ), Çukadâr Ali Ağa b. Mehmed, Numan Efendi b. Süleyman, Molla Ali b. Halil, Salih b. Halil, Hacı Hasan b. Osman, Mustafa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10617"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10619"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o686"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>