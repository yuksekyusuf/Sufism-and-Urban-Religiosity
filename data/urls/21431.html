﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 554<br>Hüküm no: 367<br>Orijinal metin no: [89b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Abdullah’ın, merhum Rodosî Mehmed Kapudan’ın azatlı kölesi olduğundan varislerin kölelik iddialarının reddedildiği</b><br><br>İşbu orta boylu, açık kaşlı, sarı, elâ gözlü, Rusiyyüˈl-asl bâ‘isüˈl-vesîka Hasan b. Abdullah meclis-i şer‘de mahmiye-i Galata muzâfâtından kasaba-i Kasımpaşaˈda el-Hâc Hasan mahallesinde sâkin iken bundan akdem Kırım Adasıˈnda vefât eden Rodosî Mehmed Kapudan b. Yusufˈun verâseti zevce-i metrûkesi Âişe Hatun bt. Elvan ile li-üm er karındaşı Ivaz Çelebi b. Mehmedˈe münhasıra olduğu şer‘an zâhir ve mütebeyyin oldukdan sonra merkūme Âişe Hatunˈun vekîl-i müsecceli Ahmed Efendi b. Ali ile mezbûr Ivaz Çelebi mahzarlarında üzerlerine da‘vâ ve takrîr-i kelâm edip ben müteveffâ-yı mezbûr abd-i memlûku olup mülkünde olduğum hâlde hasbeten lillâh-i te‘âlâ ve taleben li-merdât-i Rabbihiˈl-a‘lâ beni mülkünden ifrâz edip tahrîr ve i‘tâk ve zümre-i ahrâra ilhâk edip ben hürr olmuş iken hâlen mezbûrân bana rık olmak üzere vaz‘-ı yed murâd eder suâl olunup sebîlim tahliye ve üzerimden yed-i âdiyeleri nez‘ olunmaları matlûbumdur dedikde gıbbeˈs-suâl veˈl-inkâr gulâm-ı mezkûrdan müdde‘âsına beyyine taleb olundukda udûl-ı ricâlden zahrüˈl-a‘yân Mustafa Çelebi b. Elvan ve Mehmed Ağa ve Seydi Ali Çelebi b. Muslı nâm kimesneler li-ecliˈş-şehâde meclis-i şer‘a hâzırûn olup isreˈl-istişhâd fiˈl-vâki‘ müteveffâ-yı mezbûr Mehmed Kapudan merkūm Hasanˈı bizim huzûrumuzda hayatında hasbeten lillâh-i te‘âlâ tahrîr ve i‘tâk ve zümre-i ahrâra ilhâk eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle gulâm-ı mezbûr Hasanˈın hürriyetine ve mezkûrânın kasr-ı yedlerine ba‘deˈt-tenbîh mâ vaka‘a biˈt-taleb ketb olundu.<br><br>Fiˈs-sâmin veˈl-işrîn min-Şevvaliˈl-mükerrem li-sene erba‘a ve semânîn ve elf.<br><br>Şuhûdüˈl-hâl: Süleyman Efendi b. Mehmed el-imâm, Mustafa Çelebi b. Mehmed, Mustafa Efendi b. Mehmed, Ahmed Efendi b. Ali, Süleyman Bey b. Mehmed, Mehmed Çelebi b. Mustafa, Mehmed Halîfe b. Abdullah el-müezzin, İsmail Çelebi b. Mehmed, Ahmed Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=21430"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21432"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b554"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o938"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>