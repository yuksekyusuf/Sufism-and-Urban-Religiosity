﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 296<br>Hüküm no: 424<br>Orijinal metin no: [62a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gemide ölü bulunan Mehmed b. Hasan’ın vârislerine diyet parası ödendiği</b><br><br>Husûs-ı âti’r-rakīk mahallinde ketb olunması’çün cânib-i şer‘-i şerîfden bi’t-taleb irsâl olunan mevlânâ Abdulkādir Efendi mahmiye-i İstanbul’da Saray-ı cedîd-i sultânîde Hasbağçe’ye varıp bi’l-fi‘il bostancıbaşı olan iftihârü’l-emâcid ve’l-ekârim Hasan Ağa zeyl-i kitâbda mastûrü’l-esâmî olan Müslimîn huzûrlarında akd-i meclis-i şer‘-i şerîf eyledikde hâssa bostancılarından olup târîh-i kitâbdan üç gün mukaddem mecrûhan fevt olan Mehmed b. Hasan’ın bi’l-inhisâr vârisleri olan vâlidesi Âişe bt. Abdullah ve li-ebeveyn kız karındaşları Sâliha ve Fâtıma nâm hatunlar meclis-i mezbûrda işbu bâ‘iseyi’l-kitâb Osman b. Süleyman ve sefîne reislerinden Paftic v. Todori nâm zimmî muvâcehelerinde herbiri bi’t-tav‘i’s-sâf ikrâr u i‘tirâf edip mûrisimiz merkūm Mehmed mezkûr Paftic Reis’in hâlâ keresteciler iskelesinde merbûta olan sefînesi içinde üç gün mukaddem mecrûhan maktûl bulunmağla mezbûr Mehmed’i [Osman] ve merkūm Paftic Reis’i mazınne ittihâz edip müteveffâ-i mezbûrun dem ü diyetini mezbûrândan da‘vâ üzere iken aramıza muslihûn tavassut edip “es-sulhü seyyidü’l-ahkâm” fehvâsınca yirmi bin nakd râyic fi’l-vakt fıddî akçe üzerine an-inkâr beynimizde inşâ-i akd-i sulh eylediklerinde biz dahi sulh-i mezbûru kabûl ve bedel-i sulh olan meblağ-ı merkūm yirmi bin akçeyi merkūmân Mehmed [Osman] ve Paftic Reis yedlerinden bi’t-tamam ve’l-kemâl ahz u kabz edip mûrisimiz müteveffâ-i mezbûrun dem ü diyetine müte‘allik da‘vâdan mezbûrânın zimmetlerini ibrâ-i âmm-ı kātı‘u’n-nizâ‘ ile herbirimiz ibrâ ve ıskāt eyledik, husûs-ı mezbûra müte‘allik vechen mine’l-vücûh mezbûrân ile da‘vâ ve nizâ‘ımız kalmadı ba‘de’l-yevm mazmûn-ı kitâba muhâlif biribirimizden bi’z-zât ya bi’l-vekâle mezbûrân üzerine da‘vâ sudûr ederse lede’l-hükkâmi’l-kirâm mesmû‘a ve makbûle olmaya dediklerinde mezbûrân Âişe ve Fâtıma [ve] Sâliha’nın ikrâr u i‘tirâfları merkūmân Mehmed [Osman] ve Paftic Reis vicâhen tasdîk etmeğin.</p>          <br><a title="Önceki sayfa" style="text-decoration:none" href="./ayrmetin.php?idno=606"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=608"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>