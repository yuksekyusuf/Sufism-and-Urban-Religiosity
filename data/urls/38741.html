﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 323<br>Hüküm no: 361<br>Orijinal metin no: [62a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lekeci Rado’nun Lekeci Seyyid Süleyman aleyhindeki lekeci dükkânı gediği davasında anlaşma sağlanması</b><br><br>500 guruş sulh, ibrâ,<br><br>Mahmiye-i İstanbul’da Kocamustafapaşa mahallesinde mütemekkin Lekeci Rado v. Yuvan zimmî meclis-i şer‘-i hatîr-i lâzımü’t-tevkīrde işbu bâ‘isü’l-vesîka Lekeci es-Seyyid Süleyman b. İbrahim mahzarında ikrâr-ı tam ve takrîr-i kelâm edip mahmiye-i mezbûrede Sultan Bâyezid Câmi‘-i şerîfi havlusunda Kökçüler kapısı civârında kitapçı ve berber dükkânları beynlerinde kâin bir bâb lekeci dükkânı derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûme benim emvâlim olup sen bi-gayrı hakkın fuzûlen zabt ve isti‘mâl etmenle âlât-ı muharrere-i mezkûreden keff-i yed ve bana teslîm eyle deyü ben bundan akdem merkūm es-Seyyid Süleyman’dan da‘vâya tasaddî etmiş idim. Lâkin benim ber-vech-i muharrer tasaddî eylediğim da‘vâmın kat‘a aslı olmayıp ben da‘vâmda kâzib olmamla ancak merkūm es-Seyyid Süleyman teberru‘an bana malından beş yüz guruş def‘ ü teslîm ben dahi yedinden ahz ü kabz ve mezbûr es-Seyyid Süleyman’ın emriyle umûruma sarfla istihlâk edip husûs-ı mezkûra ve sâir cemî‘ hukūk-ı şer‘iyeye müte‘allika âmme-i da‘vâdan ben merkūm es-Seyyid Süleyman’ın zimmetini <<ibrâ ve iskāt>> ol dahi meblağ-ı müstehlek-i merkūmun istirdâdına ve sâir cemî‘ hukūk-ı Şer‘iyyeye müte‘allika âmme-i da‘vâdan benim zimmetimi her birimiz ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 18 B sene [1]242.<br><br>Şühûdü’l-hâl: Muhzır Ebûbekir Çelebi, Mustafa Ağa, diğer Mustafa Ağa, Muhzır İsmail Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38740"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38742"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b323"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o510"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>