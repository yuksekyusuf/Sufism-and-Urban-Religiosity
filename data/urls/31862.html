﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 469<br>Hüküm no: 454<br>Orijinal metin no: [65b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zindan Kapısı haricindeki tütüncü dükkânı gediğini Dimitri v. Mihal’den bin kuruşa satın alan Praşkova ve ortağı Yorgi’nin dükkân gediğini Çobançeşmesi yakınlarında bir dükkâna naklettikleri ve üzerlerine kaydolunmasını talep ettikleri</b><br><br>Tütüncü gediği nakli<br><br>Ma‘rûz<br><br>Ma‘den Kalemi’nde mukayyed ve mu‘teber gediklerden olup İstanbul’da Zindan Kapısı hâricinde Çardak ta‘bîr olunur kolluk tahtında kâin bir bâb tütüncü dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin mâliki olan Dimitri v. Mihal zimmî meclis-i şer‘-i hatîrde tütüncü esnâfından Praşkova v. Dimitraki ve şerîki Yorgi v. Praşkova zimmîler muvâcehelerinde ber-vech-i muharrer bâ-sûret mâlik olduğum gedik ta‘bîr olunan âlât-ı lâzıme-i mezkûreyi mersûmân Praşkova ve Yorgi zimmîlere ale’l-iştirâki’s-seviyy bin guruş semen-i makbûza tarafeynden bi’l-îcâb ve’l-kabûl bâtten sahîhan bey‘ ü temlik ve teslîm eylediğimde onlar dahi ber-vech-i muharrer iştirâ ve temellük ve tesellüm ve kabûl edip mebî‘-i mezkûrun tağrîr ve gabnine ve bi’l-cümle gedik husûsuna müte‘allika âmme-i de‘âvîden herbirimiz âharın zimmetini kabûlü hâvî ibrâ ve iskāt eyleyip fîmâ-ba‘d zikr olunan tütüncü gediğinde benim aslâ ve kat‘a alâka ve medhalim kalmayıp mersûmân Praşkova ve Yorgi zimmîlerin ale’l-iştirâki’s-seviyy mülk-i müşterâları olmuşdur dedikde onlar dahi ba‘de’t-tasdîk müşteriyân-ı mersûmân Praşkova ve Yorgi zimmîler meclis-i şer‘-i münîrde takrîr-i kelâm edip gediğini iştirâ eylediğimiz dükkân-ı mezkûr âhar akāra tebdîl olunmağla gedik-i merkūmu kurb ve civârında âhar dükkâna nakl olunmak esnâfımızın bâ-fermân-ı âlî şurût-ı mer‘iyemizden olmağla gedik-i merkūmu kurb ve civârında Çobançeşmesi kurbünde tuzcu dükkânı ittisâlinde köşe başında kâin taht-ı icâremde olup kimesnenin gediği olmayan bir bâb dükkâna nakl ve ber-vech-i muharrer kalemine kayd olunmak murâdımdır dedikde fi’l-hakīka bu makūle mukayyed ve mu‘teber olan gedikler hasbe’l-iktizâ kurb ve civârına nakli esnâf-ı merkūmenin bâ-fermân şurût-ı nizâm-ı mer‘iyelerinden olduğu kethudâ ve yiğitbaşı ve sâirleri meclis-i şer‘de haber vermeleriyle zikr olunan kolluk tahtında kâin dükkânda Dimitri zimmî ismine mukayyed olan tütüncü gediği mârrü’z-zikr civârında taht-ı icâresinde olan dükkâna nakl ve mahâll-i evvelin kaydı terkīn birle mersûmun ber-vech-i meşrûh bey‘inden mersûmân Praşkova ve Yorgi zimmîlerin uhdesine kayd ve mahâll-i sânîde mu‘teber olmak üzere yedlerine sûret i‘tâsını istirhâm eyledikleri İstanbul Mahkemesi’nden huzûr.<br><br>Fî 7 Receb sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31861"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31863"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>