﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 440<br>Hüküm no: 513<br>Orijinal metin no: [75a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eskici esnafından Güloğlu Mustafa Beşe b. Mehmed’in, esnafa itâat edeceği ve nizama aykırı davranmayacağını taahhüt ettiği</b><br><br>Eskici esnâfından hilâf-ı inhâ hareket etmemeğe ta‘ahhüd<br><br>Ma‘rûz<br><br>Âsitâne-i aliyyede vâki‘ eskici esnâfının kethüdâsı Mehmed Ağa ve yiğitbaşı Halil ve müsin ve ihtiyâr ustalarından Mehmed Ağa ve Ömer Alemdâr ve es-Seyyid Mehmed ve es-Seyyid Ali es-Seyyid Mahmud ve Hasan ve Hüseyin ve Fazlı Beşe ve Mustafa Beşe ve Gāib oğlu Mehmed Beşe ve Abdüsselam Beşe ve Tulumbacı Mehmed Beşe vesâir cerîdede mazbûtü’l-esâmî Müslimîn meclis-i şer‘-i münîrde yine esnâf-ı mezbûreden Güloğlu Mustafa Beşe b. Mehmed mahzarında merkūm Mustafa Beşe kendi halinde kâr u kesbiyle meşgūl olmayıp dâimâ nizâm-ı kadîmimizin mugāyiri nice harekât-ı nâ-sezâya ictisâr ve esnâfımızın beyninde türlü türlü fesâdı mûceb hâlât-ı nâ-bercâya ibtidâr ve şîrâze-i nizâmımızın ihtilâline bâdi olduğu âşikâr ve esnâf ma‘rifetiyle lonca odasına çağrıldıkda kat‘ân itâ‘at etmeyip ızhâr-ı huşûnet etmekle mezbûr Mustafa Beşe ma‘rifet-i şer‘le tedîb olunmak murâdımızdır deyü mezbûrun sû-i hâlinden bahisle iştikâ eylediklerinde ol dahi inkârından mâ‘adâ fîmâ ba‘d mugāyir-i nizâm hareket etmeyip kendi kâr u kesbiyle meşgūl ve ırzıyla mukayyed olmak üzere huzûr-ı şer‘de ta‘ahhüd ve eğer ba‘de’l-yevm hilâf-ı ta‘ahhüd bir hareketi zuhûr eder ise ma‘rifet-i şer‘le tedîb olunmak üzere mezbûr râzı olup ve bu vechile mezbûrun nefsine ve lede’l-mutâlebe huzûr-ı şer‘a ihzârına yine esnâf-ı mezbûreden Abdullah Alemdâr b. Ali ve Na‘lbandcıoğlu Mustafa Beşe ve Serdarzâde el-Hâc Halil nâm üç nefer kimesneler dahi tekeffül etmeleriyle iştikâ eden esnâf-ı mezbûrûn dahi mezbûr Mustafa Beşe’nin cünha-i sâbıkāsı için iktizâ eden tedîbinin icrâsını iltimâsdan fâriğler olup bu vechile kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-5 Ş sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31266"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31268"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b440"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>