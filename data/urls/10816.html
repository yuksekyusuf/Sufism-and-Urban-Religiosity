﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 270<br>Hüküm no: 273<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacce Hatun mahallesinden Marat v. Manuk’un oğlu Serope’den miras kalan dülbentçi dükkânı gediği hissesini Serope v. Kabriyel’e satması</b><br><br>Gedik mübâya‘ası<br><br>Mahmiye-i İslâmbol’da Hacce Hatun mahallesinde mütemekkin iken bundan akdem hâlik olan Serope zimmînin babası ve hasran vârisi Marat v. Manuk nâm zimmî meclis-i şer‘-i şerîf-i enverde işbu hâmilü’r-rakīm Serope v. Kabriyel nâm zimmî muvâcehesinde bi’l-verâse ikrâr ve takrîr-i kelâm edip mahmiye-i mezbûrede Aksaray kurbünde Kebîr Kolluk civârında vâki‘ bir bâb dülbendçi dükkânı derûnunda mevcûd beyne’l-hıref gedik ta‘bîr olunur bir çam dolab ve bir peştahta ve bir altın terâzîsi ve dört kebîr dolab ve bir minder ve sâir âlât-ı lâzıme-i ma‘lûmenin nısf-ı şâyi‘i Ariton v. Tanil nâm zimmînin yedinde mülkü ve nısf-ı şâyi‘-i âharı dahi oğlum merkūm Serope zimmînin ile’l-helâk yedinde mülkü olup ba‘de helâkihî bana mevrûs olmağın ben mârrü’z-zikr gedik ta‘bîr olunan eşyâ-i muharrere ve sâir âlât-ı lâzıme-i ma‘lûmenin nısf-ı şâyi‘ini tarafeynden îcâb ve kabûlü hâvî bey‘-i kat‘î ve safka-i vâhide ile merkūm Serope zimmîye yüz guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yüz guruşu merkūm Serope zimmî yedinden tamamen ahz ü kabz eyledim, ba‘de’l-yevm mârrü’z-zikr gedik ta‘bîr olunan eşyâ-i muharrere ve sâir âlât-ı lâzıme-i ma‘lûmenin nısf-ı şâyi‘i merkūm Serope zimmînin mülk-i müşterâsı ve hakk-ı sarfı olup benim kat‘a alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a.<br><br>Fî 7 Ra sene 1197<br><br>Şühûdü’l-hâl: Molla Ali b. Halil, Salih b. Halil, Mustafa b. Mustafa.<br><br>Karabet v. İstefan, Kazeros v. Markar, Sarrâf İstefan v. Miran.</p>          <br><a title="Önceki sayfa" style="text-decoration:none" href="./ayrmetin.php?idno=10815"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10817"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>