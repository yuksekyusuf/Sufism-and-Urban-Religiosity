﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 203<br>Hüküm no: 216<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cibâlili Veliko’nın, oğulluğu Kalpakçı Marino’dan alacağını tahsili</b><br><br>Bâ-hatem-i hazret-i efendi,<br><br>Ma‘rûz,<br><br>Mahmiye-i İstanbul’da Samatya mahallesinde mütemekkine arzuhâl eden Cibâlili Veliko bt. Dimitri nâm Nasrâniye meclis-i şer‘-i münîrde derûn-ı arzuhâlde ismi mezkûr Kalpakçı Marino v. Liko zimmî muvâcehesinde mesfûr Marino oğulluğum olmağla târîh-i i‘lâmdan on sene mukaddem Edirnekapısı dâhilinde Yemenîci Yorgi zimmî menzilinde kendüye sermâye olmak üzere ikrâz ve teslîm, ol dahi yedimden iktirâz ve kabz ve kendi masârıfına sarfla istihlâk eylediği bin sekiz yüz guruşdan zimmî-yi mesfûr Marino benim emrim ve tevkîlim ve iznim ile bundan akdem zuhûr eden bir mîrâs husûsuma altı yüz guruşunu harc ü sarf edip bâkī kalan bin iki yüz guruşu hâlâ zimmetinde bana edâsı vâcib deyni olup hattâ mesfûr Marino meblağ-ı bâkī-i mezkûr ber-vech-i muharrer cihet-i mezkûreden zimmetinde bana deyni olduğunu sene-i sâbıkā Muharremi’nde Cibâli’de Kilise önünde ikrâr ve yedime işbu bir kıt‘a deyn temessükünü i‘tâ etmekle meblağ-ı bâkī-i mezkûr bin iki yüz guruşu mesfûr Marino’dan hâlâ taleb ederim deyü ba‘de’d-da‘vâ ve’l-inkâr müdde‘iye-i mezbûre Veliko Nasrâniye ber-vech-i muharrer müdde‘âsını lede’t-tezkiye şehâdetleri makbûle olan Derzi Aslan v. Vartan ve Dülbendçi Barsam v. Aslan nâm zimmîler şehâdetleriyle muvâcehesinde vech-i şer‘î üzere isbât etmeğin mûcebiyle meblağ-ı bâkī-i mezkûr bin iki yüz guruşu müdde‘iye-i mezbûre Veliko Nasrâniyeye tamâmen edâ ve teslîme mesfûr Kalpakçı Marino zimmîye şer‘an tenbîh olunduğu huzûr-ı âlîlerine i‘lâm olundu.<br><br>Fî 11 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42321"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42323"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>