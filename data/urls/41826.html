﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 324<br>Hüküm no: 296<br>Orijinal metin no: [75b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan bt. Mehmed’in Marat v. Donik aleyhinde ikame ettiği menzil davasının reddedilmesi</b><br><br>Vilâyet-i Rumeli’nde medîne-i Malkara mahâllâtından Tahtamescid mahâllesi sâkinelerinden olup mahmiye-i İstanbul’da müsâfiren sâkine İsmihan bt. Mehmed nâm hatun mahmiye-i mezbûrede meclis-i şer‘de medîne-i mezbûre ahâlîsinden işbu râfi‘ü’s-sifr Marat v. Donik nâm zimmî muvâcehesinde üzerine da‘vâ ve takrîr-i kelâm edip mahâlle-i mezbûrede vâki‘ bir tarafdan el-Hâc Ali nâm kimesne mülkü ve bir tarafdan Hasan b. Bayram mülkü ve bir tarafdan Ali nâm kimesne mülkü ve bir tarafdan tarîk-i âm ile mahdûd iki bâb tahtânî oda ve sundurma ve bi’r-i mâ ve bahçe ve bir mikdâr havluyu müştemil mülk menzil târîh-i kitâbdan bir ay mukaddem zevcem gāib ani’l-meclis Osman nâm kimesneden kırk beş guruş semen-i makbûza iştirâ etmekle ol vechile yedimde mülküm iken menzil-i mahdûd-ı mezbûru merkūm Marat medîne-i mezbûrede Musa nâm kimesneye bey‘ ve teslîm etmekle hâlâ menzil-i mahdûd-ı mezbûru merkūm Marat’dan taleb ederim suâl olunsun dedikde müdde‘iye-i mezbûre İsmihan’ın ber-vech-i meşrûh takrîri üzere menzil-i mahdûd-ı mezkûra vâzı‘ü’l-yed olan âhar olmağla merkūm Marat hasm-ı şer‘î olmayıp suâl dahi teveccüh etmemeğin müdde‘iye-i mezbûre İsmihan bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Rebî‘i’l-âhir li-sene sitte aşere ve mi’e ve elf.<br><br>Şuhûdü’l-hâl: Mehmed Çavuş b. Mustafa, İsmail Efendi kâtib, Ömer Efendi kâtib, Mehmed Efendi kâtib, el-Hâc Yusuf muhzır.</p>          <br><a title="Önceki sayfa" style="text-decoration:none" href="./ayrmetin.php?idno=41825"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41827"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b324"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>