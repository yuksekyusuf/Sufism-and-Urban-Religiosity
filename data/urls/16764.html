﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 200<br>Hüküm no: 150<br>Orijinal metin no: [38b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun bt. Abdullah’ın yed-i eminde olan terekesini vârisi Rukiye Hanım’ın teslim alması</b><br><br>Havâss-ı Refîʻa muzâfâtından Çekmece-i Kebîre nâhiyesine tâbi‘ Bojdar karyesinde sâkine iken bundan akdem vefât eden Emine Hatun bt. Abdullah’ın min-ciheti’l-verâsesi olduğu şuhûd-ı udûlden olup lede’t-tezkiye şehâdetleri makbûle olan mahmiye-i İstanbul’da Bali Paşa Mahallesiʼnde sâkin Mustafa Efendi b. Ahmed ve Mustafa Çelebi b. Veliyüddin nâm kimesneler şehâdetleriyle muvâcehe-i hasm-ı şer‘de sâbit ve verâsetine hükmolunan Rukiye Hanım bt. Kıyasî Ahmed Efendi b. Mustafa tarafından zikri âtî husûsda vekîl olduğu zât-ı mezbûreyi bi’l-ma‘rifeti’ş-şer‘iyye ârifân şâhidân-ı mezbûrân Mustafa Efendi ve Mustafa Çelebi nâm kimesneler şehâdetleriyle vekâleti sâbit olan fahrü’l-kuzât Osman Efendi b. Osman meclis-i şer‘-i şerîf-i enverde karye-i mezbûrenin beytülmâlını kabza meʼmûr olan işbu râfiʻü’l-kitâb fahrü’l-akrân Salih Ağa b. Mehmed ve tereke-i müteveffât-ı mezbûre Eyüb sûkuna araba ile hîn-i naklinde toprakda bulunan beytülmâl Hazret-i Eyüb Vakf-ı şerîfine hâsıl kaydolmuşdur deyü vakf-ı şerîf tarafından emîn-i beytülmâl nâzırı işbu hâzır bi’l-meclis es-Seyyid Ahmed Ağa b. es-Seyyid Mehmed mahzarlarında bi’l-vekâle ikrâr-ı tâm ve takrîr-i kelâm edip müteveffât-ı mezbûrenin terekesi tahrîr ve ba‘de ihrâci’l-mesârif ber-mûceb-i defter-i kassâm yed-i emînde hıfz olunan bâkī sekiz bin sekiz yüz kırk yedi akçe müvekkile-i mezbûrenin hisse-i irsiyyesi olmağla emîn-i merkūm Salih Ağa ile merkūm es-Seyyid Ahmed Ağa yedlerinden vekâlet-i mahkiyem hasebiyle bi’t-tamam ve’l-kemâl ahz u kabz eyledim, baʻde’l-yevm müteveffât-ı mezbûrenin terekesinden bir akçe ve bir habbe bâkī kalmayıp husûs-ı mezbûra müte‘allika âmme-i da‘vâdan emîn-i merkūm Salih Ağa ile mezbûr es-Seyyid Ahmed Ağa’nın zimmetlerini bi’l-vekâle ibrâ ve ıskāt edip vechen mine’l-vücûh ve [sebeben mine’l-e]sbâb katʻâ da‘vâ ve nizâ‘ım yokdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Şevvâli’l-mükerrem sene semân ve hamsîn ve mi’e ve elf.<br><br>Şuhûdü’l-hâl: Mustafa Efendi [b.] Hüseyin, Ahmed Efendi b. Mustafa, es-Seyyid Mehmed [b.] es-Seyyid Mustafa, es-Seyyid Ahmed [b.] es-Seyyid Mehmed, Ahmed Ağa [b.] Hamdi Mehmed, Halil Efendi el-Mukayyid.</p>          <br><a title="Önceki sayfa" style="text-decoration:none" href="./ayrmetin.php?idno=16763"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16765"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o458"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>