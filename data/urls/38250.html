﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 41<br>Hüküm no: 14<br>Orijinal metin no: [2b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zenci İbrahim’in Zenci Selim aleyhindeki hırsızlık iddiasını ispat edememesi</b><br><br>Balyacı? esnâfından Zenci el-Hâc İbrahim b. Mehmed nâm kimesne mahfil-i şer‘iyyâtda yine esnâf-ı merkūmeden bâ‘isü’l-i‘lâm Zenci el-Hâc Selim b. Abdullah muvâcehesinde mezbûr el-Hâc Selim işbu târîh-i i‘lâmdan dört ay mukaddem İstanbul’da Avrat [3a] pazarı kurbünde Hobyar mahâllesinde vâki‘ sâkin olduğum menzile nehâren ve hufyeten duhûl ve bir çekmece derûnunda mevcûde malımdan eyâdî-i nâsda nakid hükmünde mütedâvil kavâim-i nakdiye-i ma‘lûme olarak sekiz yüz elli guruşumu fuzûlî ve bi-gayrı hakkın ahz ü kabz etmekle me’hûzum olan meblağ-ı merkūm sekiz yüz elli guruşu bana redd ü teslîme mezbûr el-Hâc Selim’e tenbîh olunmak murâdımdır deyü mezbûr el-Hâc Selim’in yedinde olup şehr-i sâbık Cumâdelâhiresi’nin on sekizinci günü târîhiyle müverraha ve hâlâ İstanbul’da Mahmudpaşa Mahkemesi nâibi bulunan mevâlî-i izâmdan fazîletlü es-Seyyid Mustafa Münib Efendi’nin hatemini hâvî işbu bir kıt‘a i‘lâm-ı şer‘î mûcebince mezbûr el-Hâc Selim’den mahkeme-i mezbûrede huzûr-ı şer‘-i şerîfde inkârına mukārin da‘vâ ve müdde‘âmı isbâtdan izhâr-ı acz edip tâlib-i tahlîf dahi olmamamla mûcebiyle ben da‘vâ-i mezkûremde mezbûr el-Hâc Selim’e bilâ-beyyine mu‘ârazadan men‘ olunmuş idim. El-hâletü hâzihi ben şâhidlerime zafer isbât için şâhidlerime zafer bulmamla ba‘de’s-sübût meblağ-ı mezkûr sekiz yüz elli guruşu bana redd ü teslîme mezbûr el-Hâc Selim’e tenbîh olunmak matlûbumdur deyü ba‘de’d-da‘vâ ve’l-inkâr müdde‘î-i merkūm el-Hâc İbrahim ber-vech-i muharrer müdde‘âsını isbât için huzûr-ı şer‘-i âlîye ikāme eylediği iki nefer kimesneler edâ-yı şehâdet-i şer‘iyye edemeyip şâhid-i âdil-i âhar ikāmesinden dahi izhâr-ı acz edip talebiyle mezbûr el-Hâc Selim bi’l-muvâcehe ber-nehc-i şer‘î tahlîf olunmağın mûcebince müdde‘î-i mezbûr el-Hâc İbrahim yine da‘vâ-i mezkûresiyle mezbûr el-Hâc Selim’e ke’l-evvel bilâ-beyyine mu‘ârazadan men‘ olunduğu tescîl ve mübâşirleri Bâb-ı zabtiye neferâtından Mahmud Ağa kulları yediyle huzûr-ı [âlîlerine i‘lâm olundu].<br><br>Fî 15 B sene [12]73.</p>          <br><a title="Önceki sayfa" style="text-decoration:none" href="./ayrmetin.php?idno=38249"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38251"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b041"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o194"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>