﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 145<br>Hüküm no: 121<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hayriye Tüccarı’ndan Ali Ağa’nın Naip Ebubekir Sıdkı Efendi aleyhindeki alacak iddiasında anlaşma sağlanması</b><br><br>Mübâşirine teslîm şüd.<br><br>Vilâyet-i Anadolu’da Bolu sancağına tâbi‘ Ereğli kazâsı ahâlîsinden ve Hayriye tüccârından bâ‘isü’l-i‘lâm Ali Ağa b. Halil mahfil-i şer‘iyyâtda hâlâ kazâ-i mezkûr nâibi olup bu esnâda li-ecli’l-maslaha Âsitâne-i aliyye’ye gelen Ebubekir Sıdkı Efendi b. Hasan muvâcehesinde benim li-ebeveyn er karındaşım olan hâlâ kazâ-i mezkûrda sâkin Halil nâm kimesneye zimmetinde hukūk-ı sahîha-i şer‘iyyeden deynim olan on bin guruşu karındaşım mezbûr Halil kazâ-i mezkûr mahkemesinde Efendi-yi mûmâ-ileyhin huzûrunda ma‘kūd meclis-i şer‘de benden da‘vâ ve benimle bi’t-tav‘ ve’r-rızâ yedi bin guruş bedel-i medfû‘ ve makbûz üzerine sulh olduğu hînde mûmâ-ileyh Ebubekir Sıdkı Efendi resim nâmında benden fuzûlî ve bi-gayrı hakkın sekiz yüz yirmi beş guruş ahz ü kabz ve umûruna sarfla istihlâk etmiş idi. El-hâletü hâzihi medfû‘um olan meblağ-ı mezkûr sekiz yüz yirmi beş guruşu mûmâ-ileyh Ebubekir Sıdkı Efendi’den bi-tarîkı’d-damân hâlâ taleb ederim deyü tasaddî eylediğim da‘vâmdan bâ-tavassut-ı muslihîn mûmâ-ileyh Ebubekir Sıdkı Efendi ile bi’t-tav‘ ve’r-rızâ yedi yüz elli guruş üzerine sulh olduğumda ol dahi sulh-ı mezkûru ba‘de’l-kabûl bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra ve işbu târîh-i i‘lâma gelince sâir cemî‘ hukūk-ı şer‘iyyeye müte‘allıka âmme-i de‘âvîden tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr yedi yüz elli guruşu müdde‘î-i merkūm Ali Ağa’ya edâ ve teslîme mûmâ-ileyh Ebubekir Sıdkı Efendi’ye tenbîh olunduğu mübâşirleri Bâb-ı Zabtiye neferâtından Arabgirî Şerîf Ağa kulları yediyle huzûr-ı [âlîlerine i‘lâm olundu].<br><br>Fî 14 R sene [12]74.</p>          <br><a title="Önceki sayfa" style="text-decoration:none" href="./ayrmetin.php?idno=38356"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38358"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>