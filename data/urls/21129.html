﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 144<br>Hüküm no: 65<br>Orijinal metin no: [15a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Ayşe bt. Hasan Ağa’nın vasiyetine vasî olan Rasûl Efendi’nin kendisine vasiyet edilen işleri yapmak için ayrılan malın üçte birini Ayşe’nin kocası Mustafa Ağa’dan talep ettiği</b><br><br>Galata a‘mâlinden Fındıklıˈda vâki‘ merhûm Molla Çelebi Câmi‘-i şerîfiˈnde hâlâ imâm olup vasiyyet-iâtiˈz-zikrin tenfîzi içün vesâyet iddi‘â eden râfi‘-i hâzeˈl-kitâb Rasûl Efendi meclis-i şer‘-i hatîrde câmi‘-i mezkûr mahallesinde sâkine iken bundan akdem vefât eden Âişe bt. Hasan Ağaˈnın muhallefâtına biˈl-verâse vâzi‘uˈl-yed olan zevc-i metrûku Mustafa Ağa b. Hüseyin mahzarında üzerine da‘vâ ve takrîr-i kelâm edip müteveffiye-i mezbûre Âişe Hatun hayatında marîza ve kâmilüˈl-akl olduğu hâlde bi-emrillahi te‘âlâ vefâtımdan sonra cemî‘ mâlımın sülüsünden techîz ve tekfînim vesâir levâzım-ı kabrim ve eyyâm-ı mu‘tâdede li-vechiˈllâhi te‘âlâ fukarâya tabh-ı ta‘âm içün üç yüz kırk esedî guruş ve üzerime farz olan haccım içün dahi beş yüz esedî guruş ifrâz ve tenfîzi içün seni vasî nasb ve ihtiyâr eyledim ba‘deˈt-tenfîz sana dahi mukābelesinde meblağ-ı merkūmdan elli esedî verile deyü vasiyet ve tenfîzine [15b] beni vasî nasb ve ihtiyâr ve ben dahi kabûl etmişdim hâlâ musîye-i mezbûre Âişe musırratan vefât edip meblağ-ı mûsâ-bih-i merkūmu muhallefât-ı vâkı‘asından taleb eylediğimde mezbûr Mustafa Ağa vermeden imtinâ‘ eder suâl olunup ihkāk olunmak murâdımdır dedikde gıbbeˈs-suâl mezbûr Mustafa Ağa muhallefât-ı mezbûreye vaz‘-ı yedini ikrâr vasiyyet-i mezkûreyi inkâr edicek isreˈl-işhâd udûl-ı Müslimînˈden ve sikāt-ı muvahhidînden Aydın Bey b. Durak ve Osman Çelebi b. Ahmed nâm kimesneler li-ecliˈş-şehâde meclis-i şer‘a hâzırân olup fiˈl-hakīka müteveffiye-i mezkûre Âişe Hatun hayatında marîze ve kâmilüˈl-akl olduğu hâlde bi-emrillâhi te‘âlâ vefâtımdan sonra cemî‘ mâlımın sülüsünden techîz ve tekfînim vesâir lüzûm-ı kabrim ve eyyâm-ı mu‘tâdede li-vechi’llâh fukarâya tabh-ı ta‘âm içün üç yüz kırk esedî ve haccım içün dahi beş yüz esedî ifrâz ve tenfîzi içün seni vasî-i muhtâr eyledim ba‘deˈt-tenfîz meblağ-ı mezbûrumdan sana dahi elli guruş verile deyü huzûrumuzda vasiyet ve bizi işhâd ve musırratan vefât eyledi biz bu husûsa şâhidiz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti merâsimiˈl-kabûl şehâdetleri makbûle olmağın mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fî-evâil-i şehri’l-Muharremiˈl-harâm li-sene erba‘a ve semânîn ve elf.<br><br>Şuhûdüˈl-hâl: Mustafa Efendi b. Hüseyin, Mehmed Efendi b. Ali, Hacı Hasan b. Beşir, el-Hâc Süleyman b. Mustafa, Ahmed Ağa b. Osman, Halil Bey b. Osman, Mehmed Efendi b. Ferruh, Rıdvan Halîfe b. Abdullah, Fahrüˈl-emâcid veˈl-ekârim İbrahim b. el-merhûm Ahmed, Hüseyin b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21128"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21130"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1013"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>