﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 189<br>Hüküm no: 159<br>Orijinal metin no: [23b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahimpaşa mahallesinden Fatma bt. Abdullah’ın kocasına mehrini hibe etmesi ve bazı eşyalarını da satması</b><br><br>Eşyâ mübâya‘ası<br><br>Mahmiye-i İslâmbol’da Silivrikapısı dâhilinde İbrahim Paşa mahallesinde sâkine Fatıma bt. Abdullah nâm hatun tarafından hibe ve bey‘-i âti’z-zikri ikrâra vekîl olduğu zâtını ârifân Müezzin Abdullah Efendi b. Mehmed ve Bekçi İbrahim b. Mehmed nâm kimesneler şehâdetleriyle sâbit olan İsmail Çelebi b. Osman nâm kimesne meclis-i şer‘-i şerîf-i enverde müvekkile-i mezbûrenin hâlâ zevci işbu râfi‘ü’l-vesîka Mehmed Ağa b. İsmail nâm kimesne mahzarında bi’l-vekâle ikrâr-ı tam ve takrîr-i kelâm edip müvekkilem mezbûre Fatıma Hatun zevci mezbûr Mehmed Ağa zimmetinde ma‘kūdun-aleyh olan yirmi guruş mehr-i müeccelini zevci mezbûr Mehmed Ağa’ya hibe ve temlik eylediğinde ol dahi meclis-i hibede bilâ-mâni‘ ittihâb ve temellük ve kabûl eyledikden sonra eşyâ-i memlûkesinden yün memlû müsta‘mel altı beledî yasdık ve dört minder ve bir orta keçesi ve üç yemeni yorgan bâ-çârşeb ve iki yemeni baş yasdığı ve bir sepet sandık ve bir iplik alacası entari ve bir gömlek ve bir hamam rahtı ve üç tencere bâ-kapak ve bir tâbe ve bir ocak güğümü ve dört sahan bâ-kapak ve bir leğen ve bir ibriğini dahi tarafeynden îcâb ve kabûlü hâvî bey‘-i bâtt-ı sahîh-i şer‘î ve safka-i vâhide ile zevci mezbûr Mehmed Ağa’ya otuz guruşa bey‘ ve temlik ve teslîm ve semeni mutâlebesinden zimmetini ibrâ-i âm ile ibrâ ve ıskāt eylediğinde ol dahi ber-vech-i muharrer iştirâ ve temellük ve tesellüm ve ibrâsını kabûl eyledi, ba‘de’l-yevm mehr-i mezkûr yirmi guruşdan mezbûr Mehmed Ağa’nın zimmeti berî ve eşyâ-i muharrere-i mezkûre dahi mülk-i müşterâsı ve hakk-ı sarfı olup zevcesi müvekkilem mezbûre Fatıma Hatun’un aslâ alâka ve medhali kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 12 min-M sene 1197<br><br>Şühûdü’l-hâl: İmâm Mehmed Efendi b. Mehmed, Mehmed Emin b. Hüseyin, İsmail b. Osman, İbrahim b. Mehmed, Ahmed Beşe b. Süleyman, Molla Ali b. Halil, Nevbetçi Mustafa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=10701"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10703"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o672"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>