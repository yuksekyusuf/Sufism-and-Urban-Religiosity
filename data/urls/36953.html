﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 80<br>Hüküm no: 9<br>Orijinal metin no: [3a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun’un mirasçılarının terekedeki hisselerini varis Ahmed’den alıp zimmetini ibra ettikleri</b><br><br>Husûs-ı âti’l-beyânın mahallinde ketb ü tahrîri’çün bi’l-iltimâs cânib-i şer‘-i enverden Mevlânâ Mehmed Efendi b. Mahmud irsâl olunup ol dahi mahmiye-i İstanbul’da Haraccı Kara Mehmed mahallesinde el-Hâc Süleyman b. Yusuf’un menziline varıp zeyl-i kitâbda isimleri mastûr Müslimîn huzûrlarında akd-i meclis-i şer‘-i şerîf ettikde mahalle-i mezbûrede sâkine iken bundan akdem vefât eden Emine Hatun bt. el-Hâc Hasan’ın verâseti zevc-i metrûku Ahmed Çelebi b. Resul ile vâlidesi Fâtıma Hatun bt. Derviş’e ve sadriye sagīre kızı Ümmühani ile li-ebeveyn er karındaşı el-Hâc Ahmed’e ve kız karındaşları Âişe ve Hadîce’ye münhasıra ve tashîh-i meselesi kırk sekiz sehmden olmağla sihâm-ı mezbûrenin on iki sehmi zevci mezbûr Ahmed Çelebi’ye ve sekiz sehmi vâlidesi mezbûre Fâtıma Hatun’a ve yirmi dört sehmi kızı sagīre-i mezbûre Ümmühani’ye ve bâkī dört sehmden iki sehmi mezbûr el-Hâc Ahmed’e ve birer sehmi mezbûretân Âişe ve Hadîce’den her birine isâbeti tahakkukundan sonra mezbûr el-Hâc Ahmed asâleten ve zâtları merkūm el-Hâc Süleyman ile el-Hâc Mustafa b. Himmet ta‘rîfleriyle mu‘arrefe olan mezbûrât Fâtıma ve Hadîce ve Âişe’den her biri dahi asâleten meclis-i ma‘kūd-ı mezbûrda tereke-i müteveffât-ı mezbûreye bi’l-verâse vaz‘-ı yed eden hâfızü’l-kitâb mezbûr Ahmed Çelebi mahzarında her biri ikrâr ve takrîr-i kelâm edip mûrisemiz müteveffât-ı mezbûrenin terekesi tahrîr ü takvîm ve ber-mûceb-i defter-i kassâm-ı askerî tashîh-i mezbûr üzere bize isâbet eden on üç bin yüz doksan sağ akçeyi terekeden olmak üzere merkūm Ahmed Çelebi yedinden bi-kadri’l-hısâs tamâmen ahz u kabz eyledik ba‘de’l-yevm ber-mûceb-i defter-i mezbûr ve hâric ez defter tereke-i müteveffât-ı mezbûreden tashîh-i mezbûr üzere hissemize isâbet eden mîrâs da‘vâsından merkūm Ahmed Çelebi’nin zimmetini ibrâ-i âm ve kâtı‘u’n-nizâ‘la ibrâ ve iskāt eyledik dediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâlînde tahrîr ve ma‘an ba‘s olunan Mehmed b. Ahmed ile meclis-i şer‘a gelip alâ-vukū‘ihi inhâ etmeğin mâ-vaka‘a kayd-şüd<br><br>Fî 13 min-Muharrem sene 1110<br><br>Şuhûdü’l-hâl: Yusuf Çelebi b. Cafer, Nalband Usta Hasan b. Receb, İsmail b. Himmet, Nalband Usta Dilaver b. Abdullah, Hüseyin Beşe b. Receb, Hasan Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=36952"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36954"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1242"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>