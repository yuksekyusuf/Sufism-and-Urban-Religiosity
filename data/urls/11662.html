﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 382<br>Hüküm no: 331<br>Orijinal metin no: [106b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Samanviran mahallesinde Şah Hatun Vakfı olup Medine fukarâsına intikal eden evin Pazarbaşı Ahmed b. Abdi tarafından kiralandığı</b><br><br>Sebeb-i tahrîr-i hurûf oldur ki; mahrûse-i İstanbul’da hâlâ mütevellîsi olduğum Medîne-i Münevvere Evkāfı’ndan olup Samanviran mahallesinde vâki‘ bir tarafı Ahmed Reis mülküne ve bir tarafı vakf-ı mezbûr ve iki tarafı tarîk-i âm ile mahdûd olan vakıf menzili bundan akdem Şâh nâm hatun bt. ( ) mülk menzilini evvelâ kendi nefsine ve evlâd-ı evlâdına ba‘de’l-inkırâz Medîne-i Münevvere fukarâsına vakf ve şart etmeğin hâlâ evlâddan Rukiye Hatun nâm kimesne sâkin iken vefât edip menzil-i mezbûr cümle tevâbi‘i ve levâhıkı ile vakf-ı şerîfe âid olup mahlûl kalmağın vakf cânibinden nidâ olunup tâlibi münkatı‘ oldukdan sonra işbu hâmilü’l-hurûf Bâzârbaşı Ahmed b. Abdi’nin üzerinde yevmî üç akçe icâre-i müeccele ve yirmi bin beş yüz [akçe] icâre-i mu‘accele ile karâr edip âhardan kimesne gelip ziyâde etmeyip vech-i meşrûh üzere mezbûr Bâzârbaşı Ahmed b. Abdi’ye îcâr ve teslîm eyledim ol dahi istîcâr ve kabûl ettikden sonra icâre-i mu‘accelesi olan meblağ-ı mezbûr yirmi bin beş yüz akçeyi yedinden evkāf-ı mezbûr için bi’t-tamâm alıp kabz eyledim ba‘de’l-yevm mezbûr Ahmed kendi mâlıyla her ne ki binâ ve ihdâs ederse kimesne mâni‘ olmayıp ettiği binâ vakfın olup harc u sarf olunan meblağ vakfda mezbûrun icâre-i mu‘accelesine mahsûb olmak üzere izin ve temessük taleb etmeğin ben dahi tevliyetim hasebi ile izin verdim ve mâh be-mâh icâre-i mu‘ayyenesin cânib-i vakfa edâ eyleye bir ferd gelip tasarrufuna mâni‘ olmak için bu hurûf li-ecli’t-temessük ketb olunup yedine verildi ki vakt-i hâcetde lâzım olup temessük edine.<br><br>Tahrîren fî-evâsıtı şehri Saferi’l-muzaffer li-sene hamse ve ışrîn ve elf.<br><br>Mine’l-fakīr Hasan el-mütevellî.</p>          <br><a title="Önceki sayfa" style="text-decoration:none" href="./ayrmetin.php?idno=11661"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11663"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o720"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>