﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 440<br>Hüküm no: 582<br>Orijinal metin no: [75a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürkçü Pedros v. İsrail’in Mehmed Efendi b. Hacı Osman’da olan alacağını taksitler halinde tahsil etmek üzere anlaştıkları</b><br><br>Ma‘rûz<br><br>Derûn-ı arzuhâlde mezkûr Kürkçü Pedros v. İsrail nâm zimmî meclis-i şer‘de Mâliye kalemi kâtiblerinden sahib-i arzuhâl Mehmed Efendi b. el-Hâc Osman mahzarında mezbûr Mehmed Efendi yedimden iştirâ ve kabz eylediği iki tulum sincab kürk semeninden kırk beş guruş hakkımdan beş buçuk guruşunu mezbûr Mehmed Efendi yedinden ba‘de’l-kabz otuz dokuz buçuk guruş hakkım bâkī kalmağla meblağ-ı bâkī-i mezkûru dahi mezbûr Mehmed Efendi’den taleb ederim deyü ba‘de’d-da‘vâ ve’s-suâl mezbûr Mehmed Efendi cevâbında fi’l-hakīka müdde‘î-i mesfûra cihet-i merkūmeden ol mikdâr guruş deyni olduğunu ikrâr lâkin müdde‘î-i mesfûr Pedros zimmî târih-i i‘lâm senesi Muharremi’l-harâm’ının yirmi üçüncü günü meblağ-ı mezkûr kırk beş guruşu beher şehr kendiye beşer buçuk guruş vermek üzere beni mesfûr Pedros zimmî tecîl ve taksît eyledikde ben dahi ber-vech-i muharrer meblağ-ı mezkûru müeccelen ve mukāssaten edâya ta‘ahhüd eylediğimden sonra meblağ-ı mezkûrdan beş buçuk guruşunu müdde‘î-i mesfûra teslîm ve yedine bir kıt‘a temessük dahi i‘tâ etmişidim deyü eylediği def‘ini merkūm Pedros zimmî dahi mukır ve mu‘terif olmağın mûcebince meblağ-ı bâkī-i mezkûr otuz dokuz buçuk guruşu müeccelen ve mukāssaten müdde‘î-i mesfûr Kürkçü Pedros zimmîye edâ ve teslîme mezbûr Mehmed Efendi’ye ba‘de’t-tenbîh meblağ-ı mezkûr ayda beşer buçuk guruş mukāssaten edâsına Ekmekçizâde Mehmed Çavuş b. Mustafa dahi kefîl olduğu huzûr-ı âlîlerine i‘lâm olundu el-emrü li-men-lehu’l-emr.<br><br>Fî 5 min-Saferü’l-hayr sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7621"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7623"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b440"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>