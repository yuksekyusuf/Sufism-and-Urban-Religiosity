﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 178<br>Hüküm no: 148<br>Orijinal metin no: [29a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi Halil Ağa’nın çörekçi dükkân gediğinin verasetle kendisine intikal ettiğini ispat ettiğinden hüccet verilmesi</b><br><br>Çörekçi ihbârı<br><br>Mahrûse-i İstanbul’da Üskübî mahallesinde sâkin çörekçi esnâfından işbu bâ‘isü’l-kitâb el-Hâc Halil Ağa b. el-müteveffâ el-Hâc Ahmed meclis-i şer‘-i enverde takrîr-i kelâm ve bast ani’l-merâm edip mahalle-i mezkûrede vâki‘ şerbetçi dükkânı ittisâlinde kâin beher mâh yirmi guruş kirâ-i kadîmeli bir bâb çörekçi dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûme babam müteveffâ-yı mezbûr el-Hâc Ahmed Efendi’nin hayatında yedinde bâ-hüccet mülkü ve ba‘de vefâtihî ancak bana mevrûs olup lâkin yedimde hüccet-i şer‘iyye olmamağla husûs-ı mezkûra vukūf ve ıttılâ‘ları olan esnâf-ı mezkûreden lede’l-istihbâr yedime bir kıt‘a hüccet-i şer‘iyye i‘tâsı murâdımdır dedikde esnâf-ı mezkûreden zeyl-i kitâbda mektûbü’l-esâmî Müslimînden her biri fi’l-hakīka gedik-i mezkûr merkūm el-Hâc Halil Ağa’nın babası müteveffâ el-Hâc Ahmed’in hayatında yedinde mülkü olup ba‘de vefâtihî sulbî kebîr oğlu ancak merkūm el-Hâc Halil Ağa’ya mevrûs olmuşdur deyü bi’l-ittifâk alâ-tarîkı’ş-şehâde ihbâr etmeleriyle hıfzan li’l-makāl işbu vesîka-i enîka bi’t-taleb ketb olundu.<br><br>Fî 2 M sene 1247<br><br>Şuhûdü’l-hâl: Kethüdâ Mehmed Sâdır Ağa, Tahtakaleli Mehmed Usta, Fenerli Mehmed Usta, Balatlı Ali Usta, Hafız İsmail Ağa Kethüdâ-i muhzırân.</p>          <br><a title="Önceki sayfa" style="text-decoration:none" href="./ayrmetin.php?idno=34325"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34327"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>