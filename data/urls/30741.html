﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 256<br>Hüküm no: 282<br>Orijinal metin no: [78a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kalyonî Hasan Beşe ve Mustafa b. Süleyman’ın üç adet kasap dükkanı gedik hisse ve aletlerini, es-Seyyid Feyzullah Beşe’ye sattıkları</b><br><br>Evkâf-ı hümâyûn-ı hazret-i şehriyârîden Birinci Selhhâne’ye merbût olup mahrûse-i Galata’ya muzâfa kasaba-i Tophâne’de Salıpazarı nâm mahalde vâki‘ bir bâb kasab dükkânı derûnunda mevcûde beyne’l-hıref gedik ta‘bîr olunur âlât-ı lâzımenin üç sehm i‘tibârıyla kezâlik Birinci Selhhâne’ye merbût kasaba-i Tophâne’de manavlar içinde vâki‘ âhar bir bâb dükkân derûnunda mevcûd âlât-ı lâzımenin dahî üç sehm i‘tibârıyla kezâlik kasaba-i mezbûrede Galatakapısı ittisâlinde vâki‘ âhar bir bâb dükkân derûnunda mevcûd âlât-ı lâzımenin dört sehm i‘tibârıyla birer sehmleri cem‘an üç sehm mütevellî-i vakf temessüküyle mutasarrıf olan Kalyonî Hasan Beşe b. Osman ve üç buçuk sehmine mutasarrıf Mustafa b. Süleyman meclis-i şer‘-i şerîf-i enverde hâlâ kasabbaşı sa‘âdetlü Mehmed Emin Ağa tarafından vekîli kethüdâ el-Hâc Ali Ağa ve ustalardan el-Hâc Osman Ağa ve İsmail Ağa hâzır oldukları hâlde mârrü’z-zikr üç bâb dükkânın bâkî üç buçuk sehmine mutasarrıf es-Seyyid Feyzullah b. es-Seyyid Abdurrahman mahzarında her biri ikrâr ve takrîr-i kelâm edip ber-minvâl-i muharrer üç bâb dükkân âlât-ı lâzımesinden mutasarrıflar olduğumuz cem‘an altı buçuk sehm hissemizi hüsn-ı rızâ ve tayyib-i ihtiyârımız ile bedel-i ma‘lûm mukâbelesinde müşterekemiz merkûm es-Seyyid Feyzullah’a ferâğ ve tefvîz ol dahî tefevvüz ve kabûl edip ba‘de’l-yevm zikr olunan üç bâb kasab dükkânı derûnlarında mevcûde âlât-ı lâzımelerde bizim kat‘â alâkamız kalmayıp mecmû‘-ı merkûm es-Seyyid Feyzullah Beşe’nin dâhil-i havza-i tasarrufu olmuşdur dedikde gıbbe’t-tasdik merkûm es-Seyyid Feyzullah zikr olunan âlât-ı lâzımelerden merkûmânın hisseleri defter-i vakfdan kendi üzerine nakl ile kayd ve yedine temessük i‘tâsı ricâsında oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî 15 [Saferü’l-hayr] sene 1205</p>          <br><a title="Önceki sayfa" style="text-decoration:none" href="./ayrmetin.php?idno=30740"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30742"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o269"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>