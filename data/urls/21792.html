﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 91<br>Hüküm no: 53<br>Orijinal metin no: [6b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Simon’un ortağı Praşko v. Toma aleyhine aldığı hüccetle amel edilmemesi</b><br><br>Mahrûse-i Galata[da] Balıkpazarı’nda sâkin balıkcı tâifesinden Yorgi v. Simon nâm zimmî meclis-i şer‘de yine tâife-i merkūmeden işbu hâmilü’r-rakīm Praşkova v. Toma nâm zimmî muvâcehesinde ikrâr ve takrîr-i kelâm edip hâlâ merkūm Praşkova ile ma‘an sâkin olduğumuz mahrûse-i merkūme Balıkpazarı’nda vâki‘ balıkcı dükkânının mukaddemâ hâlik olan babam merkūm Simon vaktinden beri otuz seneden mütecâviz nısf gediği benim ve nısf gediği merkūm Praşkova’nın iken ben merkūmu ta‘cîz ve dükkân-ı mezbûrun mecmû‘ gediği benim olmak üzere nizâm-ı kadîmimize ve ustalarımızın reʼylerine mugāyir yedime hüccet alıp merkūm Praşkova’yı dükkân-ı mezbûrdan ihrâc murâd eylediğim cihetle merkūm Praşkova ve kebîr oğulları İstavranos ve Toma nâm zimmîler ile beynimizde husûmet ve nizâ‘ teşâtüm ve tedârüb vukū‘undan nâşî tâife-i merkūmenin kethudâ vesâir ustaları dahi benden teşekkî üzere olmuşlar idi el-hâletü hâzihî biz tasaddî eylediğimiz darb da‘vâsından rızâmız ile ferâğ eyledik ba‘de’l-yevm dükkân-ı merkūmun kemâ fi’l-evvel nısf gediği benim ve nısf gediği merkūm Praşkova’nın olmak üzere tasarruf ve birbirimizin gediğine müdâhale eylemeyip ve yedinde olan hüccet-i mezbûr ile amel olunmaya dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâdis ve’l-ışrîn min-Cemâziyelâhir li-sene 1137.<br><br>Şuhûdü’l-hâl: Süleyman Efendi b. Osman, Ahmed Efendi b. Süleyman, İbrahim b. Muharrem, Halil Efendi b. Hüseyin, Mehmed b. Ahmed, İbrahim b. Mustafa, Mustafa Beşe b. Receb. </p>          <br><a title="Önceki sayfa" style="text-decoration:none" href="./ayrmetin.php?idno=21791"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21793"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o475"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>