﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 330<br>Hüküm no: 300<br>Orijinal metin no: [91b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Mehmed’in evini kendi kurduğu para vakfının mütevellisine istiğlal yoluyla sattığı</b><br><br>Mahmiye-i İstanbul’da Hoca Kasım Gönânî Mahallesi sükkânından Ahmed Ağa b. Mehmed meclis-i şer‘-i şerîf-i enverde kendünün eczâ-i şerîfe tilâveti için vakf eylediği nukūda bi’l-fi‘il mütevellî olup Haremeyn-i Şerîfeyn Muhâsebesi halîfelerinden umdetü erbâbü’t-tahrîr ve’l-kalem Vefalı Mehmed Efendi b. Sinan tarafından husûs-ı âti’z-zikri tasdîka vekîl olup Yahya Çelebi b. Hasan ve Mehmed Bey b. Ali şehâdetleriyle şer‘an vekâleti sâbite olan diğer Mehmed Efendi b. Mustafa mahzarında ikrâr-ı tâm ve takrîr-i kelâm edip silk-i mülkümde münselik olup medîne-i Ebî Eyyûbi’l-Ensârî’de Topçular’da vâki‘ bir tarafdan benim taht-ı tasarrufumda olan çayır ve bir tarafdan müvekkil-i mûmâ-ileyhin taht-ı tasarrufunda olan tarla ve bir tarafdan tarîk-ı hâs ve bir tarafdan tarîk-ı âm ile mahdûd hâriciye ve dâhiliyesi büyût-ı adîdeyi ve eşcâr-ı müsmire ve gayr-ı müsmireli bahçeyi müştemil çiftlik ta‘bîr olunur bir bâb mülk menzilimi bi-cümleti’t-tevâbi‘ ve’l-levâhık mütevellî-i mûmâ-ileyh Mehmed Efendi’ye bin beş yüz esedî guruşa bi-tarîkı’l-istiğlâl bey‘ ve teslîm edip ol dahi ber-vech-i muharrer mal-ı vakf-ı mezbûr ile bi’t-tevliye iştirâ ve kabûl ve tesellüm eyledikden sonra semeni olan meblağ-ı mezbûr bin beş yüz esedî guruşu mütevellî-i mûmâ-ileyh yedinden tamamen alıp kabz edip yine mütevellî-i mûmâ-ileyh menzil-i mahdûd-ı mezkûru ba‘de’t-tahliyeti’ş-şer‘iye ve’t-takābuzı’l-mer‘î târih-i kitâbdan altı ay tamamına değin bana yüz on iki buçuk esedî guruşa [îcâr] ve teslîm ben-dahi ber-vech-i meşrûh istîcâr ve kabûl ve tesellüm eyledim dedikde gıbbe’t-tasdîkı’ş-şer‘î mahmiye-i mezbûrede Kâtib Muslihiddin Mahallesi sükkânından Mehmed Bey b. Mustafa nâm kimesne menzil-i mahdûd-ı mezkûrun derkine emir ve kabûlü hâviye kefâlet-i sahîha-i şer‘iye ile kefîl olmağın mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-işrîn min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Ahmed Çelebi b. Mehmed, İbrahim Çelebi b. ( ), İbrahim Efendi el-imâm, İbrahim Halîfe b. el-müezzin, Ahmed Efendi b. Mehmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=41448"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41450"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>