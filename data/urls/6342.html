﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 163<br>Hüküm no: 126<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Odabaşı’nın hayatta istiğlâl yoluyla aldığı borcunu terekeden vakfa ödediği</b><br><br>Fekk-i rehin<br><br>Dergâh-ı âlî -dâme mahfûfen bi’l-me‘âlî- yeniçerilerinin üçüncü bölüğe mahsûs oda neferâtının mühimmâtlarına mevkūfe nukūdun bi’l-fi‘il mütevellîsi olan Mehmed Odabaşı b. Hasan nâm kimesne meclis-i şer‘-i hatîr-ı lâzımü’t-tevkīrde mahmiye-i İstanbul’da Gül Câmi‘-i şerîfi kurbünde Sinan Paşa Mescid-i şerîfi mahallesi ahâlîsinden olup bundan akdem medîne-i Bağdad’da vefât eden Mataracı Mehmed Ağa b. Cafer b. Abdurrahman’ın verâseti zevce-i menkûha-i metrûkesi Saliha bt. Mustafa nâm hatun ile sulbî sagīr oğlu Mehmed ve sulbiye kebîre kızı Fâtıma’ya münhasıra olmağla mezbûre Saliha Hatun ve Fâtıma Hatun taraflarından zikri âtî husûsu tasdîka nehc-i şer‘î üzere vekîl ve sagīr-i mezbûr Mehmed’in tesviye-i umûruna ber-mûceb-i hüccet-i şer‘iyye vasiyy-i muhtârı olan el-Hâc Abdullah Odabaşı b. İbrahim mahzarında bi’l-veliyye ikrâr ve takrîr-i kelâm edip bin yüz kırk altı Ramazanı’nın üçüncü günü müteveffâ-yı mezbûr Mataracı Mehmed Ağa hayâtında zikr olunan Sinan Paşa mahallesinde vâki‘ bir tarafdan ba‘zan mescid-i mezbûr ve ba‘zan şeyhülislâm-ı sâbık merhûm İsmail Efendi Vakfı’ndan olan menzil ve bir tarafdan Çukadâr el-Hâc Halil ve bir tarafdan Gümrük Emîni Çukadârı Hacı Ali ve ba‘zan Rukiye Hatun menzilleri ve taraf-ı râbi‘i tarîk-i hâs ile mahdûd dâhiliye ve hâriciyeli ma‘lûmü’l-müştemilât mülk menzilini bi-tarîkı’l-istiğlâl üç yüz guruşu mâl-ı vakf-ı mezbûrdan olmak üzere müteveffâ-yı mezbûr Mehmed Ağa yedimden ahz u kabz eylediğinden sonra gıbbe’t-tahliyeti’ş-şer‘iyye ve’t-tekābuzü’l-mer‘î târîh-i kitâbdan mahdûd-ı mezkûru iki sene tamâmına değin beher senesi kırk beş guruşdan cem‘an doksan guruşa müteveffâ-yı mezbûr Mehmed Ağa’ya hayâtında bi’t-tevliye îcâr ve teslîm eylediğimde ol dahi ber-vech-i muharrer istîcâr ve kabûl etmiş idi, hâlâ meblağ-ı mezbûr üç yüz guruş ile icâre-i mezkûreden müctemi‘ doksan guruş ki cem‘an üç yüz doksan guruşu tereke-i müteveffâ-yı mezbûrdan olmak üzere mezbûr el-Hâc Abdullah Odabaşı vesâyeten ve vekâleten bana edâ ve teslîm ben dahi yedinden bi’t-tevliye tamâmen ahz u kabz edip ve menzil-i mahdûd-ı mezkûru rehinden fek ve ihrâc eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-âşir min-Muharremi’l-harâm sene 1153.<br><br>Şuhûdü’l-hâl: Eş-şâhidûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=6341"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6343"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b163"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o665"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>