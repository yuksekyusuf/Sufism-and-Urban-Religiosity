﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 903<br>Hüküm no: 741<br>Orijinal metin no: [168a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kırküçüncü Ağa Bölüğü Odası Para Vakfı’na borçlu olarak vefat eden Abdullah Çelebi’nin rehin bıraktığı evin satılıp borcunun ödenmesi</b><br><br>Dergâh-ı âlî yeniçerilerinin kırk üçüncü ağa bölüğü odası neferâtının mühimmâtına mevkūfe nukūdun bi’l-fi‘il mütevellîsi bâ‘isü’l-kitâb Ahmed Ağa b. Abdullah mahfil-i kazâda mahmiye-i İstanbul’da Sarı Nasuh mahallesinde sâkinen fevt olan Abdullah Çelebi b. Piyale b. Abdullah’ın kebîr oğlu Ebubekir Çelebi mahzarında üzerine da‘vâ ve takrîr-i kelâm [edip] müteveffâ-yı mezbûr Abdullah Çelebi hayâtında mal-ı vakf-ı mezbûrdan olmak üzere bin yüz sekiz senesi şehr-i Rebî‘ülâhiri’nin on beşinci günü yedimden nakd iki yüz guruş ve yedimden müşterâ mal-ı vakfdan eşyâ-i mütenevvi‘a esmânından dahi iki yüz guruş cem‘an ciheteyn-i mezbûre[te]ynden zimmetinde cânib-i vakfa dört yüz guruş deyni olup mukābelesinde mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd mülk menzili ba‘de’t-tahliyeti’ş-şer‘iyye rehin vaz‘ ve teslîm ben dahi ber-vech-i muharrer irtihân ve tesellüm ve kabz eylediğimden sonra menzil-i mezbûru ba‘de’l-müzâyede semen-i misli ile âhara bey‘ ve kabz <<semene>> ve semeninden deyn-i mezkûreyi edâya ve fazlasını kendüye îsâle azl ü in‘izâlden masûne vekâlet-i devriye ile işbu hâzır bi’l-meclis Osman Bey b. Ramazan’ı tarafından vekîl nasb ü ta‘yîn eyledikde ol dahi vekâlet-i mezbûreyi kabûl eylediğini târîh-i mezbûrda mahmiye-i mezbûrede Davudpaşa Mahkemesi’nde nâibü’ş-şer‘i’ş-şerîf olan es-Seyyid Mehmed Efendi b. el-Hüseyin huzûrunda ikrâr ve yedime işbu hüccet-i şer‘iyyeyi verip meblağ-ı mezbûru kable’l-edâ ve’l-fek fevt olmağla menzil-i mezbûru ba‘de’l-müzâyede semen-i misline bey‘ ve semeninden meblağ-ı mezbûru edâya mezbûrân Ebubekir ve Osman Bey’e tenbîh olunmak matlûbumdur deyü mazmûnu min-külli’l-vücûh takrîr-i meşrûhuna mutâbık hüccet-i şer‘iyye ibrâz ve mezbûrândan istintâk olunsun dedikde gıbbe’l-istintâk ve’l-inkâr mütevellî-i mezbûrdan mazmûn-ı hüccet-i mezbûreye beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Cezerî Kasım Paşa mahallesinde sâkin ve zeyl-i hüccetde ismi mastûr İbrahim Beşe b. Yakub ve Sofular mahallesinde sâkin Receb Beşe b. Mehmed li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Abdullah Çelebi b. Piyale b. Abdullah târîh-i mezbûrda vakf-ı mezbûra ciheteyn-i mezbûreteynden dört yüz guruş deyni olup meblağ-ı mezbûr mukābelesinde menzil-i mahdûd-ı mezbûru mütevellî-i mezbûra ba‘de’t-tahliyeti’ş-şer‘iyye rehin vaz‘ ü teslîm ol dahi irtihân ve tesellüm ve kabz eyledikden sonra menzil-i mezbûru ba‘de’l-müzâyede semen-i misli ile âhara bey‘a ve semeninden deyn-i mezbûru edâya ve fazlasını kendüye îsâle mezbûr Osman Bey’i vekîl edip mezbûr Osman Bey dahi vekâlet-i mezbûreyi kabûl eylediğini nâib-i müşârün-ileyh huzûrunda ikrâr ve yedine işbu hüccet-i şer‘iyyeyi def‘ eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de ri‘âyeti şerâiti’l-kabûl şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a kayd-şüd.<br><br>Fî 10 min-Recebi’l-ferd sene 1110<br><br>Şuhûdü’l-hâl: Mukayyid Mustafa Efendi b. Mehmed, Pîrîzâde Mehmed b. Mehmed, Ahmed Çelebi b. Süleyman, Hasan Çelebi b. Abdullah, İbrahim b. Mehmed, Hüseyin b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=37684"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37686"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0903"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1076"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>