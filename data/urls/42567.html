﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 371<br>Hüküm no: 461<br>Orijinal metin no: [93a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Mevlüd’e olan borcunu ödemesi hususunda Ömer b. Halil’e tenbihte bulunulması</b><br><br>Ma‘rûz,<br><br>Sâhib-i arzuhâl es-Seyyid Ali b. Mevlüd mahfil-i şer‘iyyâtda derûn-ı arzuhâlde mezkûrü’l-ism es-Seyyid Ömer b. Halil muvâcehesinde mezbûr es-Seyyid Ömer bin yüz elli altı senesi muharreminde Vefa Çeşmesi’nde mutasarrıf olduğum arka sakāsı gediğimde benim yerime saklık edip gedik icâresi nâmıyla beher şehr bana altışar guruş ver seni ölünceye dek gedikden çıkarmayım deyü şart etmekle, ben dahi târîh-i mezbûrdan on bir sene tamâmen işleyip beher şehr kendüye altışar guruş verip ol dahi yedimden tamâmen ahzedip merkūm es-Seyyid Ömer târîh-i i‘lâmdan dokuz gün mukaddem Okçularbaşı’nda vâki‘ attâr dükkânında gedik akçesi olmak üzere ancak dokuz senede beher mâh altışar guruşdan cem‘an altı yüz kırk sekiz guruşu tamâmen benden ahz u kabzını ikrâr dahi etmekle ikrârı mertebesi olan altı yüz kırk sekiz guruşu hâlâ mezbûr es-Seyyid Ömer’den taleb ederim deyü da‘vâ etdikde, merkūm es-Seyyid Ömer dahi müdde‘î-i mezbûrdan ancak bir senelik olmak üzere yetmiş iki guruş kabz etmiş idim deyü ziyâde kabzını ve ber-vech-i muharrer ikrârını külliyen inkâr etmekle müdde‘î-i mezbûr es-Seyyid Ali merkūm es-Seyyid Ömer’in ber-vech-i muharrer ikrârını Bektaş Beşe b. Ahmed ve es-Seyyid Mustafa b. es-Seyyid Veli nâm şâhidân-ı âdilân şehâdetleriyle muvâcehesinde vech-i şer‘î üzere isbât etmeğin mûcebiyle meblağ-ı mezbûr altı yüz kırk sekiz guruşu müdde‘î-i mezbûr es-Seyyid Ali’ye edâ ve teslîme merkūm Ömer’e tenbîh olunduğu huzûr-ı âlîlerine i‘lâm olundu.<br><br>Fî 14 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42566"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42568"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b371"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>