﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 413<br>Hüküm no: 407<br>Orijinal metin no: [58b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Ali’nin aldığı borç karşılığında Azmizâde Mustafa Efendi’nin para vakfına rehin verdiği menzili iki yıllığına kiralayıp adı geçen vakfa on beş bin sekiz yüz akçe borcu olduğunu ikrar ettiği</b><br><br>Mahmiye-i İstanbul’da Suhte Sinan mahallesi sükkânından Mehmed Çelebi b. Ali meclis-i şer‘de merhûm Azmîzâde Mustafa Efendi’nin nukūd-ı mevkūfesine berât-ı âlî ile mütevellî olan sâhibü hâze’l-kitâb Ahmed Efendi b. Abdurrahman mahzarında tav‘an ikrâr ve i‘tirâf edip vâlidem gāib ani’l-meclis Âişe bt. Mehmed Çavuş nâm hâtun silk-i mülkünde münselik mahalle-i mezbûrede vâki‘ hudûdu beynimizde ma‘lûm cemî‘ mülk menzilini kâffe-i hukūk ve merâfıkı ile bin altmış altı Zilhiccesi’nin yirminci gününde beş yüz kıt‘a riyâlî guruşa mütevellî-i merkūm Ahmed Efendi’ye bi-tarîkı’l-istiğlâl bey‘ ve teslîm ol dahi iştirâ ve tesellüm edip semen-i merkūmu vâlidem mezbûreye def‘ ve teslîm ettikden sonra ba‘de’t-tahliye ve’t-tekâbüz cemî‘ menzil-i mezbûru târih-i mezkûrdan bir sene tamâmına değin sekiz bin [sekiz] yüz kırk akçeye îcâr ve teslîm ol dahi istîcâr ve tesellüm ettikden sonra derk-i menzil-i mezbûra ve ücret-i merkūmeye vâlidem mezbûrenin emri ve mütevellî-i mezbûrun kabûlüyle kefâlet-i sahîha-i şer‘iyye ile kefîl olduğumda sene tamâmında mütevellî-i merkūm Ahmed Efendi menzil-i mezbûru vâlidem mezbûreye sene tamâmına değin meblağ-ı mezbûr sekiz bin sekiz yüz kırk akçeye tekrar îcâr ve teslîm ol dahi istîcâr ve tesellüm etmekle iki senede icâre-i menzil-i mezbûrdan vâlidem merkūme zimmetinde on yedi bin altı yüz seksen akçe müctemi‘ olmağla meblağ-ı mezbûrdan bi-hükmi’l-kefâleti’l-mezbûre bin sekiz yüz akçesini mukaddemâ mütevellî-i mezbûra edâ ve teslîm edip bâkī zimmetimde menzil-i mezbûr ücretinden on beş bin sekiz yüz seksen akçe kalmağla meblağ-ı bâkī-i mezkûru [59a] vakfa edâya kudretim olmamağla târih-i kitâbdan kırk gûne değin müteveffâ-yı mezbûrdan isti‘câl eylediğimde ol dahi te’cîl etmeğin hâlâ ücret-i mezbûreden vakf-ı mezbûra on beş bin sekiz yüz akçe müeccel ve mev‘ûd deynim vardır dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Zilka‘deti’ş-şerîfe li-sene 1067.<br><br>Şühûdü’l-hâl: Mehmed Çelebi b. Ahmed, Mustafa Efendi b. Mehmed, Şa‘ban Efendi b. Receb, Seyfullah Efendi b. Osman el-imâm, Yusuf Efendi b. Kasım el-imâm, Osman Halîfe b. Ömer el-hâfız ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40685"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40687"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b413"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o854"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>