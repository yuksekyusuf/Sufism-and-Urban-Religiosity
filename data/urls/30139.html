﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 246<br>Hüküm no: 204<br>Orijinal metin no: [66b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Habbâz Mihail’in bir fırın ve değirmendeki gedik hissesini sattığı</b><br><br>Habbâz tâifesinden Mihail v. Razopar nâm zimmî meclis-i şer‘-i enverde tâife-i mezbûreden işbu hâmilü’r-rakīm Aram v. Minas ve Simon v. Kazer nâm zimmîler muvâcehelerinde ikrâr ve takrîr-i kelâm edip mahmiye-i İstanbul’da Kırkçeşme Fırını demekle ma‘rûf bir bâb fırın ve ittisâlinde altı horos değirmen derûnunda mevcûd gedik ta‘bîr olunur yirmi dört re’s bargir ve sâir âlât-ı lâzıme-i ma‘lûme yirmi dört sehim i‘tibârıyla akd-i âti’z-zikrin sudûruna değin yedimde mülküm ve hakkım olmağla hâlâ ben mârrü’z-zikr fırın ve değirmende derûnunda mevcûd gedik ta‘bîr olunur yirmi dört re’s bargir ve sâir âlât-ı lâzıme-i ma‘lûme yirmi dört sehim i‘tibârıyla altı sehim hissi-i şâyi‘amı tarafeynden îcâb ve kabûlü hâvî bey‘-ı bâtt-ı sahîh-i şer‘î ve safka-i vâhide ile dokuz yüz guruşa merkūm [67a] Aram zimmîye ve altı sehim hisse-i şâyi‘amı kezâlik dokuz yüz guruşa merkūm Simon bey‘ ve temlîk ve teslîm eylediğimde onlar dahi ber-vech-i muharrer iştirâ ve temellük ve tesellüm ve kabz ve kabûl eylediklerinden sonra semenleri olan meblağ-ı mezkûr dokuz yüz guruşa merkūm Aram yedinden ve dokuz yüz guruşu merkūm Simon yedinden tamamen ahz u kabz eyleyip semenine ve bey‘-ı mezkûrun tağrîr ve gabnine ve gedik husûsuna müte‘allika âmme-i da‘vâdan herbirimiz âharın zimmetini ibrâ ve ıskāt ve herbirimiz ber-vech-i muharrer âharın ibrâsını kabûl eyledik fîmâ-ba‘d mârrü’z-zikr fırın ve değirmende olan gedik ta‘bîr olunur yirmi dört re’s bargir ve sâir âlât-ı lâzıme-i ma‘lûme yirmi dört sehim i‘tibârıyla on iki sehim hisse-i şâyi‘amı yedinde ibkā ve altı sehim hisse-i şâyi‘amı merkūm Arakil ve altı sehim hisse-i şâyi‘amı merkūm Simon’un mülk-i müşterâları ve hakk-ı sırfları olup cem‘an on iki sehim hise-i şâyi‘asında benim kat‘a alâka ve medhalim kalmamışdır dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Rebî‘i’l-evvel li-sene hamse ve semânîn ve mie ve elf.<br><br>Şuhûdu’l-hâl: Ekmekçi Kethudâsı Ali Ağa b. Abdurrahman, Ahmed Ağa b. el-Hâc Hüseyin, es-Seyyid el-Hâc Ebûbekir b. el-Hâc Mehmed, Molla Mustafa b. el-Hâc Mehmed, Molla Hasan, Parnak v. Arakil, Artin v. Avanis, Markos v. Samel, Filyoz v. Avanis, Abram v. Gaspar, Agop v. Artin.</p>          <br><a title="Önceki sayfa" style="text-decoration:none" href="./ayrmetin.php?idno=30138"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30140"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o330"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>