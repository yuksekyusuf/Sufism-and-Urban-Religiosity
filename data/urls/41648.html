﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 181<br>Hüküm no: 118<br>Orijinal metin no: [37b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Mahmud’un annesi Rukıye aleyhindeki menzil davasının reddedilmesi</b><br><br>Mahmiye-i İstanbul’da Parmakkapı kurbünde Hüseyin Ağa mahâllesinde sâkin Mehmed b. el-Hâc Mahmud nâm kimesne mahmiye-i mezbûrede meclis-i şer‘de vâlidesi işbu râfi‘atü’l-vesîka Rukıye bt. Mehmed nâm hatun mahzarında üzerine da‘vâ ve takrîr-i kelâm edip mahâlle-i mezbûrede vâki‘ Kaliçeci Hasan Mescidi Evkāfı’ndan olup icâreteyn-i ma‘lûmeteyn ile ma‘lûmü’l-hudûd menzilin nısfı babamdan bana intikāl-i âdî ile intikāl etmekle nısf menzil-i mezbûru hâl-i suğrumda kıbel-i şer‘den mansûbe vasîm olan vâlidem mezbûre Rukıye’ye bin yüz sekiz senesinde ferâğ ve yedine temessük aldıkdan sonra ben kebîr ve bâliğ olmayıp hâl-i suğrumda olan ferâğ mu‘teber olmamağla hâlâ nısf menzil-i mezbûru vâlidem merkūme Rukıye’den taleb ederim, suâl olunsun dedikde, gıbbe’s-suâl mezbûre Rukıye cevâbında fi’l-vâki‘ nısf menzil-i mahdûd-ı mezbûru oğlu müdde‘î-i mezbûrun vasîsi mezbûr Mehmed’in suğru hâlinde târîh-i mezbûrda ferâğını ikrâr lâkin târîh-i kitâbdan bir sene mukaddem oğlum müdde‘î-i mezbûr âkıl ve bâliğ ve reşîd oldukdan sonra oğlum müdde‘î-i mezbûra bi-tarîkı’s-sulh yüz guruş verip ol dahi ba‘de’l-ahz ve’l-kabz ferâğ-ı mezbûru tecvîz edip menzil-i mahdûd-ı mezbûra müte‘allıka âmme-i da‘vâdan benim zimmetimi ibrâ ve iskāt etmiş idi deyü def‘le mukābele edicek gıbbe’l-istintâk ve’l-inkâr mezbûre Rukıye’den def‘-i mezkûruna beyyine taleb olundukda udûl-i ahrâr-ı ricâl-i Müslimînden olup mahâlle-i mezbûre ahâlîsinden Mehmed b. Ahmed ve Mustafa b. İbrahim ve Mehmed b. Yusuf nâm kimesneler li-ecli’ş-şehâde meclis-i şer‘e hâzirûn olup istişhâd olunduklarında fi’l-vâki‘ müdde‘î-i mezbûr Mehmed âkıl ve bâliğ ve reşîd oldukdan sonra târîh-i kitâbdan bir sene mukaddem nısf menzil-i mezbûru hâl-i suğrunda vasîsi vâlidesi mezbûre Rukıye’ye ferâğı mu‘teber olmadığına binâen oğlu müdde‘î-i mezbûr Mehmed’e alâ-tarîkı’s-sulh vâlidesi mezbûre Rukıye yüz guruş verip ol dahi ba‘de’l-ahz ve’l-kabz ferâğ-ı mezbûru tecvîz edip menzil-i mahdûd-ı mezbûra müte‘allıka âmme-i da‘vâdan vâlidesi mezbûre Rukıye’nin zimmetini bizim huzûrumuzda ibrâ ve iskāt eyledi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûr Mehmed vâlidesi merkūme Rukıye’ye bî-vech mu‘âraza’dan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Saferi’l-hayr sene sitte aşere ve mi’e ba‘de’l-elf.<br><br>Şuhûdü’l-hâl: Hasan Çelebi b. Ahmed, Abdurrahman b. Mehmed, Odabaşı Mehmed Beşe, Çizmeci Mehmed b. ( ), Helvacı Hüseyin Ağa b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41647"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41649"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o655"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>