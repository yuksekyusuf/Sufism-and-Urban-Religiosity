﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 930<br>Hüküm no: 768<br>Orijinal metin no: [173b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Mustafa’nın evinin Altmışbirinci Ağa Bölüğü Para Vakfı’na olan borcu için satıldığı</b><br><br>Mahmiye-i İstanbul’da Altıbohça mahallesinde sâkin iken düyûnu terekesinden ezyed olduğu hâlde bundan akdem vefât eden el-Hâc Mustafa b. Pehlivan el-Hâc Osman’ın tesviye-i umûruna kıbel-i şer‘den vasî ve kayyım nasb olunan el-Hâc Mehmed b. İbrahim mahfil-i kazâda Dergâh-ı âlî yeniçerilerinin altmış birinci ağa bölüğüne mahsûs oda neferâtının nukūd-ı mevkūfelerine bi’l-fi‘il mütevellî olan Ali Odabaşı b. Ahmed mahzarında ikrâr ve takrîr-i kelâm edip müteveffâ-yı mezbûrun ile’l-vefât mülk ve hakkı olup Yoros kazâsına tâbi‘ Anadoluhisarı’nda Sinan Efendi mahallesinde vâki‘ bir tarafdan Emine Hatun mülkü ve bir tarafdan dere ve bir tarafdan tarîk-i hâs ve bir tarafdan tarîk-i âm ile mahdûd dâhiliye ve hâriciyesinde büyût-ı adîde ve hadîkayı müştemil mülk menzili istiğlâl hücceti mûcebince müteveffâ-yı merkūm hayâtında mal-ı vakf-ı mezbûrdan mütevellî-i merkūm yedinden istidâne ve kabz eylediği iki yüz guruş mukābelesinde merhûn olduğu mukaddemâ isbât ve hükm ve hüccet olmağla bey‘i lâzım <<gelmekle>> gelmeğin münâdîlerden Murtaza b. Abdullah yediyle sûk-ı sultânîde üç ay mikdârı nidâ ve müzâyede olunup ba‘de inkıtâ‘i’r-rağbe yüz on guruşda mezbûr Ali Odabaşı’nın üzerinde karâr edip ve meblağ-ı mezbûr menzil-i mezbûrun el-yevm semen-i misli olmağla tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Ali Odabaşı’ya yüz on guruşa ba‘de’l-fek vesâyet-i mahkiyem hasebiyle bey‘ u teslîm ol dahi iştirâ ve tesellüm ve kabz eyledikden sonra semeni olan meblağ-ı mezbûru bi’t-tamâm ahz u kabz eylediğimden sonra müteveffâ-yı mezbûr deynine mahsûb olmak üzere mütevellî-i mezbûra meblağ-ı mezbûr yüz on guruşu edâ ve teslîm ol dahi vakıf içün ahz ve kabûl eyledi ba‘de’l-yevm menzil-i mahdûd-ı mezbûr merkūm Ali Odabaşı’nın mülk-i müşterâsıdır keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a kayd-şüd.<br><br>Fî 8 min-Cumâ[de]lûlâ sene 1110<br><br>Şuhûdü’l-hâl: Ali Ağa b. Ömer, Sinan Efendi b. Ali, Ahmed Ağa b. el-Hâc Osman, Ahmed Efendi b. el-Hâc Üveys, Molla Ali b. Fethullah, Berber Osman b. Ömer.</p>          <br><a title="Önceki sayfa" style="text-decoration:none" href="./ayrmetin.php?idno=37711"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37713"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0930"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1070"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>