﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 79<br>Hüküm no: 31<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. İbrahim’in menzil, harman ve bostan yerini Seyyid Hacı Hasan’a satması</b><br><br>Emlâk mübâya‘ası, 215 guruş<br><br>Vilâyet-i Anadolu’da Bolu sancağında Elemen karyesi ahâlisinden olup mahmiye-i İstanbul’da Sultan Bâyezid-i Velî Câmi‘-i şerîfi kurbünde sâkin İbrahim b. İbrahim meclis-i şer‘-i şerîf-i enverde işbu bâ‘isü’l-vesîka es-Seyyid el-Hâc Hasan Beşe b. Osman mahzarında ikrâr-ı tam ve takrîr-i kelâm edip müstakıllen yedimde mülk ve hakkım olup karye-i mezbûrede vâki‘ ma‘lûmü’l-hudûd iki bâb mülk menzil yeri ve samanhâne yeri ve ma‘lûmü’l-hudûd harman yeri ve ma‘lûmü’l-hudûd bir kıt‘a bostan yerimi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile merkūm es-Seyyid el-Hâc Hasan Beşe’ye iki yüz on beş guruşa bey‘ ü temlik ve mahâllinde zabta tarafımdan merkūmu taslît eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr iki yüz on beş guruşu müşteri-yi merkūm bana def‘ ü teslîm ben dahi yedinden tamamen ahz ü kabz eyledim, fîmâ-ba‘d emlâk-ı muharrere-i mezkûre merkūm es-Seyyid el-Hâc Hasan Beşe’nin emlâk-ı müşterâsı ve hakk-ı sırfı olup benim kat‘a alâka ve medhalim kalmamışdır dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 4 Zilka‘de sene 1241.<br><br>Şühûdü’l-hâl: Hasan b. Ahmed, İbrahim b. Mustafa, Hasan b. Hasan, Muhzır Fettah Çelebi, Mustafa b. Mustafa, Muhzır Emin Çelebi, Memiş Beşe b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=38410"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38412"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>