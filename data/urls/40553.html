﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 305<br>Hüküm no: 274<br>Orijinal metin no: [39b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çocuksuz vefat eden Kebapçı Mehmed Ağa’nın hayatta iken mülk menzilini karısı Sâliha Hatun’a sattığı şahitlerle ispat olunduğundan beytülmal tarafından yapılan müdahalenin engellenmesi</b><br><br>Hâssa tabbâhlardan olup mahmiye-i İstanbul’da Akşemseddin mahallesinde sâkin iken vefât eden Kebabcı Mehmed Ağa’nın zevcesi Sâliha Hâtun[’dan] gayrı vâris-i ma‘rûfu olmamağla terekesinin rub‘u mezkûre Sâliha Hâtun’a ve selâse-i erbâ‘ı beytü’l-mâle âid ve râci‘ olduğu zâhir ve mütebeyyin oldukdan sonra mezkûre Sâliha Hâtun meclis-i şer‘-i hatîr-i lâzimü’t-tevkīrde yine hâssa tabbâhlardan olup tâife-i mezbûrenin vâki‘ olan beytü’l-mâlını kabza me’mûr olan fahrü’l-akrân Ramazan Ağa b. Şa‘ban mahzarında üzerine takrîr-i da‘vâ edip zevcim müteveffâ-yı mezbûr Kebabcı Mehmed Ağa hâl-i hayâtında ve kemâl-i akl ve sıhhatinde târih-i kitâbdan altı ay mukaddem mahalle-i mezkûrede vâki‘ bir tarafdan Çavuşzâde Mehmed Çelebi mülküne ve bir tarafdan Emirkızı demekle ma‘rûfe Âişe Hâtun mülküne ve bir tarafdan Câbî Mehmed Çelebi mülküne ve bir tarafdan tarîk-ı âmma müntehî dört bâb fevkānî odaları altında matbahı ve bir halvetli hamamı ve havluyu ve kenîfi müştemil olan mülk menzilini kâffe-i hukūk ve merâfıkıyla bana on bin fıddî râyic fi’l-vakt akçeye bey‘-i bâtt-ı sahîh-i şer‘î ile bey‘ ve teslîm edip ben dahi minvâl-i muharrer üzere iştirâ ve tesellüm eylediğimden sonra semeni olan meblağ-ı mezkûru cihet-i karz-ı şer‘îden zevcim mezbûr Mehmed Ağa zimmetinde olan on bin akçe hakkıma takās edip menzil-i mahdûd-ı mezkûr vech-i meşrûh üzere mülk-i müşterâm olup mülkiyet üzere tasarrufumda iken mezbûr Ramazan Ağa menzil-i mezkûrun selâse-i [irbâ‘ı] beytü’l-mâle âid ve râci‘dir deyu vaz‘-ı yed murâd eder suâl olunup kasr-ı yedine tenbîh olunması matlûbumdur dedikde gıbbe’s-suâl ve akībe’l-inkâr müdde‘iye-i mezkûre Sâliha Hâtun’dan müdde‘âsını mübeyyine beyyine taleb olundukda udûl-i Müslimînden olup mahalle-i mezkûre ahâlîsinden Mehmed Çavuş b. Ali Çavuş ve Akseki mahallesi ahâlîsinden Ali b. Abdullah [40a] ve Karabaş mahallesi ahâlîsinden olup Keresteci el-Hâc Hüseyin b. Abdullah nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-hakīka müteveffâ-yı mezbûr Kebabcı Mehmed Ağa hudûd-ı mezkûr ile mahdûd olan mülk mezilini hâl-i hayâtında ve kemâl-i akl ve sıhhatinde târih-i kitâbdan altı ay mukaddem bizim huzûrumuzda zevcesi işbu Sâliha Hâtun’a on bin fıddî râyic fi’l-vakt akçeye bey‘ ve teslîm edip ol dahi vech-i muharrer üzere iştirâ ve tesellüm eylediğinden sonra semeni olan meblağ-ı mezkûru zevcesi mezkûre Sâliha’nın cihet-i karzdan zimmetinde hakkı olan bin akçe hakkına takās eyledi menzil-i mahdûd-ı mezkûr bu vechile mezkûre Sâliha Hâtun’un mülk-i müşterâsı ve hakk-ı sırfıdır biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde gıbbe ri‘âyeti şerâiti’l-kabûl şehâdetleri makbûle olmağın mûcibiyle menzil-i mezkûrdan Ramazan Ağa’nın kasr-ı yedine cânib-i şer‘den dahi tenbîh olunup mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’r-râbi‘ ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Mustafa Çelebi b. Mehmed beytü’l-mâlci, Çukadâr Osman Beşe, İsa Bey b. Ahmed, Mehmed Çelebi b. İskender ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40552"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40554"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o873"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>