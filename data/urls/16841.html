﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 278<br>Hüküm no: 227<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadika-i Hassa bostancılarından Bahçıvan Arnavud Hasan’ın vârisi olmadığından beytülmâla kalan terekesi</b><br><br>Fi’l-asl vilâyet-i Rumeli’nde Tepedelen kazâsına tâbi‘ Çubuk karyesinde hâlâ sâkin olup bundan akdem vefât eden Hadîka-i Hâssa bostanîlerinden Bağçevân Arnavud Hasan b. Hüseyin’in zâhirde vâris-i ma‘rûfu olmayıp terekesi beytülmâla âid olmağla tâife-i mezbûrûnun bâ-hatt-ı hümâyûn-ı şevket-makrûn beytülmâlını kabza meʼmûr olan iftihârü’l-havâs ve’l-mukarrabîn muʻtemedü’l-mülûk ve’s-selâtîn hâlâ bi’l-fi‘il bostancıbaşı sa‘âdetlü Hüseyin Ağa b. Mustafa taraf-ı bâhirü’ş-şereflerinden vekîl-i sâbitü’l-vekâlesi Çukadâr el-Hâc Yusuf Ağa b. Abdullah ile vâlidesi Saray ustası es-Seyyid Ali Ağa b. Mustafa taleb ve ma‘rifetleriyle tahrîr olunan müteveffâ-i mezbûrun Topkapısı hâricinde Bayrampaşa’da İmâm Bostanı demekle ma‘rûf bostan derûnunda mezrû‘ sebzevât ve sâir âlâtından nısf hisse müteveffâ-i mezbûrun olmağla bostan-ı mezbûrun derûnunda olan nısf hissesi Bağçevânlar Kethüdâsı Ahmed ve yiğidbaşıları ve sâir ustalar beyʻ-i men yezîd olunan nısf hisse semenidir ki ber-vech-i âtî zikr olunur.<br><br>Fi’l-yevmi’s-sânî ve’l-ışrîn min-Saferi’l-hayr li-sene tisʻa ve hamsîn ve mi’e ve elf.<br><br>Müteveffâ-yı mezbûrun bağçe-i mezbûrda vâki‘ sebzevât ve sâir âlâtdan nısf hisse semeninden vekîl-i mezbûrun makbûzu: 19.050. Yalnız on dokuz bin elli akçedir.<br><br>Minhâ el-ihrâcât:<br><br>Resm-i bostancıbaşı ağa hazretleri 1.900 akçe Resm-i âdî 490 akçe Kalemiye-i kâtib 240 akçe Çukadâriye 180 akçe İhzâriye 90 akçe Bostancıbaşı ağa hazretlerinin çukadârına verilen 480 akçe Bağçevânlar kethüdâsına ve yiğidbaşı ve sâir ustalara ve dellâliyesine vekîl-i mezbûrun verdiği 1.220 akçe Kaydiye-i defter 30 akçe<br><br>Cem‘an yekûnü’l-mesârif: 4.610 akçe. Yalnız dört bin altı yüz on akçedir.<br><br>Sahhe’l-bâkī bi-yedi emîni’l-mezbûr, meblağ: 14.440 [akçe]. Yalnız on dört bin dört yüz kırk akçedir.</p>          <br><a title="Önceki sayfa" style="text-decoration:none" href="./ayrmetin.php?idno=16840"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16842"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>