﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 293<br>Hüküm no: 181<br>Orijinal metin no: [52a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Mehmed Çelebi’nin vefat eden Cerrâh Halil Çelebi’de olan alacağının terekeden tahsili</b><br><br>Mahmiye-i İstanbul’da Davudpaşa mahallesinde sâkin keresteci tâifesinden işbu bâ‘isü’l-kitâb Mehmed Çelebi b. Ebubekir mahfil-i kazâda mahmiye-i mezbûrede Kâtib Muslihiddin mahallesi ahâlîsinden olup mahrûse-i Edirne’de düyûnu terekesinden ezyed olduğu hâlde fevt olan Cerrâh Halil Çelebi b. İbrahim’in tesviye-i umûruna vasiyy-i mansûbu olmağla terekesine vaz‘-ı yed eden Mehmed Çelebi b. Süleyman mahzarında üzerine da‘vâ ve takrîr-i kelâm edip müteveffâ-yı mezbûr Cerrâh Halil Çelebi b. İbrahim zimmetinde yedimden müşterâ ve makbûz kereste bahâsından ba‘de külli’l-hesâb kırk altı guruş hakkım olup hattâ hâl-i kemâl-i sıhhatinde Edirne’ye gider oldukda cihet-i merkūmeden zimmetinde bana reddi vâcib ol kadar guruş deyni olduğunu huzûr-ı Müslimînde ikrâr ve işhâ[d] etmiş iken meblağ-ı mezbûru kable’t-teslîm fevt olmağın tereke-i kāsırasından taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-ı Müslimînden sâbıku’l-beyân Davudpaşa mahallesinde sâkin Yahya b. İsmail ve Yusuf b. Abdullah li-ecli’ş-şehâde mahfil-i şer‘a hâzırân olup isre’l-istişhâd fi’l-hakīka müteveffâ-yı mezbûr Cerrâh Halil Çelebi b. İbrahim hâl-i kemâl-i sıhhatinde Edirne’ye gider oldukda işbu müdde‘î-i mezbûr Mehmed Çelebi’ye yedinden müşterâ ve makbûz kereste bahâsından ba‘de külli’l-hesâb zimmetinde reddi vâcib kırk altı guruş deyni olduğunu huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle [52b] olmağın gıbbe’t-tahlîf mûcebiyle ba‘de’l-hükm mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-Muharremi’l-harâm li-seneti aşer ve mi’e ve elf.<br><br>Şuhûdü’l-hâl: Yahya Efendi b. Mustafa, Nuh Efendi b. Musa, Şeyh Mehmed Efendi b. Sunullah, Abdurrahim [b.] Aziz Efendi</p>          <br><a title="Önceki sayfa" style="text-decoration:none" href="./ayrmetin.php?idno=37124"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37126"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1193"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>