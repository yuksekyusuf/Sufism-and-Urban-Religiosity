﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 277<br>Hüküm no: 308<br>Orijinal metin no: [42a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Paroh v. Samarya’nın, Hasan Efendi b. İsmail aleyhine açtığı alacak davasını ispat edemediğinden muarazadan men edildiği</b><br><br>Mu‘ârazadan men‘<br><br>Ma‘rûz<br><br>Medîne-i Güzelhisar mütemekkinlerden Paroh v. Samarya nâm Yahûdi meclis-i şer‘-i şerîf-i enverde eşrâf-ı kuzât-ı kirâmdan hâlâ serlevha-i yesâr bâ‘isü’l-i‘lâm Hasan Efendi b. İsmail muvâcehesinde mezbûr Hasan Efendi târih-i i‘lâmdan üç sene mukaddem medîne-i mezbûrede hâkimü’ş-şer‘ iken medîne-i mezbûre ahâlîsinden Hacı Mehmed nâm kimesne efendi-i merkūmun huzûrunda benden altı yüz guruş da‘vâ ve mu‘ârazadan men‘ olundukdan sonra nâib-i merkūm Hasan Efendi malımdan def‘-i resm nâmıyla kethüdâsı yediyle yüz yirmi beş guruş ve benim yedimden altmış guruş ki cem‘an yüz seksen beş guruşumu bi-gayr-ı hakkın ahz etmekle istirdâd ederim deyü ba‘de’d-da‘vâ ve’l-inkâr müdde‘î-i mersûm Paroh Yahûdi ber-vech-i muharrer müdde‘âsına lede’l-istimhâl ve’l-imhâl müddet-i mehl-i şer‘î mürûr edip ikāmet-i beyyine edememekle talebiyle merkūm Hasan Efendi bi’l-muvâcehe gıbbe’t-tahlîfü’ş-şer‘î mûcebiyle müdde‘î-i mesfûr da‘vâ-yı mezkûresiyle merkūm Hasan Efendi’ye bilâ-beyyine mu‘ârazadan men‘ olunduğu tescîl ve huzûr-ı âlîlerine i‘lâm olundu.<br><br>Fî-19 M sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31061"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31063"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>