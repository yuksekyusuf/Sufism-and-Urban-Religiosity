﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 351<br>Hüküm no: 336<br>Orijinal metin no: [47b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kerpiniş kasabasında oturan bakkallardan bazılarının kendilerinden haksız yere para aldığını iddia ettikleri Receb Beşe b. Abdullah ile bin akçe üzerine sulh oldukları</b><br><br>Vilâyet-i Rumeli’nde nefs-i kasaba-i Kerpiniş’de sâkin olup bakkal tâifesinden Yorgi v. Nikola ve Franko v. Yorgi ve [diğer] Yorgi v. Nikola ve Yani v. Komeno nâm zimmîler meclis-i şer‘-i hatîr-i lâzimü’t-tevkīrde Dergâh-ı âlî yeniçerilerinden işbu bâ‘isü’l-vesîka Receb Beşe b. Abdullah nâm râcil mahzarında herbiri ikrâr ve i‘tirâf [edip] mezbûr Receb Beşe kasaba-i mezbûre ahâlîsinden olmağla târih-i kitâbdan sekiz ay mukaddem bizden bi-gayri vech-i şer‘î on bin akçemizi ahz u kabz etmeğin hâlâ meblağ-ı mezbûru merkūm Receb Beşe’den da‘vâ ve taleb eylediğimizde beynimizde münâza‘ât-ı kesîre ve muhâsamât-ı şedîde vâkı‘a olmuşidi el-hâletü hâzihî tavassut-ı Müslimîn-i muslihîn ile mezbûr Receb Beşe bizi da‘vâ-yı mezbûreden bin fıddî râyic fi’l-vakt akçe üzerine inşâ-i akd-i sulh eyledikde biz dahi sulh-ı mezbûru kabûl ve bedel-i sulh olan meblağ-ı mezbûr altı bin akçeyi tamâmen mezbûr Receb Beşe yedinden ahz u kabz edip mâ‘adâ da‘vâsından zimmetini ibrâ-i âmm-ı kātı‘u’n-nizâ‘la ibrâ ve ıskāt eyledik min ba‘d mezbûr Receb Beşe kıbelinde hak ve alâkamız kalmadı dediklerinde mezbûr Receb benim dahi mezbûrûn kıbellerinden vechen mine’l-vücûh ve sebeben mine’l-esbâb hak ve alâkam olmayıp hukūk-ı ma‘lûme ve mechûleye müte‘allika cemî‘ de‘âvîden mezbûrûnu ibrâ ve ıskāt eyledim dedikde gıbbe’t-tesâdukı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Beşe b. Abdullah, Yusuf b. ( ) za‘îm-i Kerpiniş, Mehmed Beşe b. Mustafa, Mehmed b. Kadri, Mustafa Beşe b. Abdullah, İsa Bey b. Ahmed, İsmail b. Yunus ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40614"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40616"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b351"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o865"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>