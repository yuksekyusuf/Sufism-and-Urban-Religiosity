﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 67<br>Hüküm no: 39<br>Orijinal metin no: [7a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın Erzurumlu İsa’ya fakirlik sebebiyle borcunu ödeyemediği</b><br><br>Ma‘rûz-ı dâ‘î-i devletleridir ki;<br><br>Arzuhâl sahiplerinden Erzurumlu İsa derûn-ı arzuhâlde mezkûrü’l-ism Mustafa Paşazâde Ali Paşa tarafından vekîl-i sâbitü’l-vekâlesi el-Hâc Ahmed Ağa ile mürâfa‘a-i şer‘-i şerîf oldukda beş sene mukaddem cihet-i deyn-i şer‘îden sekiz yüz altmış guruş ile seksen guruş kıymetli bir karsak kürk müvekkil-i mezbûra îdâ‘ ve teslîm edip aynı mevcûd ise aynını değil ise kıymeti ile meblağ-ı merkūmu taleb ederim deyü da‘vâ etdikde vekîl-i mezbûr cevâbında cihet-i merkūmeden sekiz yüz altmış guruş müvekkil-i mezbûrun deyni olduğunu ve kırk guruş kıymetli kürkü kabz ve istihlâk eylediğini ikrâr ve i‘tirâf edip ol vechile müvekkil-i merkūmun müdde‘î-i mezbûra ber-vech-i muharrer cihet-i deynden sekiz yüz altmış guruş ve kürk kıymetinden dahi kırk guruş ki cem‘an dokuz yüz guruş deyni olduğunu mukırr ve mu‘terîf olup lâkin deyn-i mezkûru edâya kudreti olmayıp asâr iddi‘â edip yesârı sâbit olmadan şer‘an [7b] habsi lâzım gelmeyip müdde‘î-i mezbûr müvekkil-i merkūmun yesârını beyân içün şâhide havâle olduğu mübâşiri Osman Çavuş kulları iltimâsıyla huzûr-ı âlîlerine i‘lâm olundu. Bâkī fermân men-lehu’l-emrindir.<br><br>Fî 5 Cemâziyelevvel sene [1]154</p>          <br><a title="Önceki sayfa" style="text-decoration:none" href="./ayrmetin.php?idno=52640"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52642"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b067"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>