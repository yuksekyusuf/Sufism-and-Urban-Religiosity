﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 396<br>Hüküm no: 280<br>Orijinal metin no: [72b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Bostancı Hasan Bey’in kızlarına nafaka takdir edildiği</b><br><br>Mahmiye-i İstanbul’da Bahçekapısı kurbünde Hobyar mahallesi ahâlîsinden olup bundan akdem Vilâyet-i Rumeli’nde Drama zâbiti iken müsâfiren vefât eden Bostânî mütekā‘idlerinden Hasan Bey b. Abdullah’ın evlâd-ı sıgārı Hanife ve Fâtıma ve Âişe’nin vâlideleri ve tesviye-i emrlerine kıbel-i şer‘-i enverden vasiye-i mansûbeleri olup zâtı mahalle-i mezbûre ahâlîsinden olup Halil Efendi b. Ahmed ve Mustafa Bey b. Ömer ta‘rîfleriyle mu‘arrefe olan müteveffâ-yı mezbûrun zevce-i menkûha-i metrûkesi işbu hâfızatü’l-kitâb Hadîce Hatun bt. Abdullah meclis-i şer‘-i şerîf-i lâzımü’t-tevkīrde bi’l-vesâye takrîr-i kelâm edip vasiyeleri olduğum kızlarım sagīre-i mezbûrelerin nafaka ve kisveye ihtiyâcları olmağla babaları müteveffâ-yı mezbûrdan intikāl eden mallarından her birine kadr-ı kifâye nafaka ve kisve-bahâ farz ve takdîr olunmak matlûbumdur dedikde vasiye-i mezbûrenin kelimât-ı meşrûhası vâkı‘a mutâbıka olmağın hâkim-i muvakkı‘-i sadr-ı kitâb tûbâ-lehû ve hüsnü-meâb efendi hazretleri mal-ı sagīre-i mezbûrelerden târîh-i kitâbdan her birine yevmî yirmişer sağ akçe nafaka ve kisve-bahâ farz ve takdîr buyurup meblağ-ı mefrûz-ı mezbûrları levâzım-ı sagīre-i mezbûrelere harc ü sarfa ve inde’z-zarûre istidâneye ve lede’z-zafer mallarına rücû‘a mezbûre Hadîce’ye izin vermeğin mâ-vaka‘a bi’t-taleb ketb olundu.<br><br>Fî gurre-i Saferi’l-hayr sene 1110<br><br>Şuhûdü’l-hâl: Yazıcı İbrahim Efendi b. Hüseyin, İsmail Bey b. İbrahim Terekeci, Ali Hoca b. Ahmed, İbrahim Çelebi b. Mustafa, Mehmed Bey b. Mustafa, Çukadâr Mehmed Bey ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=37223"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37225"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0396"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>