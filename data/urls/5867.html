﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 139<br>Hüküm no: 113<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb Hatun’un çocuklarına kalan yarım hisse evin tamirine güçleri olmadığından onların yararına satılması için vasîlerine izin verildiği</b><br><br>Mahmiye-i İstanbul’da Karakî Hüseyin Çelebi mahallesinde sâkine iken bundan akdem fevt olan Zeyneb bt. Ahmed b. Abdullah nâm hatunun sadriye sagīre kızları Hadîce ve Hafize’nin tesviye-i umûrlarına kıbel-i şer‘den mansûb vasîleri olan fahrü’l-emâsil bâ‘isü hâze’l-kitâb Yusuf Ağa b. Ahmed meclis-i şer‘-i şerîf-i enverde bi’l-vesâye takrîr-i kelâm ve bast-ı merâm edip mahalle-i mezbûrede vâki‘ bir tarafdan Ağa hamamı ve bir tarafdan Küçük Evkāf Halîfesi Abdullah Efendi menzili bir tarafdan Karakî Hüseyin Çelebi Mescid-i şerîfi ve bir tarafdan tarîk-ı âm ile mahdûd arsasının ( ) vakfına yevmî dört akçe icâre ve üzerinde olan ebniyesi mülk menzilin nısf-ı şâyi‘i müteveffât-ı mezbûrenin hayatında mülkü olmağla ba‘de vefâtihâ vasîleri olduğum sadriye kızları merkūmetâna intikāl edip lâkin menzil-i mezbûr müşrif-i harâb olup ta‘mîr ve meremmete sagīretân-ı mezbûretânın akār ve menkūlleri kat‘a ism-i mâl ıtlâk olunur nesneleri olmamağla menzil-i mezkûrdan hisse-i şâyi‘ayı semen-i misli ile âhara bey‘ ve semen-i mezbûr istirbâh ve istiğlâl olunup hâsıl olan <<nemâ>> nemâsıyla sagīretân-ı mezbûretâna infâk ve iksâ olunmak sagīretân-ı merkūmetân haklarında her vechile evlâ ve enfa‘ olmağın hakīkat-i hâl işbu hâzırân bi’l-meclis Müslimînden istihbâr olunup sagīretân-ı merkūmetânın menzil-i mahdûd-ı mezkûrda olan nısf hisse-i şâyi‘alarını ber-vech-i muharrer âhara bey‘a kıbel-i şer‘den bana izin verilmek bi’l-vesâye matlûbumdur dedikde fi’l-vâki‘ kazıyye vasîyy-i mezbûr Yusuf Ağa’nın bâlâda tafsîl ve beyân ve şerh ve ayân eylediği vech üzere olduğunu zeyl-i kitâbda muharrerü’l-esâmî Müslimînden ve her biri meclis-i şer‘de haber vermeleriyle hâkim-i muvakkı‘-ı hâze’l-kitâb tûbâ-leh hüsnü-meâb hazretleri dahi sagīretân-ı merkūmetânın menzil-i mahdûd-ı mezkûrda olan nısf-ı şâyi‘aların semen-i misli ile âhara bey‘a vasîyy-i mezbûra izin birle mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Zilka‘deti’ş-şerîfe li-sene selâse ve erba‘în ve mie ve elf.<br><br>Şuhûdü’l-hâl: Ali Efendi b. Mustafa, Salih Ağa b. Mustafa, el-Hâc Ebûbekir Ağa, Kapıcı Hacı Hasan, Kapıcı Hacı Osman, Müezzin Osman Çelebi b. İbrahim, Ahmed Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=5866"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5868"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o443"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>