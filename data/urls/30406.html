﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 227<br>Hüküm no: 204<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ömer Mahallesi’ndeki Hâce Ayşe bt. Mustafa’nın bostan ve menzilleri vakfı mütevelliliğine Emrullah Efendi b. Ali’nin tayin edildiği</b><br><br>Dârü’l-hilâfeti’l-aliyye ve makarru’s-saltanati’s-seniyye’de câlis-i mesned-i şerî‘at-i garrâ olan efendiler hazerâtı nezâretlerinde [olan] âsûde evkāfdan mahmiye-i İstanbul’da es-Seyyid Ömer Mahallesi’nde bostan ve menâzil vakf eden merhûme Hâce Âişe bt. el-Hâc Mustafa nâm <<hatun>> sahibetü’l-hayrın zevci el-Hâc Mehmed evlâdından Mehmed Ağa b. İsmail meclis-i şer‘-i hatîr-i lâzımü’t-tevkīrde yine evlâd-ı vâkıfdan işbu bâ‘isü’l-kitâb el-Hâc Emrullah Efendi b. Ali mahzarında ikrâr-ı tâm ve takrîr-i kelâm edip vâkıfe-i mûmâ-ileyhâ işbu bir kıt‘a vakfiye-i ma‘mûlün-bihâ nâtıka olduğu üzere vakf-ı mezbûrun tevliyetini hayatda oldukça kendüye ve ba‘de vefâtihâ zevci el-Hâc Mehmed’e, ba‘de vefâtihî mezbûrun evlâd-ı zükûruna ve evlâd-ı evlâd-ı zükûruna ve ba‘de’l-inkırâz mahalle-i mezbûre imâmına şart ve ta‘yîn eylediği vakfının meşrûtiyyet üzere mütevellîsi olan ( ) fevt ve nevbet-i tasarruf-ı tevliyet benimle merkūm el-Hâc Emrullah Efendi’ye ale’l-iştirâki’s-seviy intikāl etmekle, tevliyet-i mezkûre ber-mûceb-i şart-ı vâkıfe bizlere tevcîh iktizâ etmeğin lâkin ben hissemden keff-i yed ve mecmû‘-ı tevliyet müteveffâ-yı mezbûrun fevtinden ve benim keff-i yedimden merkūm el-Hâc Emrullah Efendi’ye tevcîh olunsun dedikde, tevliyet-i mezkûre kadîmü’l-eyyâmdan berü şart-ı mezkûr üzere zabt ve tasarruf olunagelüp ve merkūm el-Hâc Emrullah Efendi tevliyet-i mezkûre uhdesinden gelmeğe kādir idiği zeyl-i kitâbda muharrerü’l-esâmî Müslimîn ihbârlarıyla lede’ş-şer‘i’l-enver zâhir ve mukarrer oldukdan sonra hâkim-i muvakki‘-i sadr-ı kitâb bi-tevkī‘ihi’r-refî‘ü’l-müstetâb ‒veffakallâhu te‘âlâ ilâ sebîli’s-savâb‒ efendi hazretleri dahi merkūm el-Hâc Emrullah Efendi’yi ber-mûceb-i şart-ı vâkıfe vakf-ı mezbûra mütevellî nasb ve ta‘yîn buyurduklarında, ol dahi kabûl ve hizmet-i lâzımesini kemâ-yenbagī edâya ta‘ahhüd ve iltizâm etmeğin mâ-vaka‘a bi’t-taleb ketb olundu. Fî 19 Şa‘bân sene [1]194.<br><br>Şuhûdü’l-hâl: Hâfız Mehmed Tahir Efendi b. el-Hâc Mehmed, Hasan Ağa b. el-Hâc Abdurrahman, Hasan Ağa b. Ömer, Mehmed Efendi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=30405"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30407"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o297"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>