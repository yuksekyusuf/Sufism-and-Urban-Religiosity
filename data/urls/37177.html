﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 342<br>Hüküm no: 233<br>Orijinal metin no: [61b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nalbur Mustafa’nın varislerinin, murislerinin alacaklarının tahsili için Nalbur Hasan Çelebi’yi vekil tayin ettikleri</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘den irsâl olunan Mevlânâ es-Seyyid Abdülmuti Efendi mahmiye-i İstanbul’da Kumkapı kurbünde Cerrâh İshak Bey mahallesinde sâkin iken bundan akdem vefât eden Na‘lbur el-Hâc Mustafa b. Ahmed b. Abdurrahman’ın hayâtında sâkin olduğu menzile varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf eyledikde müteveffâ-yı merkūm el-Hâc Mustafa’nın verâseti zevce-i metrûkesi Hadîce Hatun bt. el-Hâc Hüseyin b. Mehmed’e ve sulbî sagīr oğlu Mehmed Çelebi ve sulbiye sagīre kızı Kerime’ye münhasıra ve mezbûre Hadîce Hatun evlâdı sagīrân-ı mezbûrânın tesviye-i umûrlarına min-kıbeli’l-ebb vasiye-i muhtâreleri olduğu şer‘an sâbit ve mütehakkık oldukdan sonra zâtını ma‘rifet-i şer‘iyye ile ârifûn mahalle-i mezbûre imâmı Halil Efendi b. Abdullah ve Müezzin Hüseyin Efendi b. Mehmed ve Ahmed Bey b. Süleyman ta‘rîfleriyle mu‘arrefe olan mezbûre Hadîce Hatun meclis-i ma‘kūd-ı mezbûrda hâlâ zevci olan işbu bâ‘isü’l-kitâb Na‘lbur Hasan Çelebi b. Mehmed mahzarında asâleten ve vesâyeten ikrâr ve takrîr-i kelâm edip mûrisimiz müteveffâ-yı mezbûr el-Hâc Mustafa’nın işbu defter-i kassâm-ı askerî mûcebince İstanbul’da ve Anadolu’da ve Rumeli’nde demir bahâsından ve sâir mu‘âmelâtdan zimem-i nâsda olan hukūkunu ve benim dahi müstakillen olan hukūkumu erbâbından taleb ve da‘vâ ve ahz u kabza ve bana îsâle ve lede’l-iktizâ hükkâm-ı kirâmda mürâfa‘a ve muhâsamaya ve bi’l-cümle cüz’î ve küllî umûrumu görmeğe tarafımdan zevcim mezbûr Hasan Çelebi’yi vekîl ve nâib-i menâb nasb ü ta‘yîn eyledim dedikde mezbûr Hasan Çelebi dahi vekâlet-i mezbûreyi kabûl ve hizmet-i lâzımesini kemâ-yenbağī edâya ta‘ahhüd ve iltizâm etmeğin vâki‘ hâli mevlânâ-yı mezbûr mahallinde tahrîr ba‘dehû ma‘an ba‘s olunan Çukadâr Nasuh Beşe b. Abdi ve Hüseyin Çelebi b. Mehmed ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 15 Rebî‘ülevvel sene 1110<br><br>Şuhûdü’l-hâl: Fahrü’l-hutebâ Abdullah Efendi b. Ahmed, Fahrü’l-eimme Halil Efendi b. Abdurrahman, Abdurrahman Çelebi b. İsmail, Ahmed Bey b. Süleyman, Ali Çelebi b. Mehmed, el-Hâc İbrahim b. Şa‘bân İznikmidli.</p>          <br><a title="Önceki sayfa" style="text-decoration:none" href="./ayrmetin.php?idno=37176"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37178"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0342"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1183"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>