﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 161<br>Hüküm no: 123<br>Orijinal metin no: [17b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. İshak’ın istiğlâl yoluyla Mehmed Ağa’dan borç aldığı</b><br><br>İstiğlâl<br><br>Mahmiye-i İstanbul’da Nuri Dede mahallesi ahâlîsinden el-Hâc İbrahim b. İshak nâm kimesne meclis-i şer‘-i hatîr-ı lâzımü’t-tevkīrde Dergâh-ı âlî yeniçerilerinin sekizinci cemâ‘atine mahsûs odanın mühimmâtına mevkūfe nukūdun mütevellîsi olan bâ‘is-i hâzihi’l-vesîka Mehmed Ağa b. Mehmed muvâcehesinde ikrâr-ı tâm ve takrîr-i kelâm edip istiğlâl-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan zevcem Emetullah’ın dâhiliye ta‘bîr olunur mülkü ve bir tarafdan Rukiye Hatun mülkü ve bir tarafdan Abdullah Çavuş zevcesi mülkü ve bir tarafdan tarîk-i âm ile mahdûd fevkānî iki bâb oda ve dehliz ve iki kilâr ve tahtında kenîf ve bi’r-i mâ ve ahur ve havluyu müştemil hâriciye ta‘bîr olunur mülk menzilimi tarafeynden îcâb ve kabûlü hâvî bi-tarîkı’l-istiğlâl mütevellî-yi merkūm Mehmed Ağa’ya beş yüz guruşa bey‘ ve teslîm eylediğimde ol dahi bi’t-tevliye nukūd-ı mevkūfe ile iştirâ ve tesellüm ve kabz ve kabûl edip semen-i mebî‘-i mezbûr beş yüz guruşu mâl-ı vakf-ı mezbûrdan olmak üzere mütevellî-yi merkūm yedinden ahz u kabz ve tesellüm eylediğimden sonra menzil-i mahdûd-ı mezkûru târîh-i vesîkadan gıbbe’t-tahliye ve’t-tekābüz iki sene tamâmına değin beher şehr yetmiş beş guruşdan cem‘an yüz elli guruşa bi’t-tevliye bana îcâr ve teslîm ettikde ben dahi ber-vech-i muharrer istîcâr ve kabûl eyledim dedikde [ba‘de]’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdî aşer min-Muharremi’l-harâm sene 1153.<br><br>Şuhûdü’l-hâl: el-Hâc Musa Ağa b. Abdullah, Nâzır el-Hâc Mehmed Odabaşı, Ahmed Ağa b. Halil, Belgradî Hacı Mehmed, Hasan b. Mehmed, İbrahim Ağa b. Ömer, el-Hâc Mehmed b. Ömer, Emir Mehmed b. Mehmed, Mahmud Ağa b. Mustafa, Mustafa b. Ali</p>          <br><a title="Önceki sayfa" style="text-decoration:none" href="./ayrmetin.php?idno=6338"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6340"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o665"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>