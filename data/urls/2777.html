﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 379<br>Hüküm no: 459<br>Orijinal metin no: [85b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Girit’te vefat eden Hasan Ağa’nın varislerinden Ayşe Hanım’ın, Hasan Ağa’nın azatlı cariyesi Fethi’den bazı eşyaları teslim alması</b><br><br>Mahmiye-i İstanbul hısnı ebvâbından Çatladıkapı dâhilinde Nahılbend mahallesi ahâlîsinden olup Şam kulu ağası iken cezîre-i Girid’de vefât eden Hasan Ağa b. Abdullah’ın sulbiye sagīre kızı ve hasren vârisesi Âişe’nin vâlidesi ve kıbel-i şer‘den mansûbe vasîsi olan Emine bt. Mehmed nâm hatun Dîvân-ı kāimmakām-ı hazret-i sadrazamîde akd olunan meclis-i şer‘-i şerîfde müteveffâ-yı mezbûrun ümm-i veledi ve mu‘takası olup mahmiye-i mezbûrede Samatya kapısı [86a] kurbünde Hacı Hüseyin mahallesinde sâkine Fethi bt. Abdullah nâm hatun mahzarında ikrâr ve takrîr-i kelâm edip müteveffâ-yı mezbûr cezîre-i mezbûreye gider oldukda mezbûre Fethi’yi mahalle-i mezbûrede vâki‘ mârrü’z-zikr Nahılbend mahallesinde vâki‘ menzilinde iskân ve eşyâsını mezbûre Fethi’ye teslîm edip cezîre-i mezbûreye gidip ba‘dehû mevti haberi geldikde mezbûre Fethi müteveffâ-yı mezbûrun terekesinden olup bi-gayr-ı hakkın ahz u kabz edip kendi sâkine olduğu menzilinde ihfâ etdiği beynimizde ma‘lûm bir yan keçesi ve bir yemenî yorgan ve bir döşek yüzü ve bir kumaş yorgan ve derbânî? ta‘bîr olunur telli kaftan ve hünkârî ta‘bîr olunur bir atlas döşek ve bir hoşâb tası ve iki kahve tepsisi ve bir münakkaş boğça ve bir hamam gömleği ve bir çift sarı kumaş yasdık ve hünkârî ta‘bîr olunur bir çift kumaş yasdık ve bir kadife yasdık ve bir kapı perdesini bana teslîm ben dahi ahz u kabz eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 20 min-Şa‘bâni’l-mu‘azzam sene 1081.<br><br>Şuhûdü’l-hâl: Umdetü’l-akran Hüseyin Ağa kethüdâ-yı hazret efendi, fahrü’l-eşbâh Mehmed Ağa ser-muhzırân, Şah Mehmed b. Abdülhalim, Mehmed Çavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2776"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2778"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b379"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>