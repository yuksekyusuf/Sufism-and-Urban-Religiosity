﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 546<br>Hüküm no: 702<br>Orijinal metin no: [131b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife Hatun’un inşa etteği evin pencerelerine tahta sütre çekmeyi taahhüt ettiği</b><br><br>Ma‘rûz-ı dâ‘îleridir ki;<br><br>Sâdır olan fermân-ı âlîlerine imtisâlen cânib-i şer‘den irsâl olunan keşif nâibimiz Mevlânâ Mehmed Abdullah Efendi dâ‘îleri hâssa mi‘mâr hulefâsından el-Hâcı Mustafa Halîfe ve Ali Halîfe ile sâhib-i arzuhâl Süleyman’ın derûn-ı arzuhâlde mezkûr Altıpoğaça Mahallesi’nde vâki‘ menzilinde cemâ‘at-i Müslimîn huzûrunda akd eylediği meclisde mezbûr Süleyman ve mukābilinde sâkin Mustafa asâleten ve Mehmed Odabaşı dahi kezâlik asâleten ve diğer Mustafa tarafından vekîl-i müsecceli olmağla vekâleten derûn-ı arzuhâlde ismi mastûr olan Ömer’in zevcesi olup zâtı ta‘rîf-i şer‘î ile mu‘arrefe olan Afîfe nâm hatun mahzarında mezbûre Afîfe müceddeden binâ eylediği işbu menzilin tabaka-i ulyâsında ve vustâsında ihdâs iki aded şâhnişînde olan üçer aded pencerelerinden bizim kadîm menzillerimizin makarr-ı nisvân olan mahallerine nezâreti ve zarar-bînî olmağla ba‘de’l-mu‘âyene zarar-ı şer‘îsi men‘ ve def‘ olunması matlûbumuzdur deyü da‘vâ eylediklerinde mezbûre Afîfe müvekkile [müvekkil]-i mezbûr ile mezbûrûnun menzillerinin kad[î]mîni bi-tav‘ihâ ikrâr ettiğinden sonra mi‘mârân-ı mezbûrân hâzır olan cemâ‘at-i Müslimîn ile mezbûrenin zikri mürûr eden şehnişînde olan üç aded pencerelerin müvekkil-i mezbûr ile mezbûrûnun menzillerinin makarr-ı nisvân olan mahallerine nezâreti ve zarar-bînî olduğunu ba‘de’l-mu‘âyene zarar-bînî tahta sütre vaz‘ıyla mündefi‘ olur deyü mi‘mârân-ı mezbûrân ihbâr etmeleriyle merkūme Afîfe’ye vech-i meşrûh üzere zarar-ı şer‘îsini def‘e mevlânâ-yı mezbûr mahallinde ba‘de’t-tenbîh merkūme Afîfe dahi râzı ve müte‘ahhide olup kat‘-ı nizâ‘ eylediklerini ümenâ-i şer‘le gelip bu dâ‘îlerine inhâ eyledikleri huzûr-ı âlîlerine i‘lâm olundu.<br><br>Fî 4 min-Şa‘bâni’l-mu‘azzam sene 1143.</p>          <br><a title="Önceki sayfa" style="text-decoration:none" href="./ayrmetin.php?idno=5625"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5627"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b546"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>