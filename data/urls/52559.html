﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 224<br>Hüküm no: 249<br>Orijinal metin no: [65b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun’un bakmakta olduğu küçük çocuğa nafaka takdir edildiği</b><br><br>Medîne-i Üsküdar’da Reis mahallesinde sâkine ve zâtı vech-i şer‘î üzere mu‘arrefe olan işbu râfi‘atü’l-vesîka Havva bt. Mustafa nâm hatun meclis-i şer‘-i hatîrde bast-ı kelâm ve ifâde-i merâm edip işbu tahmînen altı yaşında olan Âişe bt. Mehmed nâm sagīrenin babası olmayıp anası Hadîce bt. Ali nâm hatun dahi fakīre olup infâkdan âcize olmağla sagīre-i mezbûreyi li-ecli’t-tebennî anası mezbûre bana teslîm edip ol vechile sagīre-i mezbûre Âişe hacr u terbiyemde olmağla men-lehû hakku’t-taleb ve’l-ahz üzerine kıbel-i şer‘den kadr-ı ma‘rûf nafaka ve kisve-bahâ farz ve takdîr olunmak matlûbumdur dedikde hâkim-i muvakkı‘-i sadr-ı kitâb tûbâ-lehû ve hüsnü-meâb efendi hazretleri dahi târîh-i kitâbdan külle yevm altışar akçe nafaka ve kisve-bahâ farz ve takdîr edip meblağ-ı mefrûz-ı mezkûru ber-vech-i muharrer sagīre-i mezbûreye harc ü sarfa ve lede’l-hâce istidâneye ve hîn-i zaferde men-lehû hakku’t-taleb ve’l-ahz üzerine rücû‘a mezbûre Havva Hatun’a izin vermeğin mâ-vaka‘a bi’t-taleb ketb olundu.<br><br>Fî 20 Rebî‘ülâhir sene 1151<br><br>Şuhûdü’l-hâl: el-Hâc Hanefi b. Ali, Sar[ı] Mehmed b. İbrahim, es-Seyyid Süleyman b. Mehmed, Veli Bey b. Mehmed, Mustafa Bey b. Ahmed, Hasan Çelebi b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=52558"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52560"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o273"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>