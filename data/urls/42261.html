﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 164<br>Hüküm no: 155<br>Orijinal metin no: [27b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsa Ağa’nın mübaşiriye ücreti talebiyle Bostancı Ali’yi taciz etmemesi</b><br><br>Ma‘rûz,<br><br>Sâhib-i arzuhâl el-Hâc İsa Ağa mahfil-i şer‘iyyâtda derûn-ı arzuhâlde mezkûrü’l-ism Bostanî el-Hâc Ali muvâcehesinde mezbûr Bostanî el-Hâc Ali hâlâ Simav kasabasında sâkin Abdülbaki Ağa zimmetinde alacağı olan altı bin guruş tahsîli için bin yüz yetmiş senesi Zilka‘de gurresinden kırk gün tamâmına değin iki bin guruş ücret kavliyle beni mübâşir ta‘yîn etmekle ben dahi mezbûr Bostanî el-Hâc Ali ile ma‘an mahâlline varıp müddet-i mezkûrede meblağ-ı mezbûr altı bin guruşu merkūm Abdülbaki Ağa’dan ba‘de’t-tahsîl ve Simav kādısı Mustafa Efendi huzûrunda mezbûr Bostanî el-Hâc Ali’ye teslîm, ol dahi yedimden ahz ve meblağ-ı mezbûr altı bin guruşu istîfa eyledikden sonra ücret-i mezkûremin bin guruşunu yedinden ahz ve istîfâ etmiş idim. Hâlâ bâkī kalan bin guruş ücretimi dahi taleb ederim deyü da‘vâ etdikde mezbûr Bostanî el-Hâc Ali cevâbında fi’l-hakīka kaziyye minvâl-i muharrer üzere olduğunu ikrâr edip, lâkin bin yetmiş bir senesi Cemâziyelâhiresi’nde meblağ-ı mezbûr bin guruşu ahzetdikde husûs-ı mezkûra ve târîh-i mezbûra gelince bi’l-cümle hukūk-ı sâireye müte‘allika âmme-i da‘vâdan ben merkūm el-Hâc İsa Ağa’nın zimmetini ibrâ ve iskāt eylediğimde merkūm el-Hâc İsa Ağa dahi ücret-i mezkûreye ve târîh-i mezbûra gelince sâire müte‘allika âmme-i da‘vâdan kezâlik benim zimmetimi ibrâ ve iskāt etmiş idi deyü ba‘de’d-def‘ ve’l-inkâr dâfi‘-i mezbûr Bostanî el-Hâc Ali def‘-i mezkûrunu lede’t-tezkiye şehâdetleri makbûle olan Davud Çelebi b. Abdurrahman ve Mehmed Bey b. el-Hâc Ali nâm kimesneler şehâdetleriyle merkūm el-Hâc İsa Ağa muvâcehesinde vech-i şer‘î üzere isbât etmeğin mûcebiyle müdde‘î-i merkūm el-Hâc İsa Ağa husûs-ı mezkûr için mezbûr Bostanî el-Hâc Ali’ye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 23 Şa‘ban sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42260"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42262"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>