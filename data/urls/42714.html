﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 467<br>Hüküm no: 608<br>Orijinal metin no: [125a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Agob ve ortağı Haçuk aleyhindeki alacak davasının reddedilmesi</b><br><br>Ma‘rûz,<br><br>Sâhib-i arzuhâl Felahato v. Petro v. Dimitri zimmî tarafından husûs-ı âti’l-beyânda vekîl olduğu es-Seyyid Numan b. Abdullah ve el-Hâc İbrahim Ağa b. Abdullah şehâdetleriyle sâbit olan Simyon zimmî mahfil-i şer‘iyyâtda Keresteci Agob ve şerîki Haçuk zimmîler muvâcehelerinde müvekkilim mezbûr Felahato zimmînin merkūmân Agob ve Haçuk zimmîlere kereste bahâsından altı yüz seksen dört guruş deyni olup bir def‘a yüz elli bir guruş ve bir def‘a yüz elli dört guruş ve bir def‘a bâ-i‘lâm-ı şer‘î mahkûmün-bih beşyüz otuz guruş ki cem‘an sekiz yüz otuz beş guruş merkūmâna def‘ ü teslîm edip yüz elli bir guruş ziyâde geçmekle merkūmândan bi’l-vekâle istirdâd ederim deyü da‘vâ etdikde onlar dahi cevâblarında müvekkil-i mezbûr zimmetinde cihet-i mezkûreden sekiz yüz seksen guruş hakkımız olmağla meblağ-ı mezkûru ber-vech-i muharrer müvekkil-i mezbûrdan ahz u kabz edip bir birimizde kat‘an hakkımız kalmamağla müvekkil-i mezbûr Felahato târîh-i i‘lâmdan iki ay mukaddem Fenar’da vâki‘ kendi keresteci dükkânında âmme-i da‘vâdan bizim zimmetimizi ibrâ-i âm ile ibrâ ve iskāt etmiş idi deyü ba‘de’d-def‘ ve’l-inkâr merkūmân ber-vech-i muharrer def‘lerini Hafız Mehmed Efendi b. İbrahim ve Berber Ahmed Beşe b. İbrahim nâm şâhidân-ı mu‘addilân şehâdetleriyle vech-i şer‘î üzere muvâcehesinde isbât etmeleriyle mûcebiyle vekîl-i mezbûr Simyon zimmî husûs-ı mezkûr için merkūmân Agob ve Haçuk zimmîlere bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 15 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42713"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42715"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b467"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>