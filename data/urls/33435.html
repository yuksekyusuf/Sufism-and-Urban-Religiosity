﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 61<br>Hüküm no: 8<br>Orijinal metin no: [2a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Giridî Mustafa’nın Fâtih Camii civarında sabun satmasına ruhsat verildiği</b><br><br>Sabuncu sergisi<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve merbût olup [olan] bin iki yüz otuz sekiz senesi Saferü’l-hayrının on dördüncü günüyle müverrah ve ol târihde İstanbul kādısı bulunup hâlâ Anadolu sadâreti pâyesiyle tekrîm buyrulan Dürrîzâde sa‘âdetlü fazîletlü el-Hâc Mehmed Âbid Efendi hazretlerinin i‘lâmlarına nazar olundukda sabun tüccârından sahib-i arzuhâl Giridî el-Hâc Mustafa kulları öteden beri sabun bey‘ ü şirâsıyla me’lûf olup âhar san‘at ve gayrı ticâreti olmadığından ber-mûcib-i i‘lâm-ı mezkûr şurût-ı nizâmına tatbîkan İstanbul’da Ebulfeth Sultân Mehmed Han Câmi‘-i şerîfinin Büyükkaraman kapısı dâhilinde tabla vaz‘ıyla sergi açıp ibâdullâha sabun bey‘ etmeğe taraf-ı şer‘-i şerîfden izin ve ruhsat verilmiş ve bu âna kadar ta‘ayyüş edegelmişiken bu esnâda câmi‘-i mezkûr harîminde o makūle hilâf-ı şart-ı vâkıf ihdâs olunan sergi ve salaş misillü nesneler sünûh eden irâde-i ma‘delet-âde-i cenâb-ı zıllullâhî ile hedm olunduğu beyânıyla kurb ve civârında İbrahim Paşa Hamamı kurbünde tedârik eylediği mahalle sergi açıp ibâdullâha narh-ı cârî üzre sabun bey‘ine kemâ-fi’s-sâbık izin ve ruhsat verilmesini istirhâm eylediği mefhûm-ı arzuhâlden müstebân ve fi’l-hakīka mezbûrun husûs-ı mezkûra me’zûniyeti meâl-i i‘lâmdan müstefâd ve nümâyân oldukdan sonra keyfiyeti etrâfıyla tahkīk için Sabun Nâzırı Tiryâkioğlu Mehmed Ağa ve sabuncular kethudâsı es-Seyyid el-Hâc İbrahim Ağa ve yiğitbaşısı Mehmed ve tüccâr ve esnâfdan mazbûtü’l-esâmî kimesneler nezd-i dâ‘iyâneme celb ile arzuhâl-i merkūm hazır olduğu hâlde suâl olundukda mezbûr el-Hâc Mustafa tüccârdan aldığı sabunu narh-ı cârîsinden bir akçe ziyâdeye bey‘ etmemek ve memnû‘ olan mahallere dahi bir dâne sabun vermeyip narh-ı cârîsi üzre ibâdullâha bey‘ etmek ve tüccârın emvâlini izâ‘a ve itlâf etmeyip vakt ü zamanıyla ashâbına te’diye ve îfâ eylemek üzre ta‘ahhüd ve tekeffüle rabt olunmuş olduğuna nazar[an] bir gûne mahzûru olmadığını her biri ihbâr etmeleriyle bu sûretde inhisâr-ı bey‘ ü şirâ şer‘an ve kānûnen memnû‘ ve merkūm el-Hâc Mustafa kulları [2b] dahi ber-mûcib-i i‘lâm sabun bey‘ine me’zûnen olduğuna binâen istid‘âsı üzre mahâll-i mezkûrda sergi açıp ibâdullâha narh-ı cârîsi üzre bey‘ etmeye kadîmi vechile izin ve ruhsat verilip memnû‘ olan mahallere ve narh-ı cârîsinden ziyâde bey‘ etmemeğe tenbîh olunduğu İstanbul Mahkemesi’nden huzûr.<br><br>Fî 3 M sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33434"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33436"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>