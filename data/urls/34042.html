﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 289<br>Hüküm no: 135<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçeri kışlalarından Şehzâdebaşı’nda bulunan Yeniodalar’a Ahmediye ve Eskiodalar’a Fevziyye isminin verildiği</b><br><br>Eski ve Yeni odalar tâ‘bir olunan mahâll-i mülgāya Fevziyye ve Ahmediye tesmiye olunduğuna dâir ilmühaberdir.<br><br>Şehzâdebaşı’nda kâin Eski odalar ve Sultanmehmed civârında Yeni odalar tâ‘bir olunan mülgā makhûrların münhedim ve muhterik kışlaklar fi’l-asl emlâk-i hümâyûn olarak mahallât dâhilinde olmadığına ve bi-tevfīkillâhi te‘âlâ kışlak lafzı lagv ve mahv olunarak müceddeden menâzil ve dekâkîn inşâ olunacağına binâen münâsib birer isim tesmiye olunarak ve civârlarında kâin selâtîn ve mahallât cevâmi‘-i şerîflerinden birine ilhâk veyâhud civâr ve münâsiblerine göre hudûd ta‘yîniyle taksîmi ve Eski odalar tâ‘bir olunan kışlak-ı mehdûme mahalline Fevziyye ve Mansûriyye ve Yeni odalar tâ‘bir olunan muhterik kışlak mahalli bütün bütün Sultan Ahmed Hân tâbe serâhu hazretleri vakf-ı şerîfine tashîh [tahsis] olunacağından Ahmediye veyâhud âhar münâsib birer isim tesmiye kılınması husûslarında ne vechile irâde-i seniyye ta‘alluk eder ise ol vechile ma‘rifet-i şer‘le tanzîm ve tescîl olunması’çün fazîletlü İstanbul kādısı efendi hazretleri tarafına ilmühaberi i‘tâsı husûsu husûsât-ı sâireyi şâmil sekiz bend bir kıt‘a takrîrleriyle lede’l-arz takrîr-i mezkûr bâlâsına midâd-ı sürhle işâret olunarak taraf-ı hazret-i sadâret-penâhîden rikāb-ı hümâyûn-ı mülûkâneye lede’l-arz ve Eski ve Yeni tâ‘bir olunan mahallerin eskisine Fevziyye ve yenisine Ahmediye tesmiye olunmak mazmûnunda hatt-ı şerîf-i şâhâne şeref-rîz-i sudûr olmağla mantûk-ı münîfi icrâ olunmak bâbında sâdır olan fermân-ı âlî mûcebince isim maddesi tanzîm olunmuş olmağla zikrolunan Ahmediye ve Fevziyye nâm mahallerin civârlarında kâin selâtîn ve mahallât cevâmi‘-i şerîflerinden birine ilhâk veyâhud civâr ve münâsiblerine hudûd ta‘yîniyle taksîm ve ol vechile ma‘rifet-i şer‘le tescîl olunması’çün Başmuhâsebe’ye kaydolunup fazîletlü İstanbul kādısı efendi hazretleri tarafına işbu ilmühaber verildi.<br><br>Fî 12 Ş sene 1242.</p>          <br><a title="Önceki sayfa" style="text-decoration:none" href="./ayrmetin.php?idno=34041"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34043"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b289"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o511"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>