﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 45<br>Hüküm no: 3<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Niko v. Kosta’nın kasab dükkanı gedik hisse ve aletlerini Çato v. Prako’ya sattığı</b><br><br>Bismillâhirrahmanirrahîm<br><br>Yâ Fettâh Yâ Rezzâk Yâ Kerîm Yâ Allâh Yâ Mu‘în<br><br>Evkâf-ı hazret-i şehriyârîden Dördüncü ve Beşinci Selhhâne’ye merbût olup mahrûse-i Galata’ya muzâfa kasaba-i Tophâne’de vâki‘ Ada Gürcü dükkânı dimekle ma‘rûf bir bâb kasab dükkânı derûnunda mevcûd beyne’l-hıref gedik ta‘bîr olunur âlât-ı lâzıme-i ma‘lûmenin nısf-ı hisse-i şâyi‘asıyla Çavuşbaşı mahallesinde vâki‘ bir bâb kasab dükkânı gediğinin rub‘ hisse-i şâyi‘asına bâ-temessük-ı mütevellî mutasarrıf olan Nikola v. Kosta zimmî meclis-i şer‘-i kavîmde kasab tâ’ifesinden olup kasab ustalığı uhdesinden gelmeğe kādir idüği hâlâ Kasabbaşı Mehmed Emin Ağa tarafından vekîli kasablar kethüdâsı el-Hâc Ali Ağa ve ustalarından Mehmed Said Ağa ihbârlarıyla zâhir olan Çato v. Prako zimmî muvâcehesinde takrîr-i kelâm edip ber-vech-i muharrer iki bâb dükkânlar derûnlarında mutasarrıf olduğum nısf ve rub‘ âlât-ı lâzıme-i ma‘lûme hisselerimi hüsn-ı rızâ ve ihtiyârımla bedel-i ma‘lûm mukâbelesinde bâ-re’y-i mütevellî mesfûr Çato zimmîye ferâgat ve kasr-ı yed edip fîmâ ba‘d bâlâda zikr olunan iki bâb dükkânların nısf ve rub‘ gedik âlât-ı lâzımelerinde benim kat‘â alâka ve medhalim kalmayıp mersûm Çato zimmînin hakk-ı mufavvazı olmuşdur dedikde mesfûr Çato zimmî dahî tasdîk edip nısf ve rub‘ âlât-ı mezkûre hisseleri defter-i vakf-ı mersûm Çato zimmî üzerine kayd ve yedine müceddeden başka temessük i‘tâ olunmak ricâsında oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî 27 Zilhicce sene 1201<br><br>Derkenar: Mübâya‘a-i kasab</p>          <br><a title="Önceki sayfa" style="text-decoration:none" href="./ayrmetin.php?idno=30461"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30463"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b045"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o345"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>