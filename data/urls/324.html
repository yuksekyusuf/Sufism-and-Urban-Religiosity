﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 130<br>Hüküm no: 141<br>Orijinal metin no: [22a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müslüman olan Hasan Beşe’nin bağ ve tarlalarını oğlu Serkis’e sattığı</b><br><br>Vilâyet-i Anadolu’da Eğin kazâsına tâbi‘ İbiç nâm karye ahâlîsinden olup şeref-i islâm ile müşerref olan Hasan Beşe b. Abdullah nâm kimesne mahfil-i kazâda sulbî oğlu Serkis nâm Ermeni muvâcehesinde ikrâr ve takrîr-i kelâm edip karye-i merkūmede vâki‘ bir tarafdan Araken nâm Ermeni mülkü ve bir tarafdan Cerik nâm Ermeni mülkü ve bir tarafdan tarîk-i âm ile mahdûd olan üç bâb tahtânî odaları hâvî menzilimi ve yine karye-i mersûme sınırı dâhilinde Yazı nâm mevzi‘de vâki‘ bir tarafdan Kiki nâm Ermeni bağı ve bir tarafdan Kesdek nâm Ermeni bağı ve tarafeynden tarîk-i âm ile mahdûd bağını mezbûr Serkis’e tarafeynden îcâb ve kabûlü hâvî bey‘-i kat‘î ile safka-i vâhidede altmış guruşa bey‘ ol dahi iştirâ ve kabûl eyleyip ve yine karye-i merkūme sınırı dâhilinde mevâzi‘-i adîdede vâki‘ lede’l-ahâlî ve’l-cîrân ma‘lûmü’l-hudûd tarlalarımın hakk-ı tasarrufunu sâhib-i arz ma‘rifetiyle mezbûr Serkis’e yirmi guruş bedel mukābelesinde ferağ ve tefvîz ol dahi tefevvüz ve kabûl eyledikden sonra semen-i mezbûr altmış guruş ile bedel-i mezbûr yirmi guruş ki cem‘an seksen guruşu merkūm Serkis yedinden bi’t-tamam ahz u kabz edip zikr olunan menzil ve bağ ve tarlaları mahallinde kabz ve tasarrufa merkūm Serkis’i taslît eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-Zilhicceti’ş-şerîfe li-sene selâse ve sittin ve elf.<br><br>Şuhûdü’l-hâl: Süleyman Beşe b. Ya‘kub, Hasan Bey b. Zülfikār, Abdurrahman Beşe b. Abdullah, Hasan Bey b. Abdullah, Hasan Beşe b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=323"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=325"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>