﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 409<br>Hüküm no: 519<br>Orijinal metin no: [106a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’ya hürriyetini ispat eden köle bedelinden olan borcunu ödemesi hususunda Hasan b. Abdullah’a tenbihte bulunulması</b><br><br>Bâ-mühr-i hazret-i veliyyü’n-ni‘am<br><br>Ma‘rûz,<br><br>Bâ‘is-i i‘lâm Hasan Ağa b. Yusuf meclis-i şer‘-i münîrde el-Hâc Hasan b. Abdullah mahzarında mezbûr el-Hâc Hasan’dan bir buçuk ay mukaddem Esirci Mustafa Beşe vesâtatıyla esir pazarında Gürciyyü’l-asl olmak üzere üç yüz altmış guruş semen-i medfû‘ ve makbûza iştirâ ve kabz eylediğim işbu hâzır bi’l-meclis Hüseyin nâm şâbb-ı emred yedimde iken ben Kastamonu’da Yenimahalle ahâlîsinden ve mellâh tâifesinden Mustafa b. Ahmed’in firâşından hâsıl ve zevcesi hürretü’l-asl Emine bt. Ali’den mütevellid olup bana ve ebeveynime kat‘an rıkk târî olmamış, hürrü’l-aslım deyü da‘vâ ve ber-vech-i muharrer hürriyetini Kastamonulu Çörekçi Hüseyin Beşe b. Hasan ve Süleyman Beşe b. Hüseyin şehâdetleriyle hâkim-i muvakkı‘-ı sadr-ı kitâb huzûrunda benim muvâcehemde vech-i şer‘î üzere isbât edip hürriyetine hüküm ve sebîli tahliye olunmağla mevsûf-ı mezbûr Hüseyin’in semeni olmak üzere mezbûr el-Hâc Hasan’a medfû‘um olan meblağ-ı mezbûr üç yüz altmış guruşu mezbûr el-hâc Hasan’dan bi’l-mürâca‘a taleb ederim deyü da‘vâ, ol dahi cevâbında müdde‘î-i mezbûrun ber-minvâl-i muharrer müdde‘âsını ikrâr ü i‘tirâf etmeğin alâ-mûcibi i‘tirâfihî meblağ-ı mezbûr üç yüz altmış guruşu müdde‘î-i mezbûr Hasan Ağa’ya tamâmen red ve teslîm için mezbûr el-Hâc Hasan’a şer‘an tenbîh olunduğu bi’l-iltimâs huzûr-ı âlîlerine i‘lâm olundu. El-emru li-men-lehü’l-emr.<br><br>Fî 8 min-Saferi’l-hayr sene [1]172.</p>          <br><a title="Önceki sayfa" style="text-decoration:none" href="./ayrmetin.php?idno=42624"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42626"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b409"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o510"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>