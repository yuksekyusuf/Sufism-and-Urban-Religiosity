﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 296<br>Hüküm no: 414<br>Orijinal metin no: [47a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mustafa Efendi b. İbrahim’in, Şaban Bey b. Hasan’ın yanında bulduğu kölesini aldığı</b><br><br>Vilâyet-i Rumeli’nde Balçık nâm kasaba sâkinlerinden Mustafa Efendi b. İbrahim meclis-i şer‘de Şaban Bey b. Hasan nâm cündî mahzarında üzerine takrîr-i da‘vâ edip, işbu hâzır bi’l-meclis olan açık kaşlı elâ gözlü ak benizli orta boylu Eflakiyyü’l-asl Piyâle b. Abdullah benim abd-i memlûküm idi, târih-i kitâbdan sekiz ay mukaddem mülkümden ibâk etmiş idi. Hâlâ mezbûr Şaban Bey’in yedinde buldum, suâl olunup şer‘le alıverilmek taleb ederim dedikde, gıbbe’s-suâl mezbûr Şaban cevâbında, işbu abd-i merkūmu ben Dîvân-ı hümâyûn kâtiblerinden Mustafa Çelebi b. Sinan nâm kimesneden beş bin sekiz yüz akçeye iştirâ etdim, müdde‘î-i mersûmun abdi olup mülkünden ibâk ettiği ma‘lûmum değildir deyû cevâb vericek, müdde‘î-i mesfûrdan takrîrine muvâfık beyyine taleb olundukda, udûl-i Müslimînden Hasan Efendi b. el-Hâc Fazlullah ve Hüseyin Efendi b. Mustafa li ecli’ş-şehâde meclis-i şer‘a hâzırân olup gıbbe’l-istişhâd, fi’l-vâki‘ işbu mezbûr Piyâle müdde‘î-i merkūm Mustafa Efendi’nin mülküdür, târih-i kitâbdan sekiz ay mukaddem ibâk etti, husûs-ı mezkûra şâhidleriz, şehâdet dahi ederiz deyû edâ-i şehâdet-i şer‘iyye ettiklerinde, ba‘de’t-ta‘dîl ve’t-tezkiye şehâdetleri makbûle oldukdan sonra abd-i mezkûru vücûh-ı şer‘iyyeden bir vechile mülkünden ihrâc etmediğine müdde‘î-i merkūma yemîn teklîf olundukda, ol dahi yemîn billâhi te‘âlâ etmeğin, abd-i mersûm müdde‘î-i merkūma hükm olunup, mâ hüve’l-vâki‘ bi’t-taleb ketb olundu. Hurrire fi’l-yevmi’s-sâlis aşer min Cemâziyelâhir li sene seb‘a ve ışrîn ve elf.<br><br><br>Şuhûdü’l-hâl: Yahya Efendi b. Abdülvehhâb, Ebûbekir Efendi b. Süleyman, İbrahim Efendi b. Veli, Ebûbekir Çelebi b. İsmail, Hasan b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=24518"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24520"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o550"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>