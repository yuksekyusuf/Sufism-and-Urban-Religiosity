﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 198<br>Hüküm no: 105<br>Orijinal metin no: [46a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borç taksitlendirme fermanlarının iptaline dair çıkarılan emrin, Yeniçeri Ocağının işlerinin aksamaması için Ocak Bezirgânı Çelbon’un taksite bağlanan borçları hakkında uygulanmaması</b><br><br>Ocak Bâzergânı Çelbon Yahûdî’nin tecîl ilmühaberidir.<br><br>Bâ-sahh-ı âlî.<br><br>Bi’l-fi‘l Rumeli Kādıaskeri olan Mevlânâ Seyyid Mehmed Ataullah -edâmallâhü te‘âlâ fezâilehû-ya ve bi’l-fi‘il İstanbul Kādısı olan Abdullah -zîdet fezâilühû-ya Sah.<br><br>Ocak Bâzergânı Barale nâm Yahûdî’nin Ocağa yıllık vermek için mukaddemlerde iştirâ eylediği eşyâ semeninden tüccâr tâifesine sekiz yüz kîse akçeye karîb deyni olmağla mezbûr, tüccâr-ı mersûmûn taraflarından def‘aten mutâlebe ile ta‘cîzden hâlî olmadıklarından umûruna fütûr verip umûr-ı Ocağı idâreye adem-i iktidârı derkâr ve ta‘tîl-i umûr-ı Ocağa bâ‘is olduğun beyân birle Bâzergân-ı mesfûru[n] düyûn-ı kesîresi on iki seneye kadar mukāssatan edâ olunması bâbında emr-i şerîfim sudûrunu Yeniçeri Ağası esbak bâ-takrîr istid‘â eyledikde Ocak Bâzergânı sâbık-ı mesfûrun tüccâr tâifesine olan düyûn-ı kesîresi def‘aten edâ edemeyeceği ve umûr-ı Ocak ta‘tîle dûçâr olacağı ber-vech-i muharrer Ağa-yı esbak-ı mûmâ-ileyhin takdîm eylediği takrîrinden müstebân ve Ocak umûrunun ta‘tîlden vikāyesi lâzımeden [46b] idiği nümâyân olduğuna binâen vech-i meşrûh üzere düyûn-ı mezkûresini on iki sene tamamına kadar ceste ceste edâ eylemek üzere taksîta rabt olunup ve senevî dâyinlerine verilmek üzere taksîta rabt olunan meblağ her neye bâliğ olur ise Bâzergân-ı mersûm dahi bilâ-cevr u ezâ dâyinlerine edâ eylemek için iki yüz üç senesi Rebî‘ülevvelinde başka; ve ba‘dehû dâyinlerinin ba‘zıları taksîta râzılar olup ve ba‘zıları râzılar olmayıp def‘aten mutâlebe ile tazyîkdan hâlî olmadıkların ve def‘aten edâsı müte‘assir olduğun ve bu keyfiyet sâire sirâyet edeceğin mersûm bâ-arzuhâl lede’l-inhâ ve’l-istid‘â mukaddemâ sâdır olan emr-i şerîfim mûcebince amel olunmak bâbında sene-i mezbûre evâil-i Receb’inde bâlâsı hatt-ı hümâyûn-ı mevhibet-makrûn ile mu‘anven başka evâmir-i şerîfem sâdır olmuş idi.<br><br>Ancak mesfûr hâlik olup yerine hâlik-i mesfûrun oğlu Çelbon nâm Yahûdî Ocak Bâzergânı ta‘yîn olduğundan bahisle babası hâlik-i mersûmun hayatında agavât ve zâbitân ve bi’l-cümle ocaklıyânın idâreleri için düyûn-ı külliyye[ye] giriftâr olduğu ve hâlik-i mesfûr Ocağ-ı mezbûra bâzergân nasb olundukda eslâfdan katı vâfir mebâliğ için mal-ı eytâmdır denilerek ve ba‘zılarını mecbûren murâbaha verilerek deyn ettirmeleriyle gerek eslâfdan ve gerek hâlik-i mesfûrun i‘tâ eylediği murâbaha ve asl-ı mâldan on beş kat ziyâde idiği ve ashâb-ı hukūk cümlesi fâ‘il-i muhtâr ve düyûn-ı mezkûreye murâbaha verilerek te’diye olunmak mümkün olamayıp düyûn-ı kesîreye müstağrak olduğu bedîdâr ve bir tarafdan dâyinleri dahi murâbaha talebiyle te‘addî ve tesâddîden hâlî olmadıkları beyânıyla fîmâ-ba‘d babası hâlik-i mesfûrun mührüyle memhûr bâ-temessük deyni zuhûr eder ise on iki seneye kadar bilâ-murâbaha asl-ı mâl teslîm olunarak mukāssatan edâ olunmak üzere müceddeden emr-i şerîfim sudûrunu mesfûr Çelbon Yahûdî bâ-arzuhâl lede’l-inhâ ve’l-istid‘â vech-i meşrûh üzere on iki seneye kadar bilâ-murâbaha te’diye-i deyn ettirilmek bâbında bin iki yüz on dokuz senesi evâhir-i Ramazan’ında bâlâsı hatt-ı hümâyûn-ı şevket-makrûnumla mu‘anven eğerçi emr-i âlî-şânım şeref-efzâ-yı sudûr etmiş idi.<br><br>Ancak bir müddetden beri Âsitâne-i aliyyemde erbâb-ı bey‘ u şirâ bâzergân ve ehl-i sûk makūlelerinin mu‘âmeleleri bi’l-külliye muhtell ü müşevveş olup bi’l-cümle bu husûsda <<bu vech üzere>> mutazarrır u muztar ve encâmında Devlet-i aliyyeme râci‘ vâcibü’t-tanzîm bir fesâd-ı azîm idiği emr-i âşikâr olduğu beyânıyla fîmâ-ba‘d tecîl ve taksît emri verilmeyip bu vakte dek verilenler dahi erbâbı yedlerinden nez‘ olunmak, nez‘ olunmadığı hâlde cümlesi mer‘î? ani’l-amel i‘tibâr olunup erbâb-ı düyûn medyûnlarından haklarını mutâlebe eylediklerinde emr-i âlîden kat‘-ı nazar hükkâm ve zâbitân edâya kudreti var mıdır, yok mudur; ba‘de’t-tahkīk muktezâ-yı şer‘îsi icrâ olunmak ve fîmâ-ba‘d taksît ve tecîl emri tahrîrinden bi’l-külliye men‘ olunmak iktizâ eylediğini İstanbul Kādısı sâbık bâ-takrîr ifâde eylediğine binâen vech-i meşrûh üzere verilen emrin kaydları ref‘ ü terkīn olunup min-ba‘d taksît emri istid‘â olunur ise müsâ‘ade olunmamak ve verildiği hâlde Dîvân-ı Hümâyûn’umdan mukayyed şurûta ri‘âyet olunmak üzere Dîvân-ı Hümâyûn’um Kalemi’ne kayd ve Başmuhâsebe’ye ve keyfiyet ma‘lûm olup kaydları murakkan evâmir her ne kadar ibrâz olunur ise amel ve i‘tibâr olunmamak bâbında sâdır olan fermân-ı âlî-şânım mûcebince Ocak Bâzergânı mersûm Çelbon Yahûdî’ye ber-vech-i muharrer verilen emr-i mezkûrun kaydı ref‘ ü terkīn ve bâlâsına şerh ve İstanbul Mahkemesi tarafına ilmühaberi verilmiş idi.<br><br>El-hâletü-hâzihî Bâzergân-ı mesfûrun Südde-i sa‘âdetime takdîm eylediği arzuhâlinde; ber-vech-i muharrer mersûmun yedinde olan emr-i münîfimin kaydı eğerçi ref‘ ü terkīn ve İstanbul Mahkemesi’ne ilmühaberi verilmiş olup [47a] lâkin madde-i merkūm ihtilâl-i nizâm-ı Ocağı mûcib ve kendisi hasâr-ı küll[î]ye dûçâr olacağını müstevcib olduğun inhâ ve ol bâbda inâyet istid‘â etmeğin Ocağ-ı âmirem umûr-ı sâire makīs olmayıp idâre ve rü’yeti lâzımeden olmağla mukaddem verilen emrin kaydı bâlâsında olan şerh ref‘ olunmuş olmakdan nâşî emr-i mezkûrun kemâ-fi’s-sâbık düstûrü’l-amel tutulması fermânım olmağın te’kîdi hâvî işbu emr-i şerîfim ısdâr olmuşdur. İmdi Ocağ-ı âmirem umûru sâire makīs olmayıp idâre ve rü’yeti lâzımeden olmağla mukaddem verilen emrin kaydı bâlâsında olan şerh-i mezkûr ref‘ olunduğu ve İstanbul Mahkemesi’ne ilmühaberi verildiği siz ki Rumeli Kādıaskeri mevlânâ-yı müşâr ve İstanbul Kādısı Mevlânâ-yı mûmâ-ileyhimâsız, ma‘lûmunuz oldukda vech-i meşrûh üzere mukaddemâ sâdır olup kaydı terkīn olunan emr-i âlî-şânım kemâ-fi’s-sâbık düstûrü’l-amel tutulup Bâzergân-ı mesfûr düyûn-ı mezkûresini on iki sene tamamına kadar bilâ-murâbaha ceste ceste edâ etmek üzere taksîta rabtettirip def‘aten talebiyle te‘addî olunmamak ve Bâzergân-ı mesfûrun senevî verilmek üzere taksîta rabt olunan meblağ her neye bâliğ olur ise bilâ-cevr u ezâ edâ olunması husûslarını mesfûra tekrar tenbîh ve te’kîde ihtimâm ve dikkat ve mukaddem sudûr edip kaydı terkīn olunan emr-i mezkûra mebnî Bâzergân-ı mesfûr hilâf-ı fermân dâyinleri taraflarından tazyîk misillü vaz‘ ü hâlât tecvîz olunmamak bâbında.<br><br>Fî-evâhiri Ca sene [1]220</p>          <br><a title="Önceki sayfa" style="text-decoration:none" href="./ayrmetin.php?idno=32101"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32103"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o672"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>