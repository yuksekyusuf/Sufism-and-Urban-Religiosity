﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 239<br>Hüküm no: 205<br>Orijinal metin no: [60a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yelkenci Piyâle Reis’in Ahmed Beşe b. Şaban’ın mirasçılarından alacağını tahsil etmesi</b><br><br>Mahmiye-i Galata’da yelkenci tâifesinden işbu râfi‘ü’l-kitâb Piyâle Reis b. Abdullah nâm kimesne mahmiye-i mezbûra muttasıl Kalafatyeri demekle ma‘rûfe iskelede bundan akdem vefât eden Ahmed Beşe b. Şaban nâm müteveffânın evlâd-ı sıgārı Osman ve Selim nâm sagīrlere ve sulbiye kızları Fâtıma ve Âişe ve Emine nâm sagīrelere tesviye-i umûrlarına vasiyy-i muhtâr olup ve yine iskele-i mezbûrede müteveffâ-yı mezbûrun li ebeveyn karındaşı olup vefât eden İsmail Beşe’nin sulbî sagīr oğlu Ali’nin kıbel-i şer‘den tesviye-i umûruna mansûb vasî olan Osman Beşe b. Süleyman Efendi nâm kimesneyi meclis-i şer‘a ihzâr ve mahzarında takdîr-i da‘vâ edip târih-i kitâbdan bir ay mukaddem mezbûrân Ahmed Beşe ve İsmail Beşe’ye yelken bezi bahâsından altı bin iki yüz akçe hakkım olup kable’l-edâ vefât etmekle zimmetlerinden bâkī kalmışdır suâl olunup terekesinden alıverilmesin taleb ederim dedikde gıbbe’s-suâl akībe’l-inkâr müdde‘î-i mezbûr Piyâle Reis’den da‘vâsına mutâbık beyyine taleb olundukda udûl-i ricâlden Mahmud Çelebi b. Abdullah ve el-Hâc Süleyman b. Abdullah nâm kimesneler li ecli’ş-şehâde meclis-i şer‘a hâzırân olup fi’l-vâki‘ müteveffâ-yı mezbûr Ahmed Beşe ve İsmail Beşe hâl-i hayâtında ve kemâl-i sıhhatlerinde târih-i kitâbdan bir ay mukaddem bizim huzûrumuzda ikrâr edip merkūm Piyâle Reis’e yelken bezi bahâsından altmış bin iki yüz akçe vâcibü’l-edâ ve lâzimü’l-kazâ deynimiz vardır deyû ikrâr eylediler biz bu husûsa bu vech üzere şâhidleriz şehâdet dahi ederiz deyû her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiyye şehâdetleri hayyiz-i kabûlde vâkı‘a oldukdan sonra mezbûr Piyâle Reis’e meblağ-ı mezbûru ba‘zan ve küllen müteveffâ-yı mezbûrân Ahmed Beşe ve İsmail Beşe’den veya vekîlleri veya resûlleri yedlerinden almadığına veya mukābelesinde rehin veya âhara havâle veya bi vechin mine’l-vücûh zimmetlerin ibrâ eylediğine yemîn teklîf olundukda ol dahi alâ vefki’l-mes’ûl yemîn billâhi’l-aliyyi’l-azîm etmeğin zikr olunan altı bin iki yüz akçeyi edâya tenbîh birle mâ vaka‘a bi’t-taleb ketb olundu. Tahrîren fi’l-yevmi’r-râbi‘ aşere min Cumâdelâhire li sene isneteyn ve hamsîn ve elf.<br><br><br>Şuhûdü’l-hâl: El-Hâc Hasan b. Abdullah, Mehmed Çelebi b. Ramazan, Hasan Çelebi b. Abdullah, Mahmud b. İlyas ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20408"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20410"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>