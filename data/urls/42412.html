﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 264<br>Hüküm no: 306<br>Orijinal metin no: [59a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Mehmed’in Sofçu Bedros aleyhindeki alacak davasının reddedilmesi (şirket-i inan)</b><br><br>Bâ-hatem-i hazret-i efendi,<br><br><<Ma‘rûz, şahsını ta‘rîf-i şer‘î ile mu‘arrefe>><br><br>Ma‘rûz,<br><br>Derûn-ı arzuhâlde mezkûrü’l-ism el-Hâc Ali b. Mehmed dîvân-ı âlîde ma‘kūd meclis-i şer‘-i hatîrde arzuhâl eden Sofçu Bedros v. Mardik zimmî muvâcehesinde bin yüz altmış yedi senesi Rebî‘ülâhiri’nin on beşinci günü İstanbul’da Tahta Han’da vâki‘ odamızda mezbûr Bedros zimmînin karındaşı gāib ani’l-meclis Kirkor zimmî ile fâide re’s-i malımıza göre olmak üzere beynimizde ba‘de’l-mukāvele sofçuluk ticâretinde akd-i şirket-i inân eylediğimizde mezbûr Kirkor’un mâl-ı şirketi bin guruş olmağla ben dahi mâl-ı şirket olmak üzere mezbûr Kirkor’a bin iki yüz yetmiş zer-i mahbûb altını verip meblağ-ı mezbûr Kirkor’un yedinde iken karındaşı mezbûr Bedros zikr olunan bin iki yüz yetmiş altına ben kefîlim deyüp kefîl olmağla hâlâ ber-vech-i muharrer kefâletine binâen zikr olunan bin iki yüz yetmiş altınımı mezbûr Bedros’dan taleb ederim deyü da‘vâya tasaddî eyledikde takrîr-i meşrûh üzere kefâlet-i mezkûre sahîha olmayıp ve hâlâ şeyh-i meşâyihü’l-İslâm ve müfti’l-enâm -sellemallâhu’l-meliki’l-azîzi’l-allâm inâyetlü âtıfetlü Mehmed Salih Efendi hazretlerinden dahi “Zeyd Amr ile akd-i şirket-i inân etdikde Zeyd mâl-ı şirket olmak üzere Amr’a şu kadar akçe verdikde meblağ-ı mezbûr Amr’ın yedinde iken Bekir ben bu akçeye kefîlim deyüp bu vechile kefîl olsa kefâlet-i mezbûre sahîha olur mu” deyü istiftâ olundukda cevâb-ı bâ-savâblarında “Olmaz” deyü buyurulmağın mûceb-i fetvâ-yı şerîfe müdde‘î-i mezbûrun da‘vâsı meşrû‘a olmayıp suâl dahi teveccüh etmemeğin mezbûr el-Hâc Ali husûs-ı mezkûr için mezbûr Bedros zimmîye bi-gayrı vechin şer‘î mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 8 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42411"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42413"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>