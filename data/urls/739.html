﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 60<br>Hüküm no: 22<br>Orijinal metin no: [7a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mucur kazasının Göynük köyünde bulunan Mustafa b. Selim’in yaptırdığı caminin imamet ve hitabet cihetinin Hacı Hasan Halîfe b. Memiş’e tevcihi</b><br><br>Ma‘rûz,<br><br>Hacı Bektaş ma‘a-Mucur kazâsına tâbi‘ Göynük nâm karyede vâki‘ Mustafa b. Selim nâm sahibü’l-hayrın binâ eylediği câmi‘-i şerîfde yevmî bir akçe vazîfe ile imâmet ve hitâbet cihetleri Abdülhalim b. Ahmed’in üzerinde olduğu askerî rûznâmçesinden derkenâr olunmağla inhâ ve derkenâra nazaran muktezâsı i‘lâm olunmak bâbında sâdır olan fermân-ı âlîşâna imtisâlen ciheteyn-i mezkûreteyn mutasarrıfı olduğu karye-i mezbûre ahâlîsinden bu esnâda Der-aliyye’ye gelen bî-garaz erbâb-ı vukūfdan Şahmanoğlu Hasan b. İsmail ve Küçükoğlu Halil b. Ömer nâm kimesnelerin bi’l-muvâcehe alâ-tarîkı’ş-şehâde ihbârlarıyla zâhir olan mezbûr es-Seyyid Abdülhalim meclis-i şer‘-i münîrde derûn-ı arzuhâlde ismi mezkûr el-Hâc Hasan Halîfe b. Memiş nâm kimesne mahzarında takrîr-i kelâm edip ben ber-vech-i muharrer mutasarrıf olduğum ciheteyn-i mezkûreteyni hüsn-i rızâ ve tayyib-i hâtırımla merkūm el-Hâc Hasan Halîfe’ye kasr-ı yed ve yedimde olan atîk beratımı huzûr-ı şer‘de merkūma teslîm etmemle kasr-ı yedimden tevcîh buyurulması niyâzımdır deyü istid‘â ve mezbûrun ehliyet ve istihkākı lede’l-imtihân zâhir ve hüveydâ olmağla bu sûretde ciheteyn-i mezkûreteyn merkūm es-Seyyid Abdülhalim’in kasr-ı yedinden bi’n-nefs varıp edâ-yı hizmet etmek şartıyla mezbûr el-Hâc Hasan Halîfe’ye tevcîh ve atîk beratı kaleminde battala hıfz olunarak yedine müceddeden berat-ı âlîşân i‘tâsı bâbında emr ü fermân hazret-i men-lehu’l-emrindir.<br><br>Fî 15 M sene [12]48</p>          <br><a title="Önceki sayfa" style="text-decoration:none" href="./ayrmetin.php?idno=738"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=740"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o203"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>