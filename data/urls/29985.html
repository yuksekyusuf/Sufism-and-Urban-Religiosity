﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 92<br>Hüküm no: 50<br>Orijinal metin no: [18b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb Hatun’un Tatarpazarı’nda tasarrufunda bulunan pirinç ekimi hakkını devrettiği</b><br><br>Mahmiye-i İslambol’da Topkapısı civârında Nakkāş Paşa Sarayı kurbünde sâkine ve zâtı zeyl-i kitâbda muharrerü’l-esâmî Müslimîn ta‘rîfleriyle mu‘arrefe olan Zeyneb bt. Hasan nâm hatun meclis-i şer‘-i şerîf-i enverde Tatarpazarcığı voyvodası fahrü’l-akrân işbu bâ‘isü’l-kitâb Hâfız Ahmed Ağa b. İbrahim tarafından vech-i âtî üzere vekîl olduğu İsmail Ağa b. el-Hâc Ahmed ve Hüseyin Ağa b. Hasan şehâdetleriyle sâbit olan Hâfız el-Hâc Mustafa Ağa b. el-Hâc Ali mahzarında ikrâr-ı tâm ve takrîr-i kelâm edip Filibe çeltiği enhârından Tatarpazarı’nda vâki‘ İbrahim Paşa Nehri’nde sekiz aded tohumlara cânib-i mîrî için senevî üç yüz yirmi keyl pirinç maktû‘ ile Zeyneb bt. Âişe ismiyle bâ-berât-ı âlîşân mutasarrıfe olduğum zikrolunan sekiz aded tohumlarımı kendi hüsn-i rızâ ve tayyib-i hatırıyla müvekkil-i mûmâ-ileyh Hâfız Ahmed Ağa’ya dokuz yüz guruş bedel mukābili ferâğ ve bi’l-külliye kasr-ı yed edip berat ve tezkiresini vekîl-i merkūm yedine teslîm eylediğimde ol dahi bedel-i mezkûr dokuz yüz guruşu müvekkil-i mûmâ-ileyh mâlından bi’l-vekâle bana def‘ u teslîm ve istihlâk ile emredip ben dahi ber-minvâl-i muharrer yedinden tamamen ahz u kabz ve umûruma sarfla istihlâk eylediğimden sonra vech-i meşrûh [üzere] ferâğ ve kasr-ı yed eylediğim zikrolunan sekiz aded tohumlara ve bi’l-cümle husûs-ı mezkûra müte‘allika âmme-i de‘âvî ve kâffe-i mutâlebâtdan müvekkil-i [19a] mûmâ-ileyh bedel-i ferâğ nâmıyla bana medfû‘u olan meblağ-ı müstehlek-i mezkûr dokuz yüz guruşa müte‘allika âmme-i da‘vâdan vekâleten benim zimmetimi ibrâ ve ıskāt eyledi dedikde gıbbe’t-tasdîkı’l-mu‘teberi’l-mer‘î mukırre-i mezbûre Zeyneb Hatun yine meclis-i şer‘de İsmail Ağa b. el-Hâc Ahmed mahzarında iâde-i kelâm edip bâlâda zikrolunduğu vech üzere sâlifü’l-beyân sekiz aded tohumları müvekkil-i mûmâ-ileyh Hâfız Ahmed Ağa’ya benim ferâğ ve kasr-ı yedimi mahâllinde takrîre ve bi’l-cümle husûs-ı mezkûra mütevakkıf olduğu umûrun küllîsine tarafından mezbûr İsmail Ağa’yı vekîl ve nâib-i menâb nasb ü ta‘yîn eyledim dedikde ol dahi vekâlet-i mezkûreyi kabûl ve merâsimini kemâ-yenbagī edâya ta‘ahhüd ve iltizâm etmeğin mâ-vaka‘a bi’t-taleb ketb olundu.<br><br>Fî 5 Rebî‘ülevvel sene 1184.<br><br>Şuhûdu’l-hâl: Hamza Beşe b. Kasım, İbrahim b. Ali, Umûr Ağa b. Yakub, Tatarpazarcıklı Ahmed Usta.</p>          <br><a title="Önceki sayfa" style="text-decoration:none" href="./ayrmetin.php?idno=29984"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29986"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o378"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>