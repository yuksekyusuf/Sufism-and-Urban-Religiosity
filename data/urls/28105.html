﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 103<br>Hüküm no: 80<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haffaf el-Hac Mehmed b. Abdullah’ın Mustafa Çelebi b. el-Hac Ahmed’deki alacağının bir kısmını alarak kalanla ilgili zimmetini ibra etmesi</b><br><br>Mahmiye-i İstanbul’da Çakır Ağa mahallesi sükkânından Haffâf el-Hâc Mehmed b. Abdullah nâm kimesne meclis-i şer‘-i şerîf-i enverde işbu râfi‘ü’l-kitâb Mustafa Çelebi b. el-Hâc Ahmed nâm kimesne mahzarında ikrâr-ı tâm ve takrîr-i kelâm edip mezbûr Mustafa Çelebi bundan akdem merhûm Kethudâ Mustafa Efendi Vakfı’ndan mutasarrıf olduğu yevmî beş akçe vazîfe ile kitâbet ve yevmî iki akçe vazîfe ile cüzhânlık cihetlerini abd-i me’zûnum işbu hâzır bi’l-meclis İvaz b. Abdullah’a ferâgat eyledikde ben kendi mâlımdan merkūm Mustafa Çelebi’ye iki yüz esedî guruşumu hibe-i sahîha-i şer‘iyye ile hibe ve temlîk ve teslîm edip ol dahi meclis-i hibede ittihâb ve kabûl ve kabz ve kendi mesârifine istihlâk etmişdi. Hâlâ mezbûr Mustafa Çelebi meblağ-ı mezbûrun kırk guruşunu kendi rızâsıyla bana def‘ ve teslîm, ben dahi ahz u kabz edip mâ‘adâsı olan yüz altmış guruşa ve bi’l-cümle târih-i kitâba gelince beynimizde cereyân eden sâir ahz u i‘tâya müte‘allika âmme-i da‘vâdan mezbûr Mustafa Çelebi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim, min ba‘d mezbûr Mustafa Çelebi ile vechen mine’l-vücûh da‘vâ ve nizâ‘ımız kalmadı dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Muharremi’l-harâm li-sene mi’e ve elf.<br><br>Şuhûdü’l-hâl: İmâmzâde Mehmed Efendi b. Mustafa, Abdurrahman Efendi b. Mehmed Kâtib-i Muhâsebe, Mustafa Çelebi b. Hüseyin, Kara İbrahim Efendi Kâtib, Hâfız Ali Çelebi, İbrahim Çelebi b. Yusuf, Abdurrahim Efendi b. Hüseyin, İbrahim Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=28104"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28106"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>