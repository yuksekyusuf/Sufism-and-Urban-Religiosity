﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 685<br>Hüküm no: 491<br>Orijinal metin no: [115a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice’nin, kendisine ait ev ve bağı satıp kendi masraflarına harcayıp oğlu merhum Kaymak Mehmed Kapudan’ın zimmetindeki alacaklarını, varisi olan karısı Ayşe Hanım’dan talep ettiği</b><br><br>Mahmiye-i Galata hâricinde Şahkulu mahallesinde sâkin iken bundan akdem vefât eden Kaymak Mehmed Kapudan b. Rıdvanˈın vâlidesi Hadîce bt. Hasan nâm hatun meclis-i şer‘de müteveffâ-yı mezbûrun zevcesi ve terekesine vâzi‘atüˈl-yed olan Âişe Hanım bt. Mehmed mahzarında üzerine da‘vâ ve takrîr-i kelâm edip bundan akdem oğlum müteveffâ-yı mezbûr hayatında Cezîre-i Sakızˈda Yenicâmi mahallesinde vâki‘ ma‘lûmüˈl-hudûd bir mülk menzilimi dört yüz esedî guruşa ve Karayork kasabası bağlarında kezâlik ma‘lûmüˈl-hudûd bir kıt‘a mülk bağımı beş yüz esedî guruşa min-haysüˈl-mecmû‘ dokuz yüz esedî guruşa âhara bey‘ ve kabz-ı semen ve kendi mesârifine sarfla istihlâk edip zimmetinde bana deyn olduğunu alâ-ruûsiˈl-işhâd ikrâr ve işhâd dahi etmekle hâlâ terekesinden taleb ederim suâl olunsun dedikde gıbbeˈs-suâl veˈl-inkâr ve isre-talebiˈl-beyyine udûl-ı Müslimînˈden Sinan Kapudan b. Mehmed ve Halil Beşe b. Hasan li-ecliˈş-şehâde meclis-i şer‘a hâzırân olup isreˈl-işhâd fiˈl-hakīka müteveffâ-yı mezbûr hayatında vâlidem mezbûrenin vech-i muharrer üzere sâlifüˈz-zikr menzil ile bağını dokuz yüz esedî guruşa âhara bey‘ ve kabz-ı semen ve kendi mesârifine istihlâk etmekle meblağ-ı mezbûr dokuz yüz esedî guruş vâlidem mezbûreye zimmetimde deynimdir deyü huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra müdde‘iyye-i mezbûre ba‘deˈt-tahlîf mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fî-gurreti Saferiˈl-hayr li-sene [10]85.<br><br>Şuhûdüˈl-hâl: Mâ-sebak</p>          <br><a title="Önceki sayfa" style="text-decoration:none" href="./ayrmetin.php?idno=21554"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21556"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b685"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o913"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>