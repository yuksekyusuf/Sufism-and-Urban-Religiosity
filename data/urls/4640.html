﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 337<br>Hüküm no: 361<br>Orijinal metin no: [49b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Mehmed’in Karabaş Mahallesi’ndeki iki evini istiğlal yoluyla Solakzâde Mehmed Ağa b. Hüseyin’e satıp tekrar kiraladığı</b><br><br>Mahmiye-i İstanbul’da Karabaş Mahallesi’nde sâkin sin ve cüssesinin bülûğa tahammülü olup ve bülûğunu meclis-i şer‘de mu‘terif olan Mehmed Çelebi b. Mehmed nâm şâbb-ı emred meclis-i şer‘-i şerîf-i enverde işbu râfi‘u’l-kitâb Solakzâde Mehmed Ağa b. Hüseyin nâm kimesne mahzarında ikrâr ve takrîr-i kelâm edip yedimde mülk ve hakkım olup mahalle-i mezbûrede vâki‘ bir tarafdan Müezzin Hasan Halîfe mülkü ve bir tarafdan Kamile nâm hatun mülkü ve bir tarafdan benim tasarrufumda olan vakıf menzil ve bir tarafı tarîk-i âm ile mahdûd büyût-ı adîdeyi müştemil menzil ile yine mahalle-i mezbûrede vâki‘ bir tarafdan benim âhar menzilim ve bir tarafdan Hadice Hatun mülkü ve bir tarafdan Hâfız Paşa bostanı ve bir tarafdan baʻzan Nakkāş Mustafa Çelebi mülkü ve baʻzan tarîk-i âm ile mahdûd ve kezâlik büyût-ı adîdeyi müştemil mülk menzillerimi bi-safkatin vâhidetin merkūm Mehmed Ağa’ya bi-tarîkı’l-istiğlâl yüz elli guruşa bey‘ ve teslîm ol dahi ber-vech-i muharrer iştirâ ve kabz ve kabûl eylediğinden sonra semeni olan meblağ-ı mezbûr yüz elli guruşu mezbûr Mehmed Ağa yedinden tamamen ahz u kabz eylediğimden sonra menzileyn-i mezkûreyni ba‘de’t-tahliyyeti’ş-şer‘iyye ve’t-tekābuzi’l-mer‘î târih-i kitâbdan bir sene tamamına değin yine mezbûr Mehmed Ağa bana yirmi bir guruş ve bir rubu‘ guruşa îcâr ve teslîm ben dahi istîcâr ve kabz ve kabûl eyledim dedikde gıbbe’t-tasdîkı’ş-şer‘î mezbûr Mehmed Çelebi meclis-i mezkûrda Monla Halil b. Yusuf mahzarında ikrâr ve takrîr-i kelâm edip meblağ-ı mezbûr zimmetimde deyn ve menzileyn-i mezbûreyn hakīkatde rehin olmağla müddet-i mezkûre tamamında meblağ-ı mezbûr ile ücret-i mezkûrun edâsı müyesser olmaz ise menzileyn-i mezkûreyni semen-i misli ile âhara bey‘ ve kabz-ı semen ve semen-i mezbûrdan deyn-i mezbûru edâya akd-i rehnde meşrûta kemâ-azeltüke fe-ente vekîlî mazmûnu üzere azl ve in‘izâlden masûne vekâlet-i devriye ile mezbûr Monla Halil’i vekîl ve nâib-i menâb nasb u ta‘yîn eylediğimde ol dahi vekâlet-i mezbûreyi kabûl ve merâsimini kemâ-yenbagī edâya ta‘ahhüd eyledi dedikde gıbbe’t-tasdîkı’l-mer‘î mâ-vaka‘a bi’t-taleb ketb olundu.<br><br>Fî 14 min-Cumâdelâhire sene 1121<br><br>Şuhûdü’l-hâl: Mehmed Efendi b. Ahmed, Mustafa Çelebi b. Mehmed, Mehmed b. Mustafa, Ali Çelebi b. Receb, el-Hâc Mehmed b. Yusuf, Ahmed Efendi b. Osman, İbrahim Ağa b. Mehmed, Mehmed b. Ahmed, Yusuf b. Ali, Abdullah b. Abdullah, Hüseyin b. Hasan ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4639"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4641"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b337"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>