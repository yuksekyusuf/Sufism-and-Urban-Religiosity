﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 210<br>Hüküm no: 214<br>Orijinal metin no: [49-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eytâm mallarından verilmiş olan borçların ne şekilde tahsil edileceği</b><br><br>Taraf-ı vâlâ-yı Fetvâ-penâhîye<br><br>Ma‘rûz-ı bende-i dîrîneleridir ki,<br><br>Mustafa Fazıl Paşa merhûmun vekîlharcı Osman Ağa eytâmının akçesinden nakīb-ı esbak müteveffâ Tahsin Bey kerîmesi Nazire Hanım’a idâne edilmiş olan dört yüz Osmanlı altınının terâküm eden on bir bin guruş nemâsının i‘tâsında muhâlefet olunduğu ve icrâ me’mûrları kānûnen i‘lâmât-ı hukūkiyenin icrâsına me’zûn olup idâne hüccetiyle müsbit olan deyninin tahsîline salâhiyetleri olmadığı beyânıyla istîzân-ı mu‘âmeleye dâir Adliye Nezâreti’nden vârid olup Şûrâ-yı Devlet’e havâle olunan tezkire üzerine emvâl-i eytâma medyûn olanların deyni ne yolda tahsîl olunduğunun ve bu makūleler deyninin âid olduğu mahkeme-i şer‘iyede verilecek hüküm üzerine icrâ me’mûrları tarafından tahsîli husûsuna vâki‘ olacak mütâla‘anın bildirilmesi hakkında taraf-ı vâlâ-yı Meşîhat-penâhîleriyle cereyân eden muhâbere cevâbında aslen ve ribhan tahsîli lâzım gelen emvâl-i eytâm hakkında icrâ me’mûrları ma‘rifetiyle evvel-emirde hüccet-i şer‘iye ve kuyûda bi’l-mürâca‘a mahkeme-i şer‘iyeden medyûna hitâben bir mürâsele gönderilmeyip borcunu bir haftadan nihâyet bir aya kadar ta‘yîn kılınacak müddet zarfında mahâll-i idâne olan dâireye gelip de usûlü vechile îfâ etmez ise borcunun kendisinden veyâ kefîlinden tahsîli veyâhûd rehinin satılması için taraf-ı şer‘den icrâ me’mûrlarına i‘lâm olunacağının tahrîr ve teblîğ olunması ve müddet-i mu‘ayyenede medyûn edâ-yı deyn etmez ise yetîmin vasî veyâ velîsi hazır bulunduğu hâlde âid olduğu mahkeme-i şer‘iyeden me’mûrîn-i mezkûreye i‘lâm kılınması ve bu i‘lânın bilâ-te’hîr icrâ-yı hükmüne icrâ me’mûrları tarafından teşebbüs edilmesi Meclis-i Tedkīkāt-ı Şer‘iyyece karârlaşdırıldığı gösterilmesine ve emvâl-i eytâmın cüz’î ve küllî zarar ve hasâra dûçâr edilmeyerek vakt ü zamanıyla istihsâl ve idâresi şer‘an ve kānûnen mültezem ve cârî olan mu‘âmelenin bir kā‘ide-i sâlime tahtına alınması ehem ve elzem olup emvâl-i eşyânın suver-i tahsîliyesi hakkında Meclis-i Tedkīkāt-ı Şer‘iyyece karârlaşdırılmış olan usûl-i muharrere husûl-i maksada kâfî görünmesine mebnî ba‘de ezîn emvâl-i eytâm hakkında ol vechile mu‘âmele olunmasının Adliye Nezâret-i celîlesiyle taraf-ı vâlâ-yı Meşîhat-penâhîlerine [50] ma‘lûmât verilmesi tezekkür kılındığı Dâhiliye Dâiresi’nden bâ-mazbata ifâde olunmuş ve nezâret-i müşârün-ileyhâya teblîğ-i keyfiyet edilmiş olmağla taraf-ı sâmî-yi Fetvâ-penâhîlerince dahi ona göre mu‘âmele-i mukteziyeye himem-i aliyye-i Meşîhat-penâhîleri derkâr buyurulmak bâbında emr ü irâde hazret-i men-lehu’l-emrindir.<br><br>Fî 11 Rebî‘ülâhir sene [1]300 ve fî 8 Şubat sene [12]98.</p>          <br><a title="Önceki sayfa" style="text-decoration:none" href="./ayrmetin.php?idno=36138"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36140"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>