﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 510<br>Hüküm no: 458<br>Orijinal metin no: [86b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aci Markar v. Delot’un, Yağcı Hanı’ndaki bir oda gediğini İstefan v. Nazroni’ye sattığı</b><br><br>Yağcı Hânı’nda bir bâb oda gediği mübâya‘ası<br><br>Ma‘rûz<br><br>İstanbul’da Nûr-ı Osmânî Câmi‘-i şerîfi kurbünde vâki‘ Yağcı Hânı odabaşısı Aci Markar v. Delot nâm zimmî meclis-i şer‘-i münîrde İstefan v. Nazroni muvâcehesinde zikrolunan Nûr-ı Osmânî Câmi‘-i şerîfi kurbünde kâin defterdâr-ı esbak-ı merhûm Abdüsselam Efendi Vakfı müsakkafâtından Yağcı Hânı demekle ma‘rûf ma‘lûmü’l-hudûd bir bâb kârgir hânın tabaka-i ulyâsında Sofcular Hânı cânibinde vâki‘ köşeye muttasıl kadîmi şehriye altı guruş kirâlı bir bâb oda derûnunda mevcûde gedik ta‘bîr olunur akd-i âti’z-zikrin sudûruna değin bir kıt‘a sûret mûcibince yedimde emvâlim olan âlât-ı lâzıme-i ma‘lûmeyi tarafeynden bi’l-îcâb ve’l-kabûl bâtten ve sahîhan bi-safkatin vâhidetin bin yedi yüz guruş semen-i makbûza mesfûr İstefan zimmîye bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve ıskāt dahi etmemizle fîmâ-ba‘d zikrolunan oda gediği ta‘bîr olunur âlât-ı lâzıme-i ma‘lûme mersûm İstefan zimmînin mal-ı müşterâsı ve hakk-ı sarîhi olup benim kat‘a alâka ve medhalim kalmamışdır deyü ba‘de’l-ikrâr ve’t-tasdîk zikrolunan oda gediğinin kayd-ı evveli bâyi‘-i mersûm Aci Markar zimmî üzerinden ref‘ ü terkīn ve atîk sûreti kaleminde battalda hıfz olunup müşteri-i mersûm İstefan zimmî ismine tashîhan kayd ile yedine sûret i‘tâsı bâbında istid‘â-yı inâyet eyledikleri İstanbul Mahkemesi’nden huzûr.<br><br>Fî 28 min-Zilhicce sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33884"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33886"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b510"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>