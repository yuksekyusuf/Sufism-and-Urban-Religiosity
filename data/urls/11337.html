﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 71<br>Hüküm no: 6<br>Orijinal metin no: [3a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muhtesib Karagöz mahallesinde Haremeyn Evkafı’na ait evin yapılan keşif sonucu kirasının belirlendiği</b><br><br>Haremeyn-i Şerîfeyn Evkāfı’ndan mahrûse-i İstanbul’da Muhtesib Karagöz mahallesinde vâki‘ lede’l-ahâlî ma‘lûmü’l-hudûd olan menzilin yevmî üç akçe icâre-i müeccele ile müste’ciri olan işbu hâmiletü’l-kitâb Kamer bt. Abdullah nâm hatun meclis-i şer‘-i şerîfde bi’l-fi‘il evkāf-ı mezbûre mütevellîsi olan fahrü’l-akrân Hamza Bey b. Abdülmennan nâm bevvâb-ı sultânî mahzarında takrîr-i kelâm edip bundan akdem menzil-i mezbûru yevmî üç akçe icâre-i müeccele ve üç bin akçe icâre-i mu‘accele ile mütevellî-i mezbûr Hamza Bey bana îcâr edip ve üç bin akçe yedimden vakf için ahz ettikden sonra bazı yerleri dahi harâba müşrif olup ta‘mîrine vakfın müsâ‘adesi olmamağla icâre-i mu‘acceleme mahsûb olmak üzere kendi mâlımdan ta‘mîrine izin verilmeğin ben dahi ta‘mîrine dört bin yedi yüz akçe harc edip cümle vakıfda yedi bin yedi yüz akçe icâre-i mu‘accelem olmuşidi, lâkin hâlâ menzil-i mezbûrun icâre-i müeccelesi ecr-i mislinden ziyâdedir kıbel-i şer‘den üzerine varılıp ecr-i misli keşf olunmasın taleb ederim deyip mütevellî-i mezbûr Hamza Bey istintâk olundukda kaziyye minvâl-i mezkûr olduğunu ikrâr ile cevâb vermeğin cânib-i şer‘den Mevlânâ Halil b. Behram ve hâssa mi‘marlarından üstâd Muharrem b. Abdullah irsâl olunup zeyl-i kitâbda mastûrü’l-esâmî olan Müslimîn ile menzil-i mezbûrun üzerine varılıp merkūm Hamza Bey mahzarında keşf olundukda menzil-i merkūmun yevmî iki akçe ecr-i mislidir deyu mi‘mâr-ı mezbûr ve sâir ehl-i vukūf Müslimânlar ittifâk ettiklerinde mevlânâ-yı mezbûr mahallinde tahrîr edip ba‘dehû meclis-i şer‘a gelip ihbâr etmeğin mâ-hüve’l-vâkı‘ bi’t-taleb ketb olundu.<br><br>Tahrîren fî-evâili şehri Şa‘bâni’l-mu‘azzam sene li-sitte aşere ve elf.<br><br>Şühûdü’l-hâl: Ömer Efendi b. ( ) el-müderris, Hasan Çavuş b. Abdullah, Ramazan Çavuş b. Abdullah, Mustafa Bey ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=11336"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11338"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o824"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>