﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 366<br>Hüküm no: 458<br>Orijinal metin no: [59a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hızır Bey mahalle ahalisinin şikayeti üzerine Arnavut Mehmed Beşe ile Ömer Beşe’nin mutasarrıf oldukları vakıf dükkâna açtıkları pencereleri kapatmaya ve odada da bekârları ikamet ettirmemeyi taahhüt ettikleri</b><br><br>Bâ-mühr-i hazret-i efendi<br><br>Ma‘rûz<br><br>Fermân-ı âlîlerine imtisâlen savb-ı şer‘den irsâl olunan keşif nâibimiz İbrahim Efendi hâssa mi‘mârı hulefâsından el-Hâc Süleyman ve Mehmed ile arzuhâlde mezkûr Hızır Bey mahallesinde vâki‘ Hâcce Mihrişah Hatun Vakfı olan hamama muttasıl yine vakf-ı mezkûrdan münâza‘un-fîhâ bir bâb oda ile ittisâlinde vâki‘ terzi dükkânına varıp mazbûtü’l-esâmî Müslimîn huzûrlarında akd eylediği meclis-i şer‘de hamam-ı mezkûrun bi’l-icâreteyn mutasarrıfı olan sahib-i arzuhâl es-Seyyid Mustafa Ağa mârrü’z-zikr oda ve dükkâna ber-vech-i iştirâk mutasarrıf olan Arnavut Mehmed Beşe ve Ömer Beşe muvâcehelerinde vakf-ı mezbûrun mütevellîsi Mehmed Efendi hazır olduğu hâlde işbu mu‘âyene ve müşâhede olunan mârrü’z-zikr bir bâb bekâr odası on seneden mütecâviz harâb ve kimesne sâkin olmamış iken mezbûrân Mehmed Beşe ve Ömer Beşe zikrolunan odanın bilâ-keşf ve bilâ-izn döşeme ve etrâfını tahta ile meremmât ve tavanını tecdîd ettiklerinden mâ‘adâ hamam-ı mezkûr cânibine iki pencere ihdâs etmeleriyle benim mutasarrıf olduğum hamama zararı olup ve oda-i mezkûrede dahi bekâr kimesneler sâkin olmalarından emniyetimiz yokdur deyü ben ve ahâlî-i mahalleden işbu hâzırûn bi’l-meclis da‘vâ ve teşekkîye tesâddî eylediğimizde mezbûrân Mehmed Beşe ve Ömer Beşe zikri mürûr eden pencereleri bi’l-külliye sed ve oda-i mezkûrede dahi kendileri sâkin olmayıp ve âhar dahi iskân etmemek üzere ta‘ahhüd ettiklerinde biz dahi ber-minvâl-i muharrer râzı olup kat‘-ı nizâ‘ eylediklerini tarafeyn ba‘de’l-ikrâr ve’t-tasdîk vâki‘-i hâli mevlânâ-yı mezbûr mahâllinde ketb ü tahrîr edip ba‘dehû ümenâ-i şer‘le meclis-i şer‘de inhâ ve takrîr eylediği huzûr-ı âlîlerine i‘lâm olundu.<br><br>Fî 14 Zilka‘de sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7497"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7499"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b366"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>