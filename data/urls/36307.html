﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 350<br>Hüküm no: 382<br>Orijinal metin no: [148-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Damga Resmî Kanunu’ndaki ceza hükümlerinin uygulamaya konmasının ertelenmesi</b><br><br>Bâb-ı Âlî<br><br>Dâire-i Sadâret-i Uzmâ<br><br>Mektûbî Kalemi<br><br>Aded: 178<br><br>Taraf-ı Âlî-i Hazret-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Resm-i Damga Kānûn-ı Cedîdi’ndeki ahkâm-ı cezâiyenin bidâyet-i mu‘âmele olmak hasebiyle üç mâh imhâli istîzânını mutazammın evvel ve âhir Rüsûmât Emânet-i celîlesinden vârid olup Şûrâ-yı Devlet’e ve ahîren Resm-i Damga Tedkīk Komisyonu’na havâle olunan tezkirelerde mehl-i mezkûrun kangı târihden i‘tibâr edileceğine dâir sarâhat olmadığı ve imhâl tarafına gidilecek olur ise bi’z-zarûre ta‘mîmi lâzım gelip kānûn-ı mezkûrun târih-i neşrinden beri aradan hayli vakit geçtiği ve ta‘dîl edileceği cihetle iktizâsı ba‘dehû teemmül ve müzâkere edilmek üzere evvel-emirde taleb olunan mehlin mebde’i ve teferru‘âtı hakkında komisyonca sebk eden istifsâr ve mütâla‘aya cevâben emânet-i müşârün-ileyhâdan vârid olan tezkire üzerine cereyân eden irâdâtı hâvî i‘tâ kılınan mazbatada mezkûr Resm-i Damga Kānûnu’nun ekseri mevâddı hakkında vukū‘ bulan iştibâhât ve ihtilâfâtın yeniden icrâ-yı tedkīkāt ile tashîhât ve ta‘dîlât icrâsını müstelzim olmasına nazaran emânet-i müşârün-ileyhânın iş‘ârı vechile sûret-i tatbîkiyesince mûceb-i tereddüd ve istîzân olunan ahkâmdan ve ta‘rifât-ı kānûniye dâiresinde ibtâl edilmemiş olan pullardan dolayı lâzım gelen cezâ-yı nakdîlerin afvı muvâfık-ı ma‘delet olacağı gibi kānûnun sarâhatine karşı olsa da mükellefînin cezâ-yı [149] nakdî ile mahkûm olacağı[nı] bildiği hâlde noksan pul yapıştırması yine sehv ve hata eseri olacağı ve noksan pulların ikmâl ettirilmiş olması iktizâ edeceği cihetle senedât ve evrâka noksan pul ilsâk edenlerden dahi cezâ-yı nakdî aranılmaması muktezâ-yı maslahat ve hakkāniyet görünüp bununla beraber tashîhât ve ta‘dîlât rehin-i hitâm olduktan sonra ahkâm-ı kānûniyenin tatbîkātında me’mûrîn ve efrâdca muhârese husûsuna dikkat ve medâr olmak için kānûna yine bir mehl-i münâsib derc edilmek üzere şimdilik kānûn-ı mezbûrun târih-i neşrinden husûl-ı netîceye ve iş‘âr-ı ahîre kadar noksan yapıştırılmış ve ta‘rifât-ı kānûniye dâiresinde ibtâl edilememiş olan pulların ber-mûceb-i kānûn ikmâliyle iktifâ olunarak bunlar için muhtî ve bâdîlerin? ve kabûl edenlerin hiçbirinden cezâ-yı nakdî aranılmaması tezekkür olunup suver-i mezkûre me’mûren hazır bulunan Düyûn-ı Umûmiye Vâridât-ı Muhassasa İdâresi me’mûrları tarafından dahi tasdîk kılınmış olduğuna binâen sûret-i hâlin ta‘mîmen devâir-i merkeziye ile vilâyât-ı şâhâneye teblîği ve idâre-i mezkûreye bildirilmesinin dahi Mâliye Nezâret-i celîlesine iş‘ârı ve komisyona da ma‘lûmât i‘tâsı inbâ kılınarak mûcebince îcâbâtı icrâ kılınmış olmağla ol bâbda emr u irâde hazret-i men-lehu’l-emrindir.<br><br>Fî 5 Muharrem sene 323 ve fî 27 Şubat sene 320.<br><br>Sadrıa‘zam<br><br>Ferid</p>          <br><a title="Önceki sayfa" style="text-decoration:none" href="./ayrmetin.php?idno=36306"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36308"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b350"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o503"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>