﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 935<br>Hüküm no: 772<br>Orijinal metin no: [175a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Usta Halil’in Rus asıllı cariyesi Gülistan’ı kızı Emetullah’a hibe etmiş olduğu</b><br><br>Kezâlik<br><br>Akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkesi Râbia Hatun bt. el-Hâc Hasan ile sulbiye kebîre kızı Emetullah’a ve li-ebeveyn er karındaşı Mustafa ve kız karındaşı Âişe’ye münhasıra olduğu şer‘an zâhir ve mütebeyyin oldukdan sonra karındaşı mezbûr Mustafa meclis-i ma‘kūd-ı mezbûrda kebîre kızı mezbûre Emetullah tarafından husûs-ı âti’l-beyânda vekîl olduğu zât-ı mezbûreyi ma‘rifet-i şer‘iyye ile ârifân mahalle-i mezbûre sükkânından Hasan Efendi b. el-Hâc Yusuf ve Mehmed Çelebi b. Mehmed şehâdetleri ile mahzar-ı hasm-ı câhidde sâbit ve sübût-ı vekâletine hükm-i şer‘î lâhık olan bâ‘isü’l-kitâb el-Hâc Ömer b. Osman mahzarında üzerine da‘vâ ve takrîr-i kelâm edip müteveffâ-yı mezbûr Yaycı Usta Halil b. Ahmed’in terekesinde mevcûde işbu Rusiyyetü’l-asl Gülistan bt. Abdullah nâm câriye müteveffâ-yı mezbûrun mülk ve hakkı iken kızı müvekkile-i mezbûre bi-gayr-ı hakkın vaz‘-ı yed ve mîrâsa idhâlden imtinâ‘ eder suâl olunsun dedikde gıbbe’s-suâl vekîl-i mezbûr cevâbında müteveffâ-yı mezbûr Usta Halil b. Ahmed fevtinden bir sene mukaddem hâl-i kemâl-i sıhhatinde mülkünde olan Rusiyyetü’l-asl mezbûre Gülistan bt. Abdullah’ı kızı müvekkile-i mezbûre Emetullah’a hîbe-i sahîha-i şer‘iyye ile hîbe ve temlîk ve teslîm ol dahi meclis-i hîbede ittihâb ve temellük ve kabz u kabûl etmekle mülk-i mevhûbu olmuşdur deyü def‘le mukābele ve istintâk olunsun dedikde gıbbe’l-istintâk ve’l-inkâr vekîl-i mezbûrdan sıdk-ı makāline beyyine taleb olundukda udûl-ı ahrâr-ı ricâl-i Müslimînden Kalenderhane mahallesinde sâkin fahrü’l-eşbâh Abdulkadir Ağa b. Nuh ve mezbûr Hasan Efendi b. el-Hâc Yusuf ve Mehmed Çelebi b. Mahmud li-ecli’ş-şehâde meclis-i ma‘kūd-ı mezbûrda hâzırûn olup istişhâd olunduklarında fi’l-hakīka müteveffâ-yı mezbûr Usta Halil b. Ahmed fevtinden bir sene mukaddem hâl-i kemâl-i sıhhatinde mülkünde olan işbu Rusiyyetü’l-asl Gülistan bt. Abdullah nâm câriyesini kızı müvekkile-i mezbûre Emetullah’a bizim huzûrumuzda hîbe-i sahîha-i şer‘iyye ile hîbe ve teslîm ve temlîk ol dahi meclis-i hîbede ittihâb ve temellük ve kabz u kabûl eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eyledikde gıbbe ri‘âyeti şerâiti’l-kabûl şehâdetleri makbûle olmağın mûcebiyle ba‘de’l-hükm vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan Mehmed Beşe b. Hüseyin ve Molla İsmail b. Zülfikâr ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 14(?) min-Recebi’l-ferd sene 1110<br><br>Şuhûdü’l-hâl: Eş-şâhidûnü’s-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=37715"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37717"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0935"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1069"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>