﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 180<br>Hüküm no: 280<br>Orijinal metin no: [30a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İstemade bt. Kostantin’in vakfa ait tasarrufundaki bostan yerini Dimitri v. Pavli’ye tefvîz ettiği</b><br><br>Vech-i tahrîr-i hurûf oldur ki Hâslar kazâsına tâbi‘ Oklağılı nâm karye sâkinlerinden Dimitri v. Pavli nâm zimmî meclis-i şer‘-i şerîfde takrîr-i merâm edip bundan akdem dokuz yüz seksen üç senesinde karye-i merkūme sınırında vâki‘ olup sâhibine intimâ ile tahdîdden müstağnî olan bostan yerinin tasarrufunu karye-i mezbûreden İstemade bt. Kostantin nâm zimmiye izn-i mütevellî ile bana tefvîz edip bedel-i ferâgat-i hakk-ı tasarruf mezbûre İstemade’ye iki yüz akçe vermiş idim hâlâ mütevellîden izin verdiğine elimde temessük dahi vardır deyû târih-i merkūmda mütevellî olan fahrü’l-emâcid Mehmed Efendi’nin temessükün ibrâz edip takrîrine mutâbık bulunup ve mezbûre İstemade dahi fi’l-vâki‘ zikr olunan bostan yeri babam mezbûr Kostantin’den bana irs-i şer‘îyle intikāl etmeğin mesfûr Dimitri’ye izn-i mütevellî ile târih-i mezkûrda tasarrufunu tefvîz edip bedel-i ferâgat-i hakk-ı tasarruf iki yüz akçesin almış idim deyû mezbûre İstemade dahi ikrâr ettiğinde mukırra-i mezbûreyi vech-i meşrûh üzre mesfûr Dimitri tasdîk etmeğin vâki‘ hâl bi’t-taleb tenmîk olunup yed-i tâlibe vaz‘ ve ta‘lîk olundu tâ ki vakt-i hâcetde müzekkir-i hâl ola. Tahrîren fî gurreti Rebî‘ilâhir sene 994.<br><br><br>Şuhûdü’l-hâl: Fahrü’l-emâsil Osman Çavuş b. Şaban, Mehmed b. Ali, Bâli b. Hüseyin, Mustafa b. Yusuf, Hüseyin b. Mehmed, kâtibü’l-hurûf Kurd Mehmed ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=12718"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12720"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o229"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>