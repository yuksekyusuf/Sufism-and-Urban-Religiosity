﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 82<br>Hüküm no: 15<br>Orijinal metin no: [3b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un istiğlâl yoluyla yeniçeri on ikinci bölük oda neferatı mühimmatı vakfından borç aldığı</b><br><br>İstiğlâl<br><br>Mahmiye-i İstanbul’da Molla Şerefüddin mahallesinde sâkine ve zâtı ta‘rîf-i şer‘î ile mu‘arrefe olan umdetü’l-muhadderât Fâtıma Hatun bt. Mustafa meclis-i şer‘-i hatîr-ı lâzımü’t-tevkīrde Dergâh-ı âlî yeniçerilerinin on ikinci bölüğün oda neferâtının mühimmâtına mevkūfe nukūdun hâlen mütevellîsi olan hâfızü’l-vesîka Mehmed Ağa b. Mustafa muvâcehesinde ikrâr ve takrîr-i kelâm edip istiğlâl-i âti’z-zikrin sudûruna dek yedimde mülk ve hakkım olup mahmiye-i merkūmede Kirmasti mahallesinde vâki‘ bir tarafdan Ali Efendi ve bir tarafdan merhûm Mansurîzâde Efendi ve bir tarafdan Solakbaşı el-Hâc Ali menzilleri ve taraf-ı râbi‘i tarîk-i âm ile mahdûd hâriciye ve dâhiliyede büyût-ı adîde ve matbah ve kilâr ve bi’r-i mâ ve kenîf ve bir mikdâr bahçe ve havluyu müştemil mülk menzilimi cemî‘ tevâbi‘ ve levâhıkıyla tarafeynden îcâb ve kabûlü hâvî bi-tarîkı’l-istiğlâl mütevellî-yi merkūm Mehmed Ağa’ya beş yüz guruşa bey‘ ve teslîm ol dahi nukūd-ı mevkūfe ile bi’t-tevliye iştirâ ve tesellüm ve kabûl edip semen-i merkūm beş yüz guruşu nukūd-ı mevkūfeden olmak üzere mütevellî-yi merkūm yedinden ahz u kabz eylediğimden sonra mütevellî-yi merkūm Mehmed Ağa menzil-i mahdûd-ı mezkûru gıbbe’t-tahliyeti’ş-şer‘iyye ve’t-tekābuzü’l-mer‘î târîh-i vesîkadan bir sene tamâmına değin yetmiş beş guruşa bi’t-tevliye bana îcâr ve teslîm ben dahi ber-vech-i muharrer iştirâ ve tesellüm ve kabûl eyledim dedikde gıbbe’t-tasdîkı’ş-şer‘î mûmâ-ileyhâ Fâtıma Hatun meclis-i şer‘de Mehmed Çelebi b. Süleyman mahzarında ikrâr ve takrîr-i kelâm edip bey‘-i mezbûr hakīkatde rehin ve meblağ-ı mezbûr taraf-ı vakf-ı mezbûra zimmetimde edâsı lâzım deyn olmağla sene-i mezbûre tamâmında meblağ-ı mezbûr ile icâre-i merkūmeyi edâ eylemezsem menzil-i mahdûd-ı mezkûru semen-i misliyle âhara bey‘e ve kabz-ı semene ve semeninden meblağ-ı mezbûr ile icâre-i merkūmeyi taraf-ı vakf-ı mezbûra edâya ve fazla kalır ise bana teslîme ve bunlar tevakkuf eylediği umûrun küllîsine akd-i rehinde meşrûta azl ü in‘izâlden masûne vekâlet-i devriye ile tarafımdan mezbûr Mehmed Çelebi’yi vekîl ve nâib-i menâb nasb u ta‘yîn eyledim dedikde mezbûr Mehmed Çelebi vekâlet-i mezbûreyi kabûl ve hizmet-i lâzımesini edâya ta‘ahhüd etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Zilhicceti’ş-şerîfe sene 1152.<br><br>Şuhûdü’l-hâl: Fahrü’l-eimmeti’l-kirâm Süleyman Efendi, Molla Mehmed b. Hüseyin, Mustafa Usta b. Yusuf, es-Seyyid Ahmed b. Süleyman, Numan b. Abdurrahman</p>          <br><a title="Önceki sayfa" style="text-decoration:none" href="./ayrmetin.php?idno=6230"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6232"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>