﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 307<br>Hüküm no: 365<br>Orijinal metin no: [72b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Emin Ağa’nın, menzil davasını Debrelizade Hasan Ağa aleyhine değil babası Hüseyin aleyhine açması gerektiği</b><br><br>Bâ-mühr-i efendi,<br><br>Ma‘rûz,<br><br>Edirne’de Turgud Bâzergân mahallesinde sâkin iken bundan akdem vefât eden Süleyman Ağa b. Mehmed b. Abdullah’ın verâseti zevce-i metrûkesi Âişe Hatun bt. el-Hâc Ali ile sulbî kebîr oğlu olup hîn-i fevtinde sagīr ve hâlâ kebîr olan Mehmed Emin Ağa’ya inhisârı tahakkukundan sonra sâhib-i arzuhâl mezbûr Mehmed Emin Ağa meclis-i şer‘-i münîrde derûn-ı arzuhâlde mezkûrü’l-ism Debrelizâde Hasan Ağa b. Hüseyin mahzarında Eminzâde Ahmed Ağa vakfı mütevellîsi oğlu Abdullah Ağa hâzır iken? vakf-ı mezkûrdan olup mahalle-i mezkûrede vâki‘ lede’l-ahâlî ve’l-cîrân ma‘lûmü’l-hudûd büyût-ı adîdeyi müştemil menzil-i kebîrin nısfı babam müteveffâ-yı mezbûr Süleyman Ağa’nın hayatında ile’l-vefât yedinde ve taht-ı tasarrufunda olup ba‘de vefâtihî intikāl-i âdî ile bana intikāl etmiş iken vâlide ve hâl-i sugrumda vasîm olan işbu hâzırate bi’l-meclis mezbûre Âişe bin yüz elli beş senesinde ben sagīr iken menzil-i mezkûru ma‘rifet-i mütevellî ile Ali nâm kimesneye beş yüz guruş bedel-i makbûza bi’l-vesâye noksân-ı fâhişe ferâğ, mezbûr Ali dahi ba‘de’t-tefevvüz vâlidem mezbûreye kezâlik ferâğ, ol dahi ba‘de’t-tefevvüz mezbûr Hasan Ağa’nın babası Hüseyin Ağa’ya bedel-i mislinden noksân-ı fâhişe yedi yüz guruşa ferâğ edip hâlâ mezbûr Hüseyin Ağa’nın yedinde olmağın mezbûr Hasan Ağa mezbûr Hüseyin’in oğlu olduğuna binâen nısf menzil-i mezkûru mezbûr Hasan’[dan] taleb ederim deyü da‘vâ etdikde müdde‘î-i mezbûrun takrîr-i meşrûhu üzere mezbûr Hasan Ağa vâzı‘u’l-yed olmayıp ve vakf-ı mezkûr nezâret-i Haremeyn’de ve vâzı‘u’l-yed olan diyâr-ı âharda olmağla mezbûr Mehmed Emin Ağa Haremeyn-i şerifeyn müfettişi huzûrunda vakf-ı mezkûr mütevellîsi hâzır iken vâzı‘u’l-yed olan mezbûr Hüseyin Ağa ile terâfu‘a muhtâc olduğu ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 24 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42470"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42472"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>