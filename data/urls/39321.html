﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 68<br>Hüküm no: 29<br>Orijinal metin no: [5a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadı Abdülfettâh Efendi b. Ahmed Efendi’nin eşi Ümmühani bt. Sinan’ın, kocası ile birlikte Mısır’a gitmeye ikna edildiği</b><br><br>Husûs-ı âti’l-beyânı mahallinde istimâ‘ için mahrûse-i Kostantıniyye’de Aksaray kurbünde Camcılar mahallesinde diyâr-ı Mısriyye kuzâtından fahrü kuzâti’l-İslâm Mevlânâ Abdülfettâh Efendi b. el-merhûm Ahmed Efendi’nin menzilinde akd-i meclis olundukda müşârun-ileyh Abdülfettâh Efendi hâlâ zevce-i medhûlün bihâsı ve menkûhası olan Ümmühânî bt. Sinan nâm hatun muvâcehesinde takrîr-i kelâm edip bundan akdem mezbûreyi mehr-i mu‘accel-i mu‘ayyen ve mehr-i müeccel-i mübeyyen üzerine bikren tezevvüc edip mehr-i mu‘accelini bi’t-tamâm edâ ve îfâ eylediğimden sonra duhûl ve halvet-i sahîha olup ile’l-ân mu‘âşeret üzereyiz, hâlâ ben diyâr-ı Mısriyye’de kādı olmağla gitmek lâzım gelip mezbûreyi dahi alıp gitmek istediğimde imtinâ‘ eyledi, lâkin bu diyârda mezkûre Ümmühânî’nin ancak işbu meclisde hâzıra İsmihân nâm bir kız karındaşı olup mehâriminden kimesne olmamağla ve ben me’mûn olup ve mezbûreye mehr-i mu‘accelini ve müeccelinden bir mikdârını edâ ve îfâ etmekle merkūmeyi cebr ile alıp gitmeğe şer‘an kādir olduğuma yedimde hallâlü akfâli’l-müşkilât, keşşâfu gavâmızı’l-mu‘zilât şeyhülislâm ve müfti’l-enâm -mette‘ana’llâhü te‘âlâ bi-tûli bekāihî ilâ-yevmi’l-kıyâm- hazretlerinden fetvâ-yı şerîfe-i sahîha vardır, nazar olunup mûceb-i şer‘-i kavîm mezbûre Ümmühânî’ye tefhîm olunmak matlûbumdur dedikde merkūme Ümmühânî dahi istintâk olundukda hâl zikr olunan minvâl üzere olup vech-i muharrer üzere olup mehr-i mu‘accelini aldığına [ve bu di]yârda mehâriminden kimesne olmadığına mu‘terife olup ve mezbûr Abdülfettâh Efendi me’mûn olduğu sikāt ve ahyâr [ih]bârıyla mukarrer olucak yedinde olan fetvâ-yı şerîfe mûcebince zevci müşârun-ileyh Abdülfettâh Efendi ma‘an alıp gitmeğe şer‘an kādir olduğu merkūme Ümmühânî’ye tefhîm olunup ol dahi bile gitmeğe ta‘ahhüd eyledikde sûret-i hâl gıbbe’t-taleb ve’s-suâl ketb ve imlâ olundu.<br><br>Hurrire fî-evâili şehri Recebi’l-ferd li-seneti selâse ve selâsîn ve elf.<br><br>Şuhûdü’l-hâl: Fahrü’l-hutabâ Mevlânâ Mehmed Efendi b., zahrü’l-eimme ve’l-hutabâ Mevlânâ Muharrem Efendi, Mevlânâ Mehmed Efendi el-Kādî er-Reşîdî, Mevlânâ Mehmed Efendi el-Kāsımî, Mevlânâ Abdurrahman Efendi b. er-Rudeynî el-Kadı, Abdurrahman Halîfe el-İmâm, Şeyh Yusuf Efendi el-Müezzin, Şeyh Hasan Efendi el-İmâm, Mehmed Efendi b. el-Müderris, es-Seyyid Ebûbekir b., es-Seyyid Mustafa Çelebi, es-Seyyid Osman b. ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39320"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39322"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>