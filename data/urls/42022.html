﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 473<br>Hüküm no: 492<br>Orijinal metin no: [120a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Efendi’nin işini halletmek üzere para verdiği Halil Efendi ile olan davasında sulh olduğu</b><br><br>Bâ-imzâ-i Hazret efendi.<br><br>Mahmiye-i İstanbul’da Hocapaşa mahâllesinde sâkin Hasan Ağa b. Abdullah nâm kimesne mahmiye-i mezbûrda meclis-i şer‘de sâbıkā İzmir kādısı olan umdetü’l-mevâli’l-izâm zübdetü’l-fudalâi’l-fihâm işbu sâhibü’l-kitâbü’l-müstetâb Halil Efendi b. el-merhûm Mehmed Efendi b. Ahmed Efendi tarafından husûs-ı âti’l-beyana vekîl olduğu Abdüsselam b. Mustafa ve Feyzullah b. Mustafa nâm kimesneler şehâdetleriyle şer‘an sâbit olan fahrü’l-müderrisîn İbrahim Efendi el-mevâli’l-merhûm Mustafa Efendi mahzarında ikrâr ve takrîr-i kelâm edip bundan akdem müvekkil-i mûmâ-ileyh Halil Efendi zikri mürûr eden İzmir kādısı iken beynimizde ma‘lûm bir husûsun temşiyeti için ben malımdan bi-tarîkı’r-rüşve müvekkil-i mûmâ-ileyh Halil Efendi’ye iki yüz guruş def‘ ü teslîm ol dahi ber-vech-i muharrer ahz u istihlâk etmişidi deyü meblağ-ı mezbûru bi-tarîkı’d-damân müvekkil-i mûmâ-ileyhden taleb ve da‘vâ eylediğimde beynimizde münâza‘ât-ı kesîre ve muhâsamât-ı ekîde vâkı‘a olmuş idi el-hâletü hâzihi beynimize muslihûn tavassut edip da‘vâ-i mezkûremden beni müvekkil-i mûmâ-ileyh Halil Efendi ile seksen guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr seksen guruş müvekkilim mûmâ-ileyh malından vekîl-i merkūm yedinden işbu meclis-i şer‘de tamâmen ahz u kabz edip husûs-ı mezkûre ve târîh-i kitâba gelince sâir beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allıka âmme-i da‘vâ ve kâffe-i mutâlebâtdan müvekkil-i mûmâ-ileyh Halil Efendi’nin zimmetini ibrâ-i âmm-ı kātı‘ü’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis aşere min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Eş-şeyh Mehmed Efendi, İsmail Efendi, Ali Ağa b. İbrahim, Abdülbaki Efendi b. Hasan, Ali Beşe b. Süleyman, Abdullah Efendi b. Hasan, Mehmed Çelebi b. Abdülbaki.</p>          <br><a title="Önceki sayfa" style="text-decoration:none" href="./ayrmetin.php?idno=42021"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42023"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b473"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>