﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 378<br>Hüküm no: 433<br>Orijinal metin no: [71a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hayati bt. Abdullah’ın bazı eşyalarını Fatıma bt. İsmail’e satması</b><br><br>Eşyâ mübâya‘ası, nefy 150 guruş,<br><br>Mahmiye-i İstanbul’da Ayasofya kurbünde İshakpaşa mahallesinde sâkine Hayati bt. Abdullah nâm hatun tarafından husûs-ı âti’l-beyânda ikrâra vekîl olduğu zâtını ârifân İmâm el-Hâc Hafız İbrahim Efendi b. el-Hâc Halil ve Üveys Ağa b. Halil şehâdetleriyle sâbit olan el-Hâc Mehmed Selim Ağa b. Abdullah meclis-i şer‘-i şerîf-i enverde işbu bâ‘isetü’l-vesîka Fatıma bt. İsmail nâm Hatun’un zevci ve tarafından husûs-ı âti’l-beyânda tasdîka vekîl-i şer‘îsi Mehmed b. Hasan mahzarında bi’l-vekâle ikrâr-ı tam ve takrîr-i kelâm edip müvekkilem mezbûre Hayati Hatun eşyâ-yı memlûkemden yün memlû bir minder ve üç köhne çit döşek ve bir penbe şilte ve yedi çit köhne baş yasdığı ve bir köhne çit mak‘ad ve iki otluk memlû köhne yasdık ve dört yün memlû köhne yasdık ve üç çit köhne sagīr yorgan ve iki köhne seccâde ve iki köhne kebe ve bir yaşmak ve bir köhne ferâce ve üç çözme? yorgan çârşebi ve üç çözme? döşek çârşebi ve altı arşın bez ve bir cedîd uçkur ve bir cedîd çözme beyaz şalvar ve dört köhne gömlek ve bir çift köhne sofra ve üç pâze entari ve bir hamam takımı ve iki cedîd makreme ve bir köhne makreme ve bir cedîd çevre ve iki baş yemenisi ve bir çukaya kaplı kürk ve bir leğen ve iki tencere ve sagīr ve kebîr altı sahan ve bir kadayıf tepsisi ve bir tâbe ve bir sini ve bir leğen ve iki ibrik ve iki şamdan ve bir fener ve iki iskemle ve bir nühâs mangal ve sepet sandığımı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûre Fatıma Hatun’a yüz elli guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr yüz elli guruşu müşteriye-i mezbûre bana def‘ ü teslîm ben dahi yedinden tamamen ve kâmilen ahz ü kabz ve umûruma sarfla istihlâk eyledim, fîmâ-ba‘d eşyâ-yı muharrere-i mezkûre mezbûre Fatıma Hatun’un emvâl-i müşterâsı ve hakk-ı sırfı olup benim kat‘a alâka ve medhalim kalmadığından mâ‘adâ mahalle-i mezbûrede vâki‘ mezbûre Fatıma Hatun ile ma‘an sâkine olduğum menzil derûnunda mevcûde bi’l-cümle esâs-ı beyt ve melbûsât ve mefrûşât ve evânî-i mühâsiye ve gayr-ı nühâsiyenin mecmû‘u mezbûre Fatıma Hatun’un malı olup benim üzerime lâbise olduğum köhne libâsımdan gayrı ism-i mâl ıtlâk olunur bir nesnem yokdur dedi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 24 Ş sene [1]242.<br><br>Şühûdü’l-hâl: Muhzır Emin Çelebi, Hafız Mehmed Efendi, İbrahim Ağa, el-Hâc Ali Ağa, Mehmed Memiş b. Resul, Derviş Mehmed Ağa, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38812"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38814"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b378"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>