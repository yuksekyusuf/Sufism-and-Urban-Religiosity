﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 230<br>Hüküm no: 224<br>Orijinal metin no: [30b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anastaş v. Yorgi’nin varisleri olan kızkardeşleri Enice ve Edini’nin mûrislerinin Şerbetçi Dimitri v. Panayot’ta alacağı olduğu iddiasıyla açtıkları davada Dimitri’nin borcunu ödediğini ispat ettiği</b><br><br>Ma‘rûz<br><br>Derûn-ı arzuhâlde mezkûr hâlik Anastaş v. Yorgi v. Tanaş’ın li-ebeveyn kız karındaşları ve hasran vâriseleri olup zâtları Kostandi v. Dimitri ve Zafir v. Simo zimmîler ta‘rîfleriyle mu‘arrefeler olan arzuhâl sahibeleri Enice ve Edini zimmiyeler meclis-i şer‘-i enverde derûn-ı arzuhâlde mezkûrü’l-ism Şerbetçi Dimitri v. Panayot zimmî muvâcehesinde karındaşım hâlik-i mesfûr Anastaş zimmî hayatında ve târih-i i‘lâmdan on sene mukaddem işbu merkūm Şerbetçi Dimitri zimmî malından altı yüz guruş ikrâz ve teslîm ol dahi iktirâz [ve] ahz u kabz ve istihlâk edip meblağ-ı mezbûr ber-vech-i muharrer zimmetinde deyni olduğunu nâtık karındaşım mesfûr yedine bir kıt‘a Rûmî temessük dahi vermeğin karındaşım mesfûr hayatında meblağ-ı mezbûru kable’l-ahz ve’l-istifâ hâlik olup meblağ-ı mezkûr merkūm Şerbetçi Dimitri’nin zimmetinde kalmağla bi’l-verâse taleb ederiz deyü takrîrlerine mutâbık bir kıt‘a Rûmî temessük ibrâz ile ba‘de’d-da‘vâ ve’s-suâl merkūm Şerbetçi Dimitri cevâbında fi’l-vâki‘ kazıyye minvâl-i muharrer üzere olduğunu ikrâr lâkin meblağ-ı mezkûr altı yüz guruşu altın ve beyaz akçe mahlûten hayatında târih-i i‘lâmdan bir buçuk sene mukaddem İstanbul’da Kumkapı dâhilinde Berber es-Seyyid İsmail Çelebi’nin berber dükkânında merkūm Anastaş’a tamamen edâ ve teslîm eylediğimde ol dahi yedimden tamamen ahz u kabz edip ancak meblağ-ı mezkûrun temessüğü yedimden zâyi‘ oldu fîmâ-ba‘d temessük zuhûr eder ise amel olunmaya deyip meblağ-ı mezkûrun mutâlebesine müte‘allika âmme-i da‘vâdan benim zimmetimi ibrâ ve ıskāt edip ben dahi ibrâ-i mezkûru kabûl eyledim deyü ba‘de’d-def‘ ve’l-inkâr merkūm Şerbetçi Dimitri def‘-i meşrûhunu ahrâr-ı ricâl-i ehl-i zimmetden ve Kumkapı dâhili mütemekkinlerinden sandal bezzâzistânı tüccârından Tomas v. Abdullah ve Manav Haçador v. Artin ve Kostandi v. Dimitri ve Zafiri v. Simo nâm zimmîler şehâdetleriyle müdde‘iye[tâ]n-ı mesfûretân Enice ve Edini zimmiyeler muvâcehelerinde vech-i şer‘î üzere ba‘de’l-isbât ve’t-ta‘dîl ve’l-kabûl mûcebiyle hükmolunup müdde‘iyetân-ı mesfûretân Enice ve Edini zimmiyeler da‘vâ-yı mezkûreleriyle mesfûr Şerbetçi Dimitri zimmîye bî-vech-i şer‘î mu‘ârazadan men‘ olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 20 C sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7263"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7265"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>