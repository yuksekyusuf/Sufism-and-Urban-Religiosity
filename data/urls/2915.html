﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 486<br>Hüküm no: 597<br>Orijinal metin no: [109a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İslam Bey’e cariye bedelinden baki kalan borcunu ödemesi hususunda Mehmed b. Abdülmelik’e tenbihte bulunulması</b><br><br>Mahrûse-i Galata muzâfâtından kasaba-i Kasımpaşa’da Kulaksız Ahmed mahallesinde sâkin İslam Bey b. Abdullah nâm kimesne meclis-i şer‘-i şerîfde el-Hâc Mehmed b. Abdülmelik nâm kimesne mahzarında üzerine da‘vâ ve takrîr-i kelâm edip mezbûr el-Hâc Mehmed târîh-i kitâbdan altı ay mukaddem yedimden iştirâ ve kabz etdiği evsâfı beynimizde ma‘lûm Rusiyyetü’l-asl Belkıs nâm câriye semeninden zimmetinde hakkım olan otuz beş esedî guruşu bana vermekde ta‘allül eder, suâl olunup alıverilmesi matlûbumdur dedikde gıbbe’s-suâl mezbûr el-Hâc Mehmed cevâbında müdde‘î-i mezbûra câriye-i mezbûre semeninden zimmetinde deynim olan otuz beş esedî guruşun otuz bir esedî guruşunu müdde‘î-i mezbûra edâ ve teslîm, ol dahi ahz u kabz edip bâkī ancak zimmetimde dört esedî guruş deynim vardır deyüp müdde‘î-i mezbûru ba‘zı müdde‘âsından def‘ ile mukābele edicek gıbbe’s-suâl ve’l-inkâr mezbûr el-Hâc Mehmed’den def‘-i mezbûrunu mübeyyine [beyyine] taleb olundukda udûl-ı Müslimînden olup mahmiye-i İstanbul’da Mollagürânî kurbünde Nevbahar mahallesinde sâkin Ali Çavuş b. Mehmed ve mahmiye-i mezbûrede Küçükpazar kurbünde Hacce Hatun mahallesinde sâkin Bayram b. Ebubekir nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr el-Hâc Mehmed müdde‘î-i mezbûra câriye-i mevsûfe-i mezbûre semeninden zimmetinde deyni olan otuz beş guruşun otuz bir guruşunu bizim huzûrumuzda edâ ve teslîm, müdde‘î-i mezbûr dahi ahz u kabz etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince semen-i mezbûrdan bâkī dört esedî guruşu müdde‘î-i mezbûra edâya merkūm el-Hâc Mehmed’e tenbîh olunup ve müdde‘î-i mezbûr ziyâde da‘vâsı ile mu‘ârazadan men‘ olunup mâ-hüve’l-vâki‘ bi’t-taleb ketb olundu.<br><br>Fî 6 min-şehri Ramazani’l-mübârek sene 1081.<br><br>Şuhûdü’l-hâl: İbrahim Çelebi b. Ahmed, Mustafa Çelebi, İbrahim Efendi b. Şa‘bân, Şükrullah Bey b. Mustafa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=2914"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2916"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b486"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o514"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>