﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 65<br>Hüküm no: 21<br>Orijinal metin no: [7b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb bt. Ahmed’in alacak hususunda küçüklüğünden beri kendisini yanına alıp hizmetinde bulunduran Emetullah Hatun’un zimmetini ibrâ ettiği</b><br><br>Husûs-ı âti’l-beyânının mahâllinde ketb ve tahrîri için bi’l-iltimâs savb-ı şer‘-i enverden Kâtib es-Seyyid Mehmed Efendi irsâl olunup ol dahi mahmiye-i İslambol’da Ebulfeth Sultân Mehmed Han Câmi‘-i şerîfi kurbünde Mimar Sinan mahallesinde Çukadâr Hasan b. Mehmed’in müste’ciren sâkin olduğu menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i kavîm eyledikde fi’l-asl vilâyet-i Rumeli’de medîne-i Sofya’da Karaşahin mahallesi sâkinelerinden olup menzil-i mezkûrda sâkine ve hâlâ on yedi yaşında olup bulûğunu mu‘terife ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Zeyneb bt. Ahmed b. İsmail nâm bikr-i bâliğa meclis-i ma‘kūd-ı mezkûrda mahmiye-i mezbûrede Sinan Ağa mahallesinde eşrâf-ı kuzât-ı kirâm-ı zevi’l-ihtirâmdan Hatvanîzâde fazîletlü Ahmed Efendi’nin menzilinde müsâfiren sâkine ve mârrü’z-zikr Karaşahin mahallesi sâkinelerinden olup kezâlik zâtı mu‘arrefe olan işbu bâ‘isetü’l-vesîka Emetullah Hatun bt. Salih mahzarında bi-tav‘ihâ ikrâr-ı tâm ve takrîr-i kelâm edip mezbûre Emetullah Hatun üç buçuk yaşımda iken beni yanına alıp târih-i kitâba gelince on üç buçuk sene mikdârı beni terbiye ve infâk ve iksâ ve iplik işleme ve tabh-ı ta‘âmı bana ta‘lîm ve müddet-i mezkûrede bazı menzili hizmetinde beni istihdâm etmişidi el-hâletü hâzihî ben nefsimi bir kimesneye tezvîc ile mezbûre Emetullah Hatun’dan müfârakat etmemle sinîn-i mezkûrede mezbûre Emetullah Hatun’a sebk eden hizmetimin ecr-i misline ve bi’l-cümle husûs-ı mezkûra müte‘allika âmme-i de‘âvî ve kâffe-i mutâlebâtdan mezbûre Emetullah Hatun’un zimmetini şürût-ı müfsideden ârî ibrâ-ı âmm-ı sahîh-i şer‘î ile ibrâ ve ıskāt eylediğimde ol dahi ibrâ-yı mezkûru kabûl eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde ketb ve tahrîr ve ma‘an ba‘s olunan Çukadâr Hasan Ağa b. Ali ve Muhzır Mısırlı Hüseyin b. Süleyman ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb ve imlâ olundu.<br><br>Fî 17 min-Muharrem sene [1]184.<br><br>Şuhûdu’l-hâl: Çukadâr Hasan Ağa b. Ali, Hüseyin Ağa b. Hasan be-mahalle-i mezbûre, Mahalle-i mezbûreden Süleyman Ağa b. Abdullah, Mahalle-i mezbûreden Taşcı es-Seyyid Ali b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=29955"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29957"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>