﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 448<br>Hüküm no: 508<br>Orijinal metin no: [70a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şahne bt. Hindi’nin kayığını kocası Alos? v. Vasil’in borcuna mahsuben Ahmed, Süleyman, İbrahim ve Hasan’a sattığı</b><br><br>Mahmiye-i İstanbul’da Ali Paşa-yı Atîk Mahallesiʼnde sâkine olup zâtı ta‘rîf-i şer‘î ile mu‘arrefe olan Şahne bt. Hindi nâm nasr[â]niye mahfil-i kazâda işbu bâ‘isû’l-kitâb Ahmed b. Mehmed ve Süleyman b. Mehmed ve İbrahim [b.] Mustafa ve Hasan b. Abdurrahman nâm kimesneler mahzarlarında ikrâr ve takrîr-i kelâm edip yedimde mülk ve hakkım olup mahrûse-i Galata’ya tâbi‘ kasaba-i Kasım Paşa iskelesinde mevcûd taş kayığı tâʻbir olunur kayığımı cemî‘ levâzımı ile tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûrûn Ahmed ve Süleyman ve İbrahim ve Hasan’a üç yüz elli yedi guruşa bey‘ ve temlîk ve teslîm onlar dahi ber-vech-i muharrer yedimden iştirâ ve temellük ve tesellüm ve kabûl eylediklerinden sonra semeni olan meblağ-ı mezbûr üç yüz elli yedi guruşu zevcim işbu hâzır bi’l-meclis Alos? v. Vasil’in mezbûrûn Ahmed ve Süleyman ve İbrahim ve Hasan’a zimmetinde deyni olan üç yüz elli yedi guruşa [70b] takās onlar dahi minvâl-i muharrer üzere mukāssa ve kabûl eylediler baʻde’l-yevm zikri mürûr eden kayık mezbûrûnun iştirâken mülk-i müşterâlarıdır benim kat‘â alâka ve medhalim yokdur keyfe mâ yeşâ’ûn ve yehtârûn mutasarrıfûn olsunlar dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 6 min-Recebi’l-ferd li-sene 1121<br><br>Şuhûdü’l-hâl: Mustafa Çelebi b. Şa‘ban, Ali b. İvaz, Abdullah b. Abdullah, Ali Çelebi b. Bâli ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4786"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4788"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b448"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>