﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 318<br>Hüküm no: 287<br>Orijinal metin no: [88b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Papa Lapezlo v. Papa Yako’nun evini Sivasizâde Zaviyesi’nin para vakfına istiğlal yoluyla sattığı</b><br><br>Mahmiye-i İstanbul hısnı ebvâbından Fener kapısı dâhilinde Abdi Subaşı Mahallesi’nde sâkin Papa Lapezlo v. Papa Yako nâm râhib meclis-i şer‘-i hatîr-i lâzımü’t-tevkīrde mahmiye-i mezbûrede Sivâsîzâde Zâviyesi’nin nukūd-ı mevkūfesine bi’l-fi‘il mütevellî olan bâ‘isü hâze’l-kitâb Ahmed Efendi b. Abdurrahman mahzarında bi-tav‘ihiikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan Amred nâm Nasrâniye menzili ve bir tarafdan Saltana nâm Nasrâniye menzili ve bir tarafdan cidâr-ı hısn ve bir tarafdan tarîk-ı âm ile mahdûd olup fevkānî ve tahtânî büyût-ı adîdeyi ve havluyu ve bir su kuyusunu müştemil olan mülk menzilimi bi-cümleti’t-tevâbi‘ ve’l-levâhık ve kâffetü’l-menâfi‘ ve’l-merâfık tarafeynden îcâb ve kabûlü hâvî bi-tarîkı’l-istiğlâl yüz yedi dökme guruş ve elli sivilye guruş ve yüz üç esedî guruş cem‘an iki yüz altmış guruşa mütevellî-i mezbûra bey‘ ve teslîm ol dahi ber-vech-i muharrer iştirâ ve tesellüm edip semeni olan meblağ-ı mezbûr iki yüz altmış guruşu mütevellî-i mezbûr yedinde olan mal-ı vakf-ı mezbûrdan bana def‘ ve teslîm ben-dahi tamamen ahz ü kabz eylediğimden sonra mütevellî-i mezbûr menzil-i mahdûd-ı mezbûru ba‘de’t-tahliyeti’ş-şer‘iye ve’t-takābuzı’l-mer‘î târih-i kitâbdan üç sene tamamına değin beher sene otuz dokuz guruş olmak üzre yüz on yedi esedî guruşa bana îcâr ve teslîm ben-dahi istîcâr ve tesellüm edip ücret-i mezkûre olan yüz on yedi esedî guruşdan vakf-ı mezbûra her üç ayda dokuz guruş ve üç rub‘ vermek üzre ta‘ahhüd eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ aşer min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Mehmed Efendi b. Şeyh Osman Efendi el-imâm, Müderriszâde Mehmed Ali b. Mehmed, Mehmed Efendi b. Mustafa, Mehmed Bey b. Abdullah el-Cündî, el-Hâc Musa [b.] Abdülmennan.</p>          <br><a title="Önceki sayfa" style="text-decoration:none" href="./ayrmetin.php?idno=41435"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41437"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b318"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o412"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>