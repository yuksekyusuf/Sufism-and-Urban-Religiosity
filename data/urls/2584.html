﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 242<br>Hüküm no: 266<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un arsasını satın almaktan vazgeçen Ali Ağa’ya parasının iade olunması</b><br><br>Temme’l-kelâm ceffe’l-ilm<br><br>(Mühür: Abdurrahim)<br><br>Mâ-fîhi mine’l-ikāle cerâ ledeyye’l-fakīr ileyhi te‘âlâ İbrahim b. Receb el-müvellâ hilâfeten bi-medîneti Kostantıniyyeti’l-mahmiye -Ufiye anhümâ-<br><br>Mahmiye-i İstanbul’da Koruk Mahmud mahallesinde sâkine Fâtıma bt. Hüseyin nâm hatunun sadrî kebîr oğlu ve tarafından husûs-ı âti’l-beyânı ikrâra sâbit vekîli olan Dellâk Hüseyin b. Bali nâm kimesne meclis-i şer‘-i şerîfde fahrü’l-a‘yân Ali Ağa b. Abdullah nâm kimesne mahzarında bi’l-vekâlet ikrâr ve takrîr-i kelâm edip müvekkilem mezbûre Fâtıma’nın silk-i mülkünde münselik olup mahalle-i mezbûrede vâki‘ bir tarafdan Mehterzâde Mehmed Çelebi mülkü ve iki tarafdan mezbûr Ali Ağa mülkü ve bir tarafdan tarîk-i âm ile mahdûd menzilin mezbûr Ali Ağa’nın menziline muttasıl tûlen yedi zirâ‘ ve arzen iki zirâ‘ bi-hesâb-ı şatrancî on dört zirâ‘ arsa-i hâliye ile yine mezbûr Ali Ağa’nın bahçesine muttasıl tûlen ve arzen bi-hesâb-ı şatrancî on bir buçuk zirâ‘ arsa ki cem‘an yirmi dört buçuk zirâ‘ arsamı vekâletim hasebiyle müvekkilem mezbûrenin mülkünden ifrâz edip mezbûr Ali Ağa’ya iki bin akçeye bey‘ ve teslîm, ol dahi iştirâ ve tesellüm eyledikden sonra semeni olan meblağ-ı mezbûru yedinden bi’t-tamâm ahz u kabz eylediğimden sonra mezbûr Ali Ağa nâdim olmağla kendi rızâlarımız ile bey‘-i mezbûru fesh ü ikāle edip meblağ-ı mezbûru merkūm Ali Ağa’ya tamâmen teslîm edip ol dahi arsa-i mezbûreden kasr-ı yed eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 16 min-Recebi’l-ferd li-sene 1081.<br><br>Şuhûdü’l-hâl: Osman Bey b. Hasan, Mehmed Çelebi b. İbrahim, Şa‘bân Efendi b. Yakub, Mustafa Çelebi b. Mehmed, el-Hâc Şa‘bân b. ( )</p>          <br><a title="Önceki sayfa" style="text-decoration:none" href="./ayrmetin.php?idno=2583"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2585"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>