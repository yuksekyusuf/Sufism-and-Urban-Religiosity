﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 336<br>Hüküm no: 328<br>Orijinal metin no: [41a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayasofya-i kebir yakınındaki Ali Efendi b. Hüseyin’in tasarrufuna geçen menzil ve zaviyenin tamirine izin verildiği</b><br><br>Meremmete izin<br><br>Mahmiye-i İstanbul’da Ayasofya-i kebîr kurbünde sâkin fahrü’l-ulemâ Ali Efendi b. Hüseyin meclis-i şer‘de takrîr-i kelâm edip mahalle-i merkūmede vâki‘ bir tarafı İvaz Efendi Vakfı ve bir tarafı Baba Nakkaş Vakfı ve bir tarafdan bakkāl dükkânı ve bir tarafdan tarîk-i âm ile mahdûd süknâsını merkūm Hüseyin Ağa’nın ulemâdan recül-i sâliha vakf ve şart eylediği menzil ile gallesi meşrûta olan zâviyenin berat-ı sultanî ve hüccet-i şer‘iye ile ber-mûceb-i şart-ı vâkıf sâkin ve mutasarrıf Celeb İbrahim fevt olup mahlûl olmağla kezâlik ber-minvâl-i muharrer bana tevcîh olunup tasarrufumda iken mürûr-ı eyyâm ile harâba müşrif olup kābil-i süknâ olmamakla taraf-ı şer‘den üzerine varılıp ba‘de’l-keşf meremmete muhtâc olduğu müşâhede olundukdan sonra ta‘mîr ve meremmet için savb-ı şer‘den izin taleb ederim dedikde savb-ı şer‘den mevlânâ Receb Efendi irsâl olunup ol dahi üzerine varıp ol menzilin evleri ve zâviye-i merkūme odaları ber-minvâl-i muharrer harâba müşrif olup kābil-i mesken olmadığını ve meremmete muhtâc olduğunu ba‘de’l-müşâhede tahrîr eyledikden sonra kıbel-i şer‘a gelip haber vermeğin kıbel-i şer‘den asl-ı menzil ile zâviye odalarını meremmet ve ta‘mîre merkūm Ali Efendi’ye izin verilip mâ-vaka‘a bi’t-taleb ketb olundu.<br><br>Fî 8 min-Cemâziyelûlâ li-sene isnâ ve seb‘în ve elf.<br><br>Şuhûdü’l-hâl: Zülfikar Efendi b. Ahmed, Sinan Beşe b. Abdullah, Mehmed Efendi b. Ahmed, Mustafa Efendi b. Ahmed el-imâm, Ahmed Efendi b. Abdülcelil, Süleyman b. Halil b. Hasan el-muhzır</p>          <br><a title="Önceki sayfa" style="text-decoration:none" href="./ayrmetin.php?idno=25214"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25216"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1026"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>