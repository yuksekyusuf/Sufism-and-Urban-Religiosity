﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 305<br>Hüküm no: 470<br>Orijinal metin no: [94a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed'den kalan bağın Hasan Beşe'ye satıldığı</b><br><br>Medîne-i Üsküdar muzâfâtından Adalar nâhiyesine tâbi‘ <<Kartal nâm>> Yakacık nâm karye sâkinlerinden iken bundan akdem vefât eden Mehmed b. Abdullah’ın zâhirde zevce-i metrûkesi Fahri Hatun bt. Hüseyin nâm kimesneden gayri vâris-i ma‘rûf olmayıp cemî‘ mâlının rub‘u mezbûreye ve selâse-i erbâ‘ı beytülmâle âid ve râci‘ olduğu müte‘ayyen ve karye-i mezbûrede hâlâ beytülmâl-i âmme ve hâssa emîni olup müteveffâ-yı mezbûr Mehmed’in terekesinin selâse-i erbâ‘ına bi-hükmi’l-emâne vâzı‘u’l-yed olduğu mütehakkık olan fahrü’l-emâsil ve’l-akrân Mustafa Ağa b. Ahmed ile mezbûre Fahri Hatun’un zâtı ba‘de ta‘rîfi’ş-şer‘î meclis-i şer‘-i şerîf-i enverde bâ‘isü’l-kitâb Peyker Hasan Beşe b. Mehmed mahzarında bi’l-emâne ve bi’l-asâle ikrâr ve takrîr-i kelâm edip müteveffâ-yı mezkûr Mehmed’in terekesinden olup yine karye-i mezbûre bağları hilâlinde vâki‘ bir tarafı Süleyman Beşe bağı ve iki tarafı Hacı İsmail bağı ve bir tarafı tarîk-i âm ile mahdûd iki kıt‘a kış bağı cümle tevâbi‘ ve levâhıkı ile ânifen zikr olunan vech üzere mecâlis-i tâlibînde ve mecma‘-ı nâs olan mahallerde nidâ ve müzâyede olundukda bi’l-külliye rağbet-i nâs inkıtâ‘ından sonra meblağ-ı câi’l-beyânda mezkûr Peyker Hasan Beşe üzerinde karâr edip bir akçe ziyâde ile tâlib-i âhar zuhûr etmemeğin bağ-ı mahdûd-ı merkūmu râyic fi’l-vakt karâr-dâde olan doksan guruşa mezkûr Peyker Hasan Beşe’ye tarafeynden îcâb ve kabûlü hâvî bey‘-i bâtt-ı sahîh-i şer‘î bi’l-emâne ve bi’l-asâle bey‘ ü temlîk edip ol dahi ber-vech-i muharrer iştirâ ve temellük edip semeni olan meblağ-ı mezkûru bi’t-tamâm yedinden ahz u kabz edip mahâllinde kabza taslît eyledim, fîmâ-ba‘d bağ-ı mahdûd-ı mezkûr merkūm Peyker Hasan Beşe’nin mülk-i müşterâsıdır, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-ışrîn fî-şehri Zilka‘de sene selâse ve selâsîn ve mi'e ve elf.<br><br>Şuhûdü’l-hâl: İmâm Mehmed Efendi b. Mustafa, Yusuf Beşe b. Mehmed, Seyyid Hasan b. Yusuf, İlyas Beşe b. İvaz, İbrahim Beşe b. Yusuf ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=36921"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36923"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o321"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>