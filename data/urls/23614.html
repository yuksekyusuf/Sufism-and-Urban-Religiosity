﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 287<br>Hüküm no: 386<br>Orijinal metin no: [217-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden Mümine bt. Ferhad’ın evinin miras yoluyla Saliha ve Fâtıma adlı kızlarına intikal ettiğinin şahitlerle tespiti</b><br><br>Havâss-ı aliyye kazâsı muzâfâtından Hasköy mahallâtından Turşucu mahallesinde sâkine Saliha bt. Hüseyin ve li ebeveyn kız karındaşı Fâtıma nâm hâtunlar meclis-i şer‘-i şerîf-i lâzımü’t-teşrîfe gelip takrîr-i kelâm edip mahalle-i mezbûrede vâki‘ bir tarafı Turşucu Vakfı ve bir tarafı Osman Reis mülkü ve bir tarafı ( ) Abdullah mülkü ve bir tarafı tarîk-i âm ile mahdûd ve mümtâz olup iki bâb tahtânî odayı ve bir kenîfi ve eşcâr-ı müsmire ve gayr-ı müsmireyi müştemil olan menzil bundan akdem vefât eden vâlidemiz Mü’mine bt. Ferhad nâm hâtundan ale’l-iştirâki’s-seviy irs-i şer‘î ile ikimize intikāl eylemişdir, hakīkat-i hâle vukūfu olan müslimînden istihbâr olunup takrîrleri tahrîr olunmak matlûbum[uz]dur dedikde, mahalle-i mezbûre sükkânından olup udûl-i müslimînden İbrahim Efendi b. Hüsrev el-İmâm ve Mehmed Halîfe b. Haydar el-Müe[zz]in ve Mehmed Beşe b. Bilal nâm kimesneler alâ tarîki’ş-şehâde meclis-i şer‘a hâzırûn olup gıbbe’l-istintâk mezbûrlar cevâblarında fi’l-hakīka mahalle-i mezbûrede vâki‘ olup hudûd-ı mezkûr ile mahdûd olan menzil bundan akdem vefât eden Mü’mine nâm hâtundan vâlideleri olmağla mezbûretân Saliha ve Fâtıma’ya irs-i şer‘î ile intikāl eylemişdir deyû ihbâr eylediklerinde mâ hüve’l-vâki‘ bi’t-taleb ketb olundu. Tahrîren fî evâili şehri Rebî‘ılâhir sene hamsîn ve elf.<br><br><br>Şuhûdü’l-hâl: ( ) </p>          <br><a title="Önceki sayfa" style="text-decoration:none" href="./ayrmetin.php?idno=23613"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23615"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>