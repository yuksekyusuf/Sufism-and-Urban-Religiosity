﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 309<br>Hüküm no: 328<br>Orijinal metin no: [126-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bulgaristan Emareti memurlarınca düzenlenip oradaki Osmanlı memurları tarafından tasdik edilmeyen evrakın mahkeme ve resmi dairelerce kabul edilmemesi uygulamasına son verilmesi</b><br><br>Ma‘rûz-ı bende-i dîrîneleridir ki,<br><br>Mehâkim-i şer‘iye ve nizâmiye ile mukāvelât muharrirliklerinden tanzîm olunan hücec-i şer‘iye ve vesâik-i nizâmiyenin Dersa‘âdet Kapıkethudâlığı’ndan tasdîk olunmadıkça emâret me’mûrları tarafından kaydolunmadığı cihetle Bulgaristan me’mûrları cânibinden tanzîm olunan bi’l-cümle evrâkın dahi emâret dâhilinde bulunan me’mûrîn-i saltanat-ı seniyye tarafından musaddak olmadığı hâlde mehâkim ve devâir-i saltanat-ı seniyye taraflarından kabûl olunmaması lüzûmu Hâriciye Nezâret-i celîlesinin iş‘ârına atfen 4 Haziran sene 307 târihinde ve sırasında savb-ı uhde-i fetvâ-penâhîlerine de yazılmış idi. Ol bâbda taraf-ı âlî-i sadâret-penâhî ile cereyân eden muhâbere cevâbında karâr-ı mezkûr tarafeyn ahâlîsinin mağdûriyetini ve mesâlih-i vâkı‘alarının teahhur-ı tesviyesini müstelzim olmakta idiği anlaşıldığından bu bâbdaki müşkilât ref‘ edilmek üzere karâr-ı mebhûsun icrâsından sarf-ı nazar edilmesi Meclis-i Mahsûs-ı Vükelâca tezekkür ve tensîb kılındığı beyân-ı âlîsiyle icrâ-yı îcâbı emr u izbâr kılınmış ve keyfiyet îcâb eden devâir ile bi’l-umûm vilâyât ve müstakil mutasarrıflıklara bildirilmiş olmağla dâire-i celîle-i meşîhat-penâhîlerince de ona göre iktizâsının îfâsına müsâ‘ade-i aliyye-i fetvâ-penâhîleri şâyân buyurulmak bâbında emr u fermân hazret-i men-lehu’l-emrindir.<br><br>Fî 18 Receb sene 309 ve fî 5 Şubat sene 307.<br><br>Nâzır-ı Umûr-ı Dâhiliye<br><br>Zühdü</p>          <br><a title="Önceki sayfa" style="text-decoration:none" href="./ayrmetin.php?idno=36252"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36254"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o514"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>