﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 294<br>Hüküm no: 261<br>Orijinal metin no: [71a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed adlı kişinin vekili vasıtasıyla karısı Arife bt. Mustafa’yı boşadığı</b><br><br>Mahmiye-i İstanbul’da Mehmed Ağa Mahallesi’nde sâkin Mehmed nâm kimesnenin babası ve tarafından husûs-ı [âti]’z-zikre vekîl olup el-Hâc Mehmed b. Abdullah ve Ahmed b. Abdullah şehâdetleriyle şer‘an vekâleti sâbite olan Ahmed b. Abdullah nâm kimesne meclis-i şer‘-i şerîf-i enverde müvekkil-i mezbûrun sâbıkā zevce-i menkûhası olan Ârife bt. Mustafa nâm hatun tarafından husûs-ı âti’z-zikri tasdîka vekîl olup Mustafa b. Osman ve Abdullah Çelebi b. Mustafa şehâdetleriyle şer‘an vekâleti sâbite olup hâlâ zevci olan Seyfullah b. Ahmed nâm kimesne mahzarında bi’l-vekâle ikrâr ve takrîr-i kelâm edip mezbûre Ârife bundan akdem müvekkilim mezbûr Mehmed’in zevce-i menkûhası olmağla bin doksan senesi Recebi’l-ferdinin evâilinde mezbûre Ârife’yi tatlîk ve mehr-i müeccelini teslîm ve hukūk-ı zevciyete müte‘allika âmme-i da‘vâdan ibrâya beni tarafından vekîl ve nâib-i menâb nasb ve ta‘yîn edip ben-dahi vekâlet-i mezbûreyi kabûl ve mezbûre Ârife’yi târih-i mezbûrede tatlîk edip zevci mezbûr Mehmed zimmetinde mütekarrir ve ma‘kūdün-aleyh olan bin akçe mehr-i müeccelini mezbûre Ârife’ye bi’l-vekâle tamamen def‘ ve teslîm eylediğimden sonra hukūk-ı zevciyete müte‘allika âmme-i da‘vâdan ben mezbûre Ârife’yi ibrâ ve ıskāt edip ol dahi mezbûr Mehmed’i ibrâ ve ıskāt eyledikden sonra işbu hüccet-i şer‘iye dahi tahrîr olunmuşidi lâkin oğlum mezbûr Mehmed ber-vech-i muharrer târih-i mezbûrda beni tatlîka vekîl eylediğini inkâr edip müvekkile-i merkūmeyi hâlâ zevce-i menkûhası olmak üzre da‘vâ eyledikde müvekkile-i mezbûre dahi hüccet-i mezbûreyi ibrâz ve mazmûnunu isbât sadedinde iken hâlâ oğlum mezbûr Mehmed târih-i mezbûrda tatlîka beni vekîl edip hüccet-i mezbûreyi mezbûre Ârife’ye verdiğimi bi-tav‘ihiikrâr ve i‘tirâf eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Mehmed Çelebi b. (...) [Haydar], Ahmed Çelebi b. Piyale, Mustafa Çelebi b. Süleyman, Abdi Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=41409"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41411"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o430"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>