﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 225<br>Hüküm no: 204<br>Orijinal metin no: [28b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meyrem bt. Avakin ve Haçador v. Agya’nın horasancı dükkânında bulunan aletlerdeki haklarını Asvador’a sattıkları (bey’ bi’l-vefâ)</b><br><br>Mübâya‘a<br><br>Medîne-i Üsküdar’da Selami Efendi mahallesinde mütemekkin kendiden asîl ve zevcesi olup şahsını ma‘rifet-i şer‘iyye ile ârifân Serkiz v. Bağvan ve Karabet v. Agob nâm zimmîler ta‘rîfleriyle mu‘arrefe Meyrem b. Avakin v. Beryam nâm Nasrâniye tarafından husûs-ı âti’l-beyânda ikrâra vekîl olduğu sâbit olan bâ‘isü’s-sifr Haçador v. Agya nâm zimmî meclis-i şer‘-i şerîf-i enverde Asvadar v. Kasber nâm zimmî muvâcehesinde asâleten ve vekâleten ikrâr ve takrîr-i kelâm edip işbu yedimde olup medîne-i mezbûrede mukaddemâ nâibü’ş-şer‘ olan Mehmed Efendi ve Receb Efendi imzâlarıyla mümzâ ve mahtûm iki kıt‘a hüccet-i şer‘iyyede tasrîh ve beyân olunduğu vech üzere yedimizde mülk ve hakkımız olup medîne-i mezbûrede Süleyman Ağa mahallesinde vâki‘ bir tarafdan Horunlu? el-Hâc Ahmed menzili ve bir tarafdan Südcü el-Hâc İbrahim menzili ve bir tarafdan Pilavoğlu Mustafa menzili ve bir tarafdan tarîk-i âm ile mahdûd horasancı dükkânında mevcûd horasan taşında ve beynimizde ma‘lûm sâir âlât-ı lâzımesinde olan yedişer sehmden cem‘an on dört sehm hisse-i şâyi‘a-i memlûkemizi tarafeynden îcâb ve kabûlü hâvî bey‘-i bi’l-vefâ tarîkı üzere bir sene tamâmına değin merkūm Haçador zimmîye üç yüz otuz altı guruşa bey‘ eylediğimizde ol dahi ber-vech-i muharrer iştirâ ve kabûl eylediğinden sonra meblağ-ı mezbûr üç yüz altı guruşu merkūm Haçador zimmî yedinden bi’l-münâsafe tamâmen ahz u kabz eyledik dedikde mukırr-ı mezbûr Haçador zimmîyi kelimât-ı meşrûhasında merkūm Asvador zimmî vicâhen tahkīk ve şifâhen tasdîk etmeğin mâ-vaka‘a bi’t-taleb [29a] ketb olundu.<br><br>Fi’l-yevmi’t-tâsi‘ ve’l-ışrîn min-Muharremi’l-harâm li-sene selâse ve hamsîn ve mi’e ve elf.<br><br>Şuhûdü’l-hâl: el-Hâc Mustafa b. el-Hâc Mehmed, Ali Çelebi b. Abdullah, Mehmed Çelebi b. Abdullah, Mustafa b. Şa‘bân, Dursun v. Barsık, Artin v. Mikail, Donik v. Markar, Eknados v. Mogas</p>          <br><a title="Önceki sayfa" style="text-decoration:none" href="./ayrmetin.php?idno=6419"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6421"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>