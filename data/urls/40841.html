﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 536<br>Hüküm no: 562<br>Orijinal metin no: [82a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bayram Bey b. İlyas b. Yusuf’un öldürülen Ömer Ağa b. Mehmed b. Yusuf’un varisi olduğunun şahitlerle ispat olunduğu</b><br><br>Vilâyet-i Anadolu’da Karahisâr-ı Sâhib kazâsına bi’l-fi‘il hilâfeten-i hâkimü’ş-şer‘i’ş-şerîf olan Mevlana Kasım Efendi b. İbrahim imzâ ve hatemi ile mümzâ ve mahtûm ve târih-i kitâb senesi Zilka‘desi evâsıtı târihi ile müverrah nakl-i şer‘î vârid olup mazmûnu nefs-i Karahisâr-ı Sâhib mahallâtından İmâret mahallesi sükkânından Bayram Bey b. İlyas b. Yusuf nâm kimesne da‘vâ-i sahîha-i şer‘iyye ile mesbûk istişhâd-ı şer‘î sudûrundan sonra udûl-i ahrâr-ı ricâl-i Müslimînden olup mahalle-i mezbûrede sâkin Veli Dede b. Ali b. Bahşi ve Derviş b. Kurd b. İsmail nâm kimesneler nakl ve tahvîl için mahall-i cerh ve ta‘dîle li-ecli’ş-şehâde hâzırân olup şöyle edâ-i şehâdet-i şer‘iyye eylediler ki fi’l-asl kazâ-i mezbûra tâbi‘ Tekeler nâm karyeden olup mahmiye-i İstanbul’da Hobyar mahallesinde mutavattın ve hâlâ Eskişehir sancağında Bozöyük kasabasında müsâfir iken bundan akdem katl olunup terekesi mahmiye-i mezbûrede beytü’l-mâli’l-hâs emîni yedinde mazbût olduğu istimâ‘ olunan Ömer Ağa b. Mehmed b. Yusuf nâm kimesne müsteşhid-i mezbûr Bayram Bey’in li-eb ammi oğlu ve usûbet-i nesebiyye cihetinden vârisidir zîrâ merkūm Bayram Bey’in babası İlyas ile müteveffâ-yı mezbûrun babası Mehmed li-eb karındaşlardır babaları Yusuf dedeleri Gökçe ve maskat-ı re’sleri karye-i mezbûredir müteveffâ-yı mezbûrun verâseti sulbiye sagīre kızı Zâhide ile zevce-i menkûha-i metrûkesi Vahide bt. Ali [82b] nâm hâtuna münhasıra zâhirde bunlardan gayrı terekesine vâris-i âhar müstahık olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye etdikde ba‘de’t-ta‘dîl ve’t-tezkiye şehâdetleri makbûle olmağın hakīk[at]-i hâl usûl ve nüvvâb huzûrunda inhâ olundu deyu mastûr oldukdan sonra nakl-i mezbûr Dîvân-ı Hümâyûn’da akd olunan meclis-i şer‘de bi’l-fi‘il Defterdar İbrahim Paşa hazretleri taraf-ı bâhirü’ş-şereflerinden kāimmakām olan umdetü erbâbi’t-tahrîr ve’l-kalem Mehmed Efendi mahzarında bi’t-taleb feth u kırâat ve istintâk olundukda mûmâ-ileyh efendi tereke-i müteveffâ-yı mezbûra bi’l-emâne vaz‘-ı yedini ikrâr ve nakl-ı mezbûrun mevlânâ-yı müşârun-ileyh kıbelinde vürûdunu inkâr etmeğin zeylinde olan şühûd-ı tarîkden Receb b. Abdullah ve Mahmud b. Hızır li-ecli’ş-şehâde meclis-i şer‘a hâzırân olup isre’l-istişhâd fi’l-hakīka kitâb-ı mezbûr mevlânâ-yı merkūm Kasım Efendi meclisinde vârid olup bizim huzûrumuzda mazmûnu bize kırâat ve imzâ ve hatm edip imzâ ve hatemine bizi işhâd eyledi zeyl-i nakilde olan imzâ ve hatem mevlânâ-yı merkūm Kasım Efendi’nindir biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye etdikde ba‘de’t-ta‘dîl ve’t-tezkiye şehâdetleri makbûle olmağın mûcibiyle müdde‘î-i mezbûrun verâsetine ve mûmâ-ileyh efendinin tereke-i müteveffâ-yı mezbûrdan kasr-ı yedine hükmolunup mâ-vaka‘a bi’l-ibtigā sebt olundu.<br><br>Hurrire fi’l-yevmi’l-hâmis aşer min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Umdetü’l-a‘yân Mehmed Ağa b. Abdullah, Yusuf Çelebi, İbrahim Çelebi ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40840"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40842"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b536"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o831"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>