﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 269<br>Hüküm no: 218<br>Orijinal metin no: [54b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Peyk Ahmed Ağa Bostanı’nda kiracı olan Dimo ile ölen ortağı Yani’nin terekeleri</b><br><br>Vilâyet-i Rumeli’nde Kerpiniş kazâsına tâbi‘ Preştova nâm karye ahâlîsinden olup Havâss-ı Aliyye kazâsına tâbi‘ Amindos karyesinde Peyk Ahmed Ağa Bostanı’nda müstecir[en] mütemekkin olup ber-vech-i âtî bağçe-i mezbûrun rub‘ hissesini iddiʻâ eden Dimo v. Yorgi zimmî ile selâse-i erbâʻ hissesine mezbûr Dimo ile iştirâken mutasarrıf iken bundan akdem hâlik olan zikr olunan Preştova ahâlîsinden Yani v. Asanetri? nâm zimmetinde [zimmînin] zâhirde vâris-i ma‘rûf ve ma‘rûfesi olmayıp terekesi beytülmâla âid ve râciʻ olmağla karye-i mezbûrede beytülmâl kabzına meʼmûr olan Mehmed Ağa b. Mustafa ile merkūm Dimo talebleriyle tahrîr ve bostan-ı merkūmda hâlik olan merkūm Yani’nin ve mezbûr Dimo’nun terekeleri defteridir ki ber-vech-i âtî zikr olunur.<br><br>Fi’l-yevmi’s-sâmin ve’l-ışrîn min-Muharremi’l-harâm sene tisʻa ve hamsîn ve mi’e ve elf.<br><br>Öküz, çift 4.800 akçe Bârgir yağır donlu, re’s 1.800 akçe Bârgir al donlu, re’s 1.800 akçe Der-anbar buğday, 30 keyl fî: 60 1.800 akçe Der-anbar çavdar, 3 keyl fî: 40 120 akçe Mezrû‘ hınta, 15 keyl fî: 360 5.400 akçe Alef, 10 keyl fî: 180 1.800 akçe Şa‘îr, 10 keyl fî: 180 1.800 akçe Tencere ma‘a kapak, 1 360 akçe Kilim, 1 480 akçe Anbâr, 2 240 akçe Fıçı, 1 60 akçe Mezrû‘ enginar 1.200 akçe Kîle damgalı, 2 120 akçe Kantar, 1 120 akçe Hırdavât 480 akçe Çapa 9 akçe Düğen, 2 60 akçe Saman, 2 kantar fî: 300 600 akçe Saban, 1 30 akçe Kebe köhne, 1 60 akçe Çuval, 4 120 akçe Tavuk, 20 fî: 15 300 akçe Fıçı memlû turşu, 1 120 akçe Bel, 1 120 akçe Fıçı, 1 60 akçe Araba, 1 240 akçe Hamur teknesi, 1 120 akçe Bostan-ı merkūmda gedik tâʻbir olunur âlât-ı lâzıme 18.000 akçe<br><br>Cem‘an yekûn: 42.300 akçe.<br><br>[55a] Şirket iddiʻâ eden Dimo zimmînin müsbet olan rub‘ hisse kıymeti: 10.575 akçe.<br><br>Sahhe’l-bâkī tereke-i hâlik-i mesfûrun selâse-i erbâʻ hissesi kıymetidir, zikr olunur: 31.725 akçe.<br><br>Minhâ el-ihrâcât:<br><br>Resm-i âdî 750 akçe Kalemiye 180 akçe Çukadâriye 120 akçe İhzâriye 60 akçe Kaydiye 30 akçe Muhammine ücret-i bârgir 1.200 akçe Ücret-i bârgir 180 akçe Mesârif-i lâzıme 800 akçe Harc-ı hüccet ma‘a kalemiye, vasî, kayyım 800 akçe Berây-ı vasiyyet hafriye ve papaslara 3.600 akçe<br><br>Cem‘an yekûn: 9.289 [akçe].<br><br>Sahhe’l-bâkī: 22.436. Ba‘de vasî ve kayyım-ı mezbûr Dimo’ya teslîm olunan yalnız yirmi iki bin dört yüz otuz altı akçedir.</p>          <br><a title="Önceki sayfa" style="text-decoration:none" href="./ayrmetin.php?idno=16831"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16833"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o441"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>