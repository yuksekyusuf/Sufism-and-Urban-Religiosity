﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 233<br>Hüküm no: 222<br>Orijinal metin no: [32a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin mahallesinden Nedelko’nun oğulları Yuvan ve Naum’un alacaklı oldukları Mehmed’in oğulları Ahmed ve Hüseyin Efendilerle sulh olmaları</b><br><br>Sulh ve ibrâ<br><br>Mahmiye-i İslâmbol’da Samatya Kapısı dâhilinde el-Hâc Hüseyin mahallesinde mütemekkinler Yuvan ve Naum veledey Nedelko nâm zimmîler meclis-i şer‘-i hatîr-i lâzımü’t-tevkīrde işbu bâ‘iseyü’l-kitâb Ahmed Efendi ve Hüseyin Efendi ibney Mehmed nâm karındaşlar mahzarlarında ikrâr ve takrîr-i kelâm [edip] arsası şehremîni olanlara senevî on beş akçe mukāta‘alı ve bi’l-cümle ebniye-i sâiresi mezbûrân Ahmed Efendi ve Hüseyin Efendi’nin bi’l-münâsafe irsen yedlerinde mülkleri olup mahalle-i mezbûrede vâki‘ bir tarafdan Kasab Ömer Ağa dükkânı ve bir tarafdan Bîkâr Hanı arsası ve iki tarafdan tarîk-i âm ile mahdûd yedi kepenk üç bâb hoşâbçı ve çorbacı ve aşçı dükkânları bundan akdem vâki‘ olan harîk-i kebîr’de muhterik oldukdan sonra dekâkin-i mezkûru müceddeden binâsı içün mezbûrân Ahmed Efendi ve Hüseyin Efendi’nin bi-şarti’r-rücû‘ emirleriyle malzemeden yedi yüz guruş masrûfumuz olmağla meblağ-ı masrûf-ı mezbûr yedi yüz guruşu mezbûrân Ahmed Efendi ve Hüseyin Efendi’nin emr-i mezkûrlarına binâen bu esnâda mezbûrândan taleb ve da‘vâya tesaddî etmişidik. El-hâletü hâzihî beynimize muslihûn tavassutuyla ber-vech-i muharrer tesaddî eylediğimiz da‘vâ-yı mezkûremizden bizi mezbûrân Ahmed Efendi ve Hüseyin Efendiyle iki yüz guruş üzerine inşâ-i akd-i sulh eylediklerinde biz dahi sulh-ı mezbûru kabûl ve bedel-i sulh olan iki yüz guruşu mezbûrân Ahmed Efendi ve Hüseyin Efendi yedlerinden tamamen ahz ü kabz edip mâ‘adâ beş yüz guruşa ve bi’l-cümle husûs-ı mezkûra müte‘allika âmme-i de‘âvî ve kâffe-i mutâlebâtdan mezbûrân Ahmed Efendi ve Hüseyin Efendi’nin zimmetlerini ibrâ-i âmm-ı kātı‘u’n-nizâ‘la ibrâ ve ıskāt eylediğimizde onlar dahi ibrâmızı kabûl eylediler dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 17 min-Saferi’l-hayr sene 1197<br><br>Şühûdü’l-hâl: İmâm Abdullah Efendi b. İbrahim, Müezzin Seyyid Osman b. Abdurrahim, es-Seyyid Ali Ağa b. Osman Kethudâ-yı Kemhacı, el-Hâc Mustafa b. İbrahim, es-Seyyid Hacı Ömer b. Hacı Mehmed Debbâğ, Seyyid Hasan b. Ali Bekçi, Molla Süleyman b. ( ), Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10764"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10766"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o664"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>