﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 374<br>Hüküm no: 405<br>Orijinal metin no: [58b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ankara’nın Çorba kazası Hızır köyünden Keziban bt. Mahmud’un Hüseyin b. Yusuf’u vekil tayin etmesi</b><br><br>İsbât-ı vekâlet<br><br>Vilâyet-i Anadolu’da Ankara sancağında Çorba kazâsına tâbi‘ Hızır nâm karyede Sâkine Keziban bt. Mahmud b. Hüseyin nâm hatunun zevci ve tarafından ber-vech-i âtî vekâlet iddi‘â eden işbu bâ‘isü’l-kitâb es-Seyyid Hüseyin b. Yusuf nâm kimesne meclis-i şer‘-i şerîf-i enverde müvekkile-i mezbûrenin li-ebeveyn kız karındaşı mu‘arrefetü’z-zât Meryem Hatun mahzarında üzerine da‘vâ ve takrîr-i kelâm edip zevcem mezbûre kız karındaşı Meryem Hatun zimmetinde olan üç alaca entari ve bir alaca şalvar ve bir ibrik ve üç sahanı taleb ve da‘vâ ve ahz ü kabza ve mahmiye-i İslâmbol’da Koruk Mahmud mahallesinde vâki‘ taht-ı tasarrufunda olan bir bâb vakıf menzilden rub‘ hissesini bâ-ma‘rifet-i mütevellî bedel-i misli ile kız karındaşı mezbûre Meryem Hatun’a ferâğ ve tefvîze ve makbûzunu kendüye îsâl ve teslîme ve husûs-ı mezkûr mütevakkıf olduğu umûrun küllîsine beni tarafından vekîl ve nâib-i menâb nasb ve ta‘yîn eylediğinde ben dahi vekâlet-i mezbûreyi kabûl etmemle vekâlet-i mahkiyem hasebiyle eşyâ-i muharrere-i mezkûreyi mezbûre Meryem Hatun’dan taleb ederim, suâl olunsun dedikde ol dahi cevâbında eşyâ-i muharrere-i mezkûreye vaz‘-ı yedini ikrâr lâkin müdde‘î-i mezbûrun vekâletini inkâr edicek müdde‘î-i mezbûrdan müdde‘âsına mutâbıka beyyine taleb olundukda udûl-ı ahrâr-ı ricâl-i Müslimîn’den ve karye-i mezbûre ahâlisinden es-Seyyid Osman b. Mustafa ve Ahmed b. Hasan nâm kimesneler zât-ı mezbûreyi ârifân oldukları hâlde li-ecli’ş-şehâde meclis-i şer‘a hâzırân olup isre’l-istişhâd fi’l-hakīka vilâyet-i Anadolu’da Ankara sancağında Çorba kazâsına tâbi‘ Hızırlar nâm karyede sâkine Keziban bt. Mahmud b. Hüseyin nâm hatun li-ebeveyn kız karındaşı Meryem Hatun zimmetinde olan üç alaca entari ve bir alaca şalvar ve bir ibrik ve üç sahanı taleb ve da‘vâ ve ahz ü kabza ve mahmiye-i İslâmbol’da Koruk Mahmud mahallesinde kâin taht-ı tasarrufunda olan bir bâb vakıf menzilden rub‘ hissesini bâ-ma‘rifet-i mütevellî bedel-i misli ile kız karındaşı mezbûre Meryem Hatun’a ferâğ ve tefvîze ve makbûzunu kendüye îsâl ve teslîme ve husûs-ı mezkûr mütevakkıf olduğu umûrun küllîsine zevci işbu müdde‘î-i mezbûr es-Seyyid Hüseyin’i bizim huzûrumuzda vekîl ve nâib-i menâb nasb ve ta‘yîn eylediğinde [59a] ol dahi vekâlet-i mezbûreyi kabûl eyledi, biz bu husûsa bu vech üzere şâhidleriz deyü her biri edâ-i şehâdet-i şer‘iye etdiklerinde gıbbe ri‘âyeti şerâiti’l-kabûl şehâdetleri makbûle olmağın mûcebiyle ba‘de’l-hükm ve’t-tenbîh mâ-vaka‘a bi’t-taleb.<br><br>Fî 4 Ca sene 1197<br><br>Şühûdü’l-hâl: Es-Seyyid Osman b. Mustafa, Ahmed b. Hasan, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10947"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10949"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>