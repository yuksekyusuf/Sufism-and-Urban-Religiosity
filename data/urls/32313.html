﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 433<br>Hüküm no: 316<br>Orijinal metin no: [118a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Artan sahtiyân ve mamül ayakkabı fiyatlarına çekidüzen vermekle görevlendirilen eski Çavuşbaşı Ahmed’e İstanbul Kadısı’nın da yardımcı olması</b><br><br>Haffâfân esnâfına müte‘allik emr-i âlî.<br><br>Bâ-sah.<br><br>İstanbul Kādısı İzzetlü, Fazîletlü Efendi Hazretleri<br><br>Bir müddetden beri mest ve pâpûş ve çizme ve eşyâ-yı sâire-i haffâfiyyenin bahâsı hadd-i i‘tidâli tecâvüz ile fâhiş olup bu keyfiyet Âsitâne-i sa‘âdetde olan ibâdullâhın beyhûde mazarrât ve hasâretlerine bâdî olduğundan mukaddem bu husûs zımnında müekked emr-i hümâyûn-ı cenâb-ı Hilâfet-penâhî dahi şeref-yâfte-i sudûr olarak husûs-ı mezbûrun bir taht-ı râbıtaya bend ve idhâli matlûb-ı kat‘î-i mülûkâne olmak ve Kayseri’de birkaç nefer kimesneler sahtiyân ticâret ve kârını kendilere hasr u kasr ile zikrolunan haffâf eşyâsı bahâsının terakkī ve galâsına bâ‘is oldukları istimâ‘ olunmak cihetleriyle husûs-ı mezbûra ricâl-i Devlet-i aliyyeden bir zâtın dahi nezâret ve teşrîki lâzım geldiğinden Çavuşbaşı-i esbak Ahmed Beyefendi me’mûr kılınıp cenâbınız ile muhâbere ve müzâkere ve sâir erbâb-ı vukūfdan dahi suâl ve tahkīk-ı madde ederek ve taşradan gelen sahtiyân ve dikilmiş eşyâ-yı haffâfiyyenin fiyâtına bakarak hadd-i lâyık ve i‘tidâli üzere râbıta-i hasene tahtına rabt ve idhâline ihtimâm ve dikkat eylemesi için me’mûriyetini hâvî mahsûs kendine fermân-ı âlî irsâl olunmağla imdi siz dahi Mîr-i mûmâ-ileyh ile buna dâir iktizâ eden keyfiyât ve ahvâli söyleşip ona göre emr-i nizâmına bi’l-ittifâk mübâderet ve dikkat ve hüsn-i râbıta tahtına idhâliyle taraf-ı hazret-i zıllullâhîye isticlâb-ı da‘avât-ı hayriyeye i‘tinâ ve himmet eyleyeler deyü.<br><br>Fî 17 Z sene [12]23</p>          <br><a title="Önceki sayfa" style="text-decoration:none" href="./ayrmetin.php?idno=32312"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32314"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b433"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>