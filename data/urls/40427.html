﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 197<br>Hüküm no: 148<br>Orijinal metin no: [22a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Ağa b. Şaban’ın Rus asıllı kölesi Hasan’ı azat ettiği</b><br><br>Bi’l-fi‘il şahincibaşı olan umdetü’l-emâcid ve’l-ekârim Abdürrahim Ağa’nın kethüdâları olup mahmiye-i İstanbul’da Tercümân Yunus mahallesinde sâkin zahrü’l-emsâl Süleyman Ağa b. Şa‘ban tarafından zikri âtî i‘tâk ve tahrîri ikrâra vekîl [ve] vekâleti mahalle-i mezbûre sükkânından İbrahim Bey b. Mehmed ve Salih Bey b. Abdullah nâm kimesneler şehâdetleri ile şer‘an sâbite olan Hüseyin Bey b. Mahmud meclis-i şer‘-i hatîr-i lâzimü’t-tevkīrde bi’l-vekâle takrîr-i kelâm ve ta‘bîr-i meram edip müvekkil-i mezbûr Süleyman Ağa kendiye rıkkını mu‘terif olan işbu uzun boylu açık kaşlı elâ gözlü Rusiyyü’l-asl bâ‘isü’l-vesîka Hasan b. Abdullah nâm şâbb-ı emred abd-i memlûkünü hasbeten lillâhi’l-aliyyi’l-a‘lâ ve taleben li-merzâti rabbihî’l-a‘lâ tahrîr ve i‘tâk ve silk-i ahrâr-ı asliyyîne idrâc ve ilhâk eyledi ba‘de’l-yevm mezbûr Hasan sâir ahrâr-ı asliyyîn gibi hür olup üzerinde [hakk-ı] velâdan gayrı hakkım bâkī kalmadı dedikde mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Mehmed Efendi el-kâtib, Salih Ağa kethüdâ, Mehmed Bey el-cündi, Mustafa Bey b. Ahmed, el-Hâc Mahmud muhzır, Mehmed Bey el-cündi, Ahmed Efendi el-kâtib, Mehmed Efendi el-kâtib ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40426"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40428"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o891"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>