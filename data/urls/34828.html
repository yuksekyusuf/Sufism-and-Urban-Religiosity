﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 222<br>Hüküm no: 175<br>Orijinal metin no: [71-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Duhan tüccarı Uskuroğlu Kostaki’nin, Tütüncü Serkiz’e açtığı alacak davasında sulh olup zimmet ibrası yaptığı</b><br><br>1700 [guru]şa sulh<br><br>Ma‘rûz<br><br>Duhân tüccârından derûn-ı arzuhâlde ismi mastûr Uskuroğlu Kostaki v. Artin zimmî meclis-i şer‘-i hatîrde İstanbul’da Alacahamam civârında Marpuçcularbaşı nâm mahâlde tütüncü olan arzuhâl sâhibi Serkiz v. Minas zimmî muvâcehesinde mersûm Serkiz zimmî zimmetinde bin iki yüz elli beş senesi şehr-i Ramazani’l-mübârek’in on birinci günü sene-i sâbık şehr-i Ramazani’l-mübârek’in yirmi birinci gününe gelinceye değin mâlımdan ve yedimden bi’d-defa‘ât iştirâ ve kabz eylediği duhân semeninin hesâbını zikr olunan şehr-i <<mübâreke>> Ramazani’l-mübârek’in yirmi birinci günü kendi ile yegân yegân sehv ü galatdan ârî hesâb-ı sahîh ile rü’yet eylediğimizde gayrı ez-teslîmât lede’l-muhâsebe sahhe’l-bâkī benim mesfûr Serkiz zimmî zimmetinde cihet-i mezkûreden dokuz bin altı yüz guruş alacağım zuhûr ve ikrâr-ı kat‘î ile ikrâr edip ve târih-i merkūm ile müverrah işbu bir kıt‘a deyn tahvîlini dahi yedime verdikden sonra ceste ceste yedi bin yirmi guruşunu bana edâ etmekle mâ‘adâsı olan iki bin beş yüz seksen guruşu dahi mersûm Serkiz <<zimmî zimmetinde>> zimmîden hâlâ taleb ederim deyü tasaddî eylediğim da‘vâmdan bâ-tavassut-ı muslihîn mesfûr ile kat‘a li’n-nizâ‘ bin yedi yüz elli guruş üzerine ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr bin yedi yüz elli guruşun müdde‘î-i mesfûr Kostaki zimmîye bi’t-taleb edâ ve <<teslîmiyle>> teslîme mersûm Serkiz zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 29 min-Zilhicce sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34827"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34829"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>