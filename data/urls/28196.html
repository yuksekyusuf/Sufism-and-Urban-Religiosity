﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 164<br>Hüküm no: 171<br>Orijinal metin no: [36a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarı Hüseyin Çavuş Vakfı’na ait olan Küçükköy’deki ev ve bağın tasarrufunun Panko v. Duka’nın ölümüyle küçük oğluna verilmesi</b><br><br>Ashâb-ı hayrâtdan Sarı Hüseyin Çavuş Vakfı’na hâlâ mütevellî olan Mahmud Çelebi b. Mehmed meclis-i şer‘-i şerîf-i enverde Havâss-ı Refî‘a muzâfâtından Küçükköy’de sâkin iken bundan akdem hâlik olan Panko v. Duka’nın evlâd-ı sıgārının vasiyy-i muhtârları olan İşora v. Duka nâm zimmî muvâcehesinde bi’t-tevliye takrîr-i kelâm ve ta‘bîr ani’l-merâm edip hâlik-i mezbûr mukaddemâ hâl-i hayâtında vakf-ı mezbûr mâlından mütevellî-i sâbık Mustafa Çelebi b. Mahmud’dan istidâne ve kabz eylediği iki yüz elli guruş mukābelesinde karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd menzil [ve] bâğını bi-tarîki’l-istiğlâl bey‘ ve senede otuz guruşa istîcâr edip kendi hayâtda oldukça beher sene icâresi ve ba‘de helâkihî dahi bir sene mukaddeme gelince dahi icâre-i mezkûre cânib-i vakfa teslîm olunmuşdu, lâkin zikr olunan menzil ve bağdan gayrı hâlik-i mezbûrun ism-i mâl ıtlâk olunur şeyi olmayıp onlar bey‘ ve semenlerinden edâ-i deyn olunmak üzere hükm-i hâkimü’ş-şer‘ lâhık ve hüccet-i şer‘iyye tahrîr olunmağla zikr olunan menzil [ve] bağ üç seneden beri müzâyede olunup rağabât-ı nâs bi’l-külliye münkatı‘a olunup yüz elli guruşda karâr ve ziyâde ile tâlib-i âhar zuhûr etmeyip bi’l-izni’ş-şer‘î mârru’z-zikr menzil ve bağ ol mikdâra bey‘ ve kabz-ı semen olunmuşdu. El-hâletü hâzihî vasiyy-i mezbûr semen-i mezkûr yüz elli guruşu vakıf için bana teslîm, ben dahi vakf-ı mezbûr için yedinden alıp kabz eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî evâhiri’l-Muharremi’l-harâm li-sene mi’e ve elf.<br><br>Şuhûdü’l-hâl: İbrahim Çelebi b. Ahmed, Mehmed Çelebi b. Hüseyin, Ali b. Bâli ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=28195"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28197"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>