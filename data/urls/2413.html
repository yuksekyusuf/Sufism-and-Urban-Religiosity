﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 130<br>Hüküm no: 95<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müslüman olan İbrahim Beşe’nin boşadığı eşinin zimmetini ibra etmesi</b><br><br>Dergâh-ı âlî -dâme merci‘an li’l-e‘âlî- yeniçerilerinin otuz ikinci ağa bölüğüne mahsûs oda yoldaşlarından İbrahim Beşe b. Abdullah nâm kimesne meclis-i şer‘-i şerîfde mahrûse-i Galata muzâfâtından kasaba-i Hasköy’de Hanzâde Bahçesi demekle ma‘rûf bahçede sâkine mutallaka zevcesi Vartoki bt. Karabet nâm Nasrâniyenin li-ebeveyn karındaşı tarafından husûs-ı âti’l-beyâna vekîl olup vekâleti zâtını ma‘rifet-i şer‘iyye ile ârifân Kızıl v. Varsan ve diğer Kızıl Toros nâm zimmîler şehâdetleri ile şer‘an sâbite olan Arakil v. Karabet zimmî muvâcehesinde ikrâr ve takrîr-i kelâm edip târîh-i kitâbdan on sene mukaddem ben şeref-i İslâm ile müşerref olup mezbûre Vartoki’yi talâk-ı bâyin ile tatlîk edip âhar diyâra gitdiğimde mezbûre Vartoki yedinde kalan beynimizde ma‘lûm eşyâmı kabz-ı semene vekîl, ol dahi ba‘de’l-kabûl eşyâ-i mezbûremi beş bin akçeye bey‘ ve kabz-ı semen etmiş idi, hâlâ meblağ-ı mezbûr beş bin akçeyi müvekkile-i mezbûre yedinden bi’t-tamâm ahz u kabz eyledim. Min-ba‘d husûs-ı mezbûra müte‘allıka âmme-i da‘vâdan mezbûre Vartoki’nin zimmetini ibrâ-i âmm-ı kâtı‘u’n-nizâ‘ ile ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Cemâziyelâhire li-sene ihdâ ve semânîn ve elf.<br><br>Şuhûdü’l-hâl: Ömer Ağa b. Mahmud, Abdi b. Mahmud, Mustafa Çelebi b. el-Hâc Ahmed, Abdi Çelebi b. Hüseyin, Ramazan b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2412"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2414"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>