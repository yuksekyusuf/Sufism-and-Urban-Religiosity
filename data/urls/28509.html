﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 179<br>Hüküm no: 93<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Köle olmadığını ispat eden Abaza Abdullah b. Hasan’ın serbest bırakıldığı</b><br><br>Vech-i âtî üzere da‘vâya kıbel-i şer‘den me’zûn olan çatık kaşlı ve koyun elâ gözlü uzun boylu Abaziyyü’l-asl Abdullah b. Hasan meclis-i şer‘-i şerîf-i enverde rıkk olmak üzere kendiye vâzı‘u’l-yed olan Süleyman b. Hasan b. Abdullah’ın karındaşı ve husûs-ı âti’z-zikr[e] vekîl-i şer‘îsi olmağla kezâlik rıkk olmak üzere vâzı‘u’l-yed olan Mehmed nâm kimesne mahzarında üzerine da‘vâ ve takrîr-i kelâm edip ben fi’l-asl diyâr-ı Abaza’da Arklar nâm karye ahâlîsinden Müslim olan Hasan b. Abdullah nâm kimesne firâşından hâsıl ve zevce-i menkûhası Fâtıma nâm hatundan mütevellide sulbî olup mahmiye-i İstanbul’da sâkine kız karındaşım işbu hâzıra bi’l-meclis Safiye nâm hatuna mülâkāt için târih-i kitâbdan iki sene mukaddem kendi re’yimle karye-i mezbûreden çıkıp diyâr-ı emn olan Sohum İskelesi’ne gelip ondan el-Hâc Süleyman nâm tâcirin sefînesine girip mülk-i Kırım’a karîb Tuzla kurbünde vâki‘ Koroş İskelesi’ne çıkıp bana kat‘a rıkk târî olmamış hür iken mezbûr Süleyman iskele-i mezbûrda beni bi-gayr-ı hakkın ahz ve getirip İstanbul’da bey‘ için karındaşı mezbûr Mehmed’i vekîl ve yedine beni teslîm etmekle vekîl-i mezbûr Mehmed dahi rıkk olmak üzere bana vaz‘-ı yed eder hâlâ suâl olunup üzerimden kasr-ı yedine tenbîh ve sebîlim tahliye olunmak matlûbumdur dedikde [gıbbe’s-]suâl mezbûr Mehmed cevâbında fi’l-hakīka mevsûf-ı mezbûra rıkk olmak üzere bi’l-vekâle vaz‘-ı yedini ikrâr lâkin müdde‘î-i mezbûrun vech-i meşrûh üzere hürriyetini inkâr edicek müdde‘î-i mezbûrdan müdde‘âsına beyyine taleb olundukda udûl-i Müslimînden olup târih-i mezbûrda ticâretle zikr [olunan] iskelelere varıp hâlâ Tophâne’de Tomtom mahallesinde sâkin Mehmed b. <<Salih>> Abdullah ve İvaz b. Abdullah sâbıkā Sekbânbaşı olan izzetlü Mehmed Ağa’nın mu‘takı Ahmed b. Abdullah ve Yusuf b. Abdullah ve merhûm Ahmed Kethudâ’nın mu‘takı Hasan b. Abdullah nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu mezbûr Abdullah diyâr-ı Abaza’da Arklar nâm karye <<den>> ahâlîsinden olup İstanbul’da sâkin kız karındaşı işbu Safiye Hatun’a mülâkāt için târih-i kitâbdan iki sene mukaddem kendi re’yi ile karye-i mezbûreden çıkıp diyârü’l-emn olan Sohum İskelesi’ne gelip ondan merkūm el-Hâc Süleyman’ın sefînesine girip mülk-i Kırım’a karîb Tuz[la] kurbünde vâki‘ Koroş İskelesi’ne gelmeğin mezbûr Abdullah kat‘a rıkk târî olmamağın hürrü’l-asldır biz mezbûr Abdullah’ın hürriyetine şâhidleriz şehâdet dahi ederiz deyü herbiri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle mezbûr Abdullah’ın hürriyetine ba‘de’l-hükm mevsûf-ı mezbûrdan merkūm Mehmed’in kasr-ı yedine tenbîh ve mezbûr Abdullah’ın sebîli tahliye olunmağın mâ vaka‘a bi’t-taleb ketb olundu.<br><br>Fi’l-yevmi’s-sâmin min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: İbrahim Çelebi b. Ahmed, Mustafa Çelebi b. Şaban, Ali Çelebi b. Bali, Mehmed Çelebi b. İbrahim, Halil Efendi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28508"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28510"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o884"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>