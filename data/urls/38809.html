﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 374<br>Hüküm no: 429<br>Orijinal metin no: [70b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hesna bt. Mehmed’in miras hususunda Seyyid Hasan Ağa’yı tayin etmesi</b><br><br>Husûs ile vekâlet,<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Mevlana Mehmed Necmeddin Efendi mahmiye-i İstanbul’da Çinili Hamam kurbünde Şahhuban mahallesinde vâki‘ el-Hâc Hasan Ağa’nın menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i âlî ettikde Seddülbahir kal‘asında sâkin iken bundan akdem vefât eden es-Seyyid Mehmed b. Mehmed’in verâseti vâlidesi Şerife Nâile bt. Abdullah ile li-ümmin kız karındaşları Hesna ve Nazife bintey el-Hâc Mehmed’e ve li-ebeveyn er karındaşı Abdulkadir’e münhasıra ba‘dehû kable’l-kısme mezbûre Latife dahi müteveffiye olup verâseti zevc-i metrûku Mehmed Ali b. Abdullah ile sulbiye kızı Nazife’ye ve vâlidesi mezbûre Nâile Hatun’a ve babası merkūm el-Hâc Mehmed’e münhasıra ba‘dehû kable’l-kısme mezbûr el-Hâc Mehmed b. Abdullah dahi vefât edip verâseti zevce-i menkûha-i metrûkesi mezbûre Nâile ile sulbiye kebîre kızı mezbûre Hesna Hanım’a münhasıra ve tashîh-i mesele-i mîrasları bi-tarîki’l-münâsahati’ş-şer‘iye beşyüz yetmiş altı sehmden olup sihâm-ı mezbûreden yüz on üç sehmi mezbûre Nâile Hatun’a ve iki yüz seksen sekiz sehmi mezbûr Abdulkadir’e ve yirmi dört sehmi mezbûr Mehmed Ali’ye ve kırk sekiz sehmi mezbûre Nazife’ye ve yüz üç sehmi mezbûre Hesna Hanım’a inhisârı tahakkukundan sonra zeyl-i vesîkada muharrerü’l-esâmî Müslimûn ta‘rîfleriyle mu‘arrefe olan mezbûre Hesna Hanım meclis-i ma‘kūd-ı mezkûrda işbu bâ‘isü’l-vesîka es-Seyyid Hasan Ağa b. Mehmed Emin mahzarında ikrâr-ı tam ve takrîr-i kelâm edip mûrislerim mezbûrânın hîn-i vefâtlarında yanlarında mevcûde bi’l-cümle terekelerini verese-i mezbûrûn Nâile ve Nazife ve Mehmed Ali bi’l-emâne ve bi’l-verâse kabz etmeleriyle tereke-i müteveffiyân-ı mezbûrândan ber-tashîh-i münâsaha-i mezkûr benim hisse-i irsiye-i ma‘lûmemi verese-i mezbûrûndan ve sâir zimem-i nâsda olan hukūkunu erbâbından taleb ve da‘vâ ve ahz ü kabza ve makbûzunu bana îsâl ve irsâle ve husûs-ı mezkûr mütevakkıf olduğu umûrun küllîsine tarafımdan merkūm es-Seyyid Hasan Ağa’yı vekîl ve nâib-i menâb nasb ü ta‘yîn eylediğimde ol dahi vekâlet-i mezkûreyi kabûl eyledi dedikde gıbbe’t-tasdîki’ş-şer‘î vâki‘-i hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 19 Ş sene [1]242.<br><br>Şühûdü’l-hâl: Şerif Mahmud b. Süleyman, Ali b. Halil</p>          <br><a title="Önceki sayfa" style="text-decoration:none" href="./ayrmetin.php?idno=38808"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38810"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>