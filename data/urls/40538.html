﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 295<br>Hüküm no: 259<br>Orijinal metin no: [38a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Hacı Veli’nin satın aldıkdan sonra ayıplı çıkan cariyeyi Esirci Mustafa Bey b. Mehmed’e iade edip parasının kendisine iadesine karar verildiği</b><br><br>Mahmiye-i İstanbul’da Muhtesib İskender mahallesi sükkânından olup kuzât-ı Rûmiyyeden olan sâhibü hâze’l-kitâb Mehmed Efendi b. el-Hâc Veli meclis-i şer‘-i hatîr-i lâzimü’t-tevkīrde esirci tâifesinden Mustafa Bey b. Mehmed mahzarında üzerine da‘vâ ve takrîr-i kelâm edip târih-i kitâbdan altı gün mukaddem işbu hazıratü bi’l-meclis uzun boylu göğ elâ gözlü kızıl benizli Molade [nâm] Rusiyyetü’l-asl câriyemi merkūm Mustafa Bey’den cemî‘ uyûbdan sâlime olmak üzere yüz otuz kıt‘a riyâlî guruşa bâtten iştirâ ve kabz edip semen-i mezbûru merkūm Mustafa Bey’e tamâmen def‘ ve teslîm etmişidim hâlâ câriye-i mezbûrenin ayaklarında ve baldırlarında vaz‘-ı hamlinden nâşî gudde ta‘bîr olunur reddi lâzım ayb-ı kadîmine muttali‘ olduğum ecilden câriye-i mezbûreyi red ile semen-i merkūmun mezbûr Mustafa Bey’den alıverilmesin taleb ederim dedikde gıbbe’s-suâl merkūm Mustafa Bey cevâbında fi’l-hakīka câriye-i mezbûreyi târih-i kitâbdan altı gün mukaddem cemî‘ uyûbdan sâlime olmak üzere meblağ-ı mezbûra müdde‘î-i merkūma bâtten bey‘ ve teslîm edip semen-i merkūmu tamâmen kabz eyledim lâkin câriye-i mezbûre vech-i muharrer üzere ma‘yûbe olduğu ma‘lûmum değildir dedikde câriye-i mezbûrenin ayaklarında olan gudde ta‘bîr olunan maraz meclis-i şer‘de müşâhede olunduğundan gayrı teveccüh-i husûmet için câriye-i mezbûre hâssa etibbâdan teşhîs-i emrâz için taraf-ı saltanat-ı aliyyeden ehl-i hibre ta‘yîn olunan Ömer Efendi b. Ca‘fer ve Ahmed Çelebi b. Abdurrahman’a irsâl ve irâet olundukda hasmeyn muvâcehesinde câriye-i mezbûrenin ayaklarında olan vaz‘-ı hamlinden nâşî gudde ta‘bîr olunur maraz mevcûd olduğunu ihbâr eylediklerinden sonra müdde‘î-i mezbûrdan ayb-ı mezbûrun kadîm olduğunu mübeyyine beyyine taleb olundukda udûl-i Müslimînden olup zikrolunan Ömer Efendi ve Ahmed Çelebi’nin şâkirdlerinden Osman b. Sevindik ve Ahmed Çelebi b. ( ) nâm kimesneler meclis-i şer‘-i hatîra li-ecli’ş-şehâde hâzırân olup isre’l-istişhâd fi’l-vâki‘ câriye-i mezbûrede mevcûd olan ayb-ı mezbûr dört beş aydan ekalde hâsıl olmayıp kadîmdir biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde isre ri‘âyeti şerâiti’l-kabûl şehâdetleri makbûle oldukdan sonra müdde‘î-i mezbûr Mehmed Efendi’ye câriye-i mezkûrenin vech-i muharrer üzere aybına ıttılâ‘dan sonra câriye-i mezbûreyi istihdâm veyâ bey‘a arz etmeyip aybı ile kabûlüne dâll bir fi‘il sâdır olmadığına bi’t-taleb yemîn teklîf olundukda ol dahi alâ vefki’l-mes’ûl yemîn billâhi’l-aliyyi’l-a‘lâ edicek mûcibiyle ba‘de’l-hükm mâ-vaka‘a bi’t-taleb ketb olundu.<br><br>Tahrîren fi’l-yevmi’s-sâdis aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Salih Efendi b. Salih, Mehmed Efendi b. Veli el-kādî, Mustafa Efendi b. Muharrem, Ahmed Çelebi b. Abdurrahman, Osman Beşe b. Sevindik ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40537"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40539"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b295"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o875"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>