﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 512<br>Hüküm no: 447<br>Orijinal metin no: [175-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’dan mahlûl kalan kasap gediği hissesinin Kasaplar Kethudası Mehmed Bey adına tescil edildiği</b><br><br>İşbu üç kıt‘a kasab i‘lâmlarında sehv vâki‘ olmağla beş varak aşağı sahîhan kayd olunmuşdur.<br><br>[Ma‘rûz]<br><br><<Cennet-mekân adn-âşiyân Sultan Abdülhamid Han -aleyhi sicâlü’l-gufrân- hazretlerinin evkāf-ı celîleleri kāimmakām-ı mütevellîsi e‘âzım-ı ricâl-i Devlet-i aliyyeden hâlâ Evkāf-ı Hümâyûn Nâzırı atûfetlü Mustafa Kânî Beyefendi hazretleri taraflarından mürsel vekîl-i şer‘îleri kassâbân kethudâsı es-Seyyid Mehmed Bey meclis-i şer‘-i münîrde bâ‘isü’l-i‘lâm Mehmed Ağa b. el-müteveffâ Kasab Ali tarafından zikri âtî husûsda tasdîka vekîl-i şer‘îsi es-Seyyid Ebûbekir Ağa b. Ahmed muvâcehesinde kasab ustalarından mazbûtü’l-esâmî Müslimîn hâzır oldukları hâlde bi’l-vekâle takrîr-i kelâm edip vakf-ı müşârün-ileyh müstegallâtından olup Yedikule hâricinde kâin gayrı ez selhhâne-i mîrî on aded ganem selhhânelerinin şerâit-i mu‘teberelerine ri‘âyet şartıyla yedinci selhhâneye merbût kasab dükkânlarından medîne-i Üsküdar’da Mirâhor mahallesinde vâki‘ ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmenin <<rub‘>> nısf hissesine bâ-temessük-i mütevellî bi’l-icâreteyn <<mutassarrıfe olan müvekkil-i mezbûr Mehmed Ağa’nın li-ebeveyn kız karındaşı Hatice Hatun bundan akdem>> mutasarrıf olan mezbûr Kasab Ali bundan akdem fevt olup nısf hisse-i mezkûre sulbî kebîr oğlu müvekkil-i mezbûr Mehmed Ağa ve kebîre kızı Hatice Hatun’a hasbe’l-âde seviyyen intikāl ettikden sonra bu esnâda mezbûre Hatice Hatun dahi bilâ-veled fevt olmağla ber-minvâl-i muharrer intikālen mutasarrıfe olduğu rub‘ hisse-i gedik-i mezkûr mahlûl ve cânib-i vakf-ı şerîfe âid ve râci‘ oldukdan sonra hisse-i mezkûreleri lede’l-müzâyede ve inkıtâ‘u’r-rağbe iki bin guruşda <<âlât-ı gedik-i merkūmun rub‘ hissesine kezâlik mutasarrıfe olan karındaşı>> müvekkil-i mezbûr Mehmed Ağa üzerinde karâr ve ziyâde ile tâlib-i âharı zuhûr etmeyip ve meblağ-ı mezkûr hisse-i merkūmenin el-yevm mu‘accele-i misli idiği ihbâr olundukdan sonra hisse-i mezkûreyi meblağ-ı merkūm iki bin guruş icâre-i mu‘accele ve icâre-i müeccele-i kadîmesiyle mezbûr Mehmed Ağa’ya îcâr ve vech-i lâyıkı üzere teslîm eylediğimde ol dahi ber-minvâl-i istîcâr ve tesellüm ve kabz ü kabûl etmekle mu‘accele-i mezkûre iki bin guruşu vekîli mezbûr es-Seyyid Ebûbekir Ağa yedinde olan ilmühaber tezkiresi mûcebince Hazîne-i Evkāf-ı Hümâyûn tarafına def‘ ü teslîm ve emriyle umûr-ı vakf-ı şerîfe sarf ve istihlâk olunmağla fî-mâ ba‘d rub‘ hisse-i âlât-ı gedik-i mezkûr dahi mezbûr Mehmed Ağa’nın dâhil-i havza-i tasarrufu olmuşdur deyü ba‘de’l-ikrâr ve’t-tasdîk bu sûretde gedik-i mezkûrun rub‘ hissesi vech-i meşrûh üzere babası müteveffâ-yı mezbûr Kasab Ali’nin müteveffât-ı mezbûre Hatice Hatun’un mahlûlünden defter-i vakf-ı şerîfde mezbûr Mehmed Ağa uhdesine kayd ü zabt ve tasarrufi’çün müceddeden bir kıt‘a temessük tahrîr ü temhîr ve yedine i‘tâ olunmak iktizâ eylediği İstanbul Mahkemesi’nden huzûr[-ı âlîlerine i‘lâm olundu]>><br><br>Fî 29 N sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35099"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35101"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b512"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o563"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>