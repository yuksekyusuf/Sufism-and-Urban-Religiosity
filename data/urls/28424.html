﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 76<br>Hüküm no: 8<br>Orijinal metin no: [3a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Giritli Süleyman b. İyad’ın alacaklı olduğu Vezirazam Ali Paşa’nın kethudası Ahmed Efendi b. Mustafa ile sulh oldukları</b><br><br>Cezîre-i Girid’de merhûm ve mağfûrun-leh Sultân İbrahim Han mahallesi ahâlîsinden olup mahmiye-i İstanbul’da müsâfiren sâkin Süleyman Ağa b. İyâd meclis-i şer‘-i şerîf-i enverde merhûm Vezîriazam-ı sâbık Ali Paşa’nın hayatında haremi kethudâsı olan fahrü’l-eşbâh Ahmed Efendi b. Mustafa tarafından husûs-ı âti’l-beyâna vekîl olduğu Mustafa Çelebi b. Hüseyin ve Süleyman Çelebi b. Ahmed nâm kimesneler şehâdetleriyle şer‘an sâbit olan es-Seyyid Ali Ağa b. <<ibni>> Mustafa mahzarında ikrâr-ı tâm ve takrîr-i kelâm edip vekîl-i mezbûrun müvekkili merkūm Ahmed Efendi vezîr-i müşârün-ileyhin hayatında bir husûs için benim eşyâ-i memlûkemden yüz vakıyye revgan-ı sâde ve yüz vakıyye asel ve elli vakıyye yağ-ı zeytinî ve elli vakıyye revgan-ı zeyt yağımı bi-gayr-ı hakkın ahz u kabz ve istihlâk etmekle bundan akdem mezbûr Ahmed Efendi’den eşyâ-i mezbûrenin kıymetleri olan cem‘an altı bin yedi yüz elli akçe taleb ve da‘vâ etdiğimde [beynimizde] ba‘de’l-münâza‘a muslihûn tavassut edip [3b] da‘vâ-yı mezkûremden vekîl-i mezbûr benimle beş bin yedi yüz elli akçe üzerine sulh oldukda ben dahi sulh-ı mezbûru kabûl ve bedel-i sulh olan meblağ-ı mezbûr beş bin yedi yüz elli akçeyi vekîl-i mezbûr yedinden bi’t-tamam ahz u kabz ve istifâ eyledim ba‘de’l-yevm husûs-ı mezkûra ve ziyâde müdde‘âm olan bin akçeye müte‘allika âmme-i da‘vâdan mezbûr Ahmed Efendi’nin ve etbâ‘ından işbu hazır bi’l-meclis Ahmed Ağa b. Mustafa’nın zimmetlerini ibrâ-i âmm-ı kātı‘ü’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis aşer min-Cumâdelâhire li-sene seb‘a ve mie ve elf.<br><br>Şuhûdü’l-hâl: Mustafa Çelebi b. Hüseyin, Şaban Efendi b. Ahmed, İbrahim Çelebi b. Ahmed, Mustafa b. Şaban, Ahmed b. Ahmed, Mustafa b. Şaban, Receb b. Süleyman.<br><br>Yevm-i ahad fî 24 min-Cumâdelâhire li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28423"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28425"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o913"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>