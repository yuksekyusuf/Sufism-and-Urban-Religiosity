﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 86<br>Hüküm no: 36<br>Orijinal metin no: [7b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hatun’un Ayşe Hatun ile olan cariye bedeli davasında anlaşma sağlanması</b><br><br>Mahmiye-i İstanbul’da Karabaş mahallesi sâkinelerinden fahrü’l-muhadderât Rukiye bt. Mehmed Efendi nâm hatun meclis-i şer‘-i hatîr-ı lâzımü’t-tevkīrde mahmiye-i mezbûrede Karagümrük kurbünde Alipaşa-i atîk mahallesi sâkinelerinden bâ‘isetü hâze’l-kitâb Âişe bt. Mehmed nâm hatunun zevci ve tarafından husûs-ı âti’l-beyâna vekîl olup vekâleti mezbûre Âişe’nin zâtını ma‘rifet-i şer‘iyye ile ârifân İmam Receb Efendi b. Mehmed ve Cafer Halîfe b. İsmail nâm kimesneler şehâdetleri ile şer‘an sâbite olan Mustafa b. Abdurrahman nâm kimesne mahzarında ikrâr ve takrîr-i kelâm edip bundan akdem mezbûre Âişe’ye evsâfı beynimizde ma‘lûm Rusiyyetü’l-asl Gülbuy bt. [8a] Abdullah nâm câriyeyi beş yüz elli esedî guruşa bey‘ ve teslîm, ol dahi iştirâ ve tesellüm etdiğinden sonra semen-i mezbûr beş yüz elli esedî guruşu müvekkile-i mezbûre Âişe’den taleb eylediğimde mezbûr Âişe câriye-i mezbûreyi bana ancak yüz esedî guruşa bey‘ ve teslîm, ben dahi iştirâ ve tesellüm etmiş idim deyüp ziyâdeye iştirâsını inkâr etmekle beynimizde nizâ‘-ı küllî vukū‘undan sonra muslihûn tavassut edip mezbûre Âişe ile beynimizde yüz seksen esedî guruş üzerine inşâ-i akd-i sulh etdiklerinde ben dahi sulh-ı mezbûru kabûl ve bedel-i sulh olan meblağ-ı mezbûru bi’t-defa‘ât yedinden tamâmen ahz u kabz edip husûs-ı mezbûra ve târîh-i kitâba gelince müvekkile-i mezbûre ile beynimizde cârî olan ahz u i‘tâdan beynimizde ma‘lûm bir yüzüğe müte‘allıka da‘vâdan mâ‘adâ âmme-i hukūk-ı ma‘lûme ve mechûle da‘vâsından müvekkile-i mezbûrenin zimmetini ben ve müvekkile-i mezbûre Âişe dahi benim zimmetimi ibrâ-i âm ile ibrâ ve iskāt eyledik dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Salih Ağa b. Ali, Mumcu Cafer Beşe b. Ali, Receb Beşe b. Mehmed, Ahmed Beşe b. Mustafa, İsmail Bey b. el-Hâc ( ).</p>          <br><a title="Önceki sayfa" style="text-decoration:none" href="./ayrmetin.php?idno=2353"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2355"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>