﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 637<br>Hüküm no: 741<br>Orijinal metin no: [94b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kezban bt. Hüseyin ile oğlu İsmail b. İbrahim’in ölen İsmail ve Sâliha’nın vasîleri zimmetinde kalan akçeden miras hisselerinin verilmesine hükmolunduğu</b><br><br>Mahrûse-i Üsküdar’da Yenimahalle’de sâkin iken bundan akdem vefât eden İbrahim nâm kimesnenin verâseti zevce-i metrûkesi Kezban bt. Hüseyin ile sulbî sagīr oğlu İsmail ve sulbiye sagīre kızı Sâliha’ya münhasıra olap ba‘de’l-kısme mezbûre Sâliha dahi vefât edip verâseti vâlidesi mezbûre Kezban’a ve li-üm karındaşı Mahmud nâm sagīra ve li-ebeveyn karındaşı İsmail’e münhasıra olup kable’l-kısme mezbûr İsmail dahi vefât edip verâseti vâlidesi mezbûre Kezban’a ve li-üm karındaşı mezbûr Mahmud’a ve Ömer Hamza b. Derviş’e münhasıra olup kable’l-kısme mezbûr Mahmud dahi vefât edip verâseti babası İsmail b. Davud nâm kimesne ile vâlidesi mezbûre Kezban’a münhasıra olduğu ve tashîh-i mes’eleleri bi-tarîkı’l-münâsahati’l-mezkûre elli dört sehimden olup sihâm-ı mezbûreden yirmi altı sehm mezbûre Kezban’a ve on sehm müteveffâ-yı mezbûr Mahmud’un babası mezbûr İsmail ve on sekiz sehmi mezbûr Hamza’ya intikāl ve isâbet eylediği şer‘an zâhir ve mütehakkık oldukdan sonra mezbûrân İsmail ve Kezban meclis-i şer‘-i hatîrde müteveffiyân-ı mezbûrân İsmail ve Sâliha’nın vasîyy-i şer‘îleri olmağla babalarından intikāl eden emvâllerine vâzı‘u’l-yed olan mezbûr Hamza mahzarında sagīrân-ı mezbûrân İsmail ve Sâliha’ya babaları müteveffâ-yı evvel İbrahim’den intikāl edip ilâ-vefâtihimâ harc u sarfından sonra vasîyy-i mezbûr yedinde bâkī kalan altı bin beş yüz doksan yedi akçeden hisse-i şer‘iyemizi taleb ederiz suâl olunsun dedikde gıbbe’s-suâl vasîyy-i mezbûr cevâbında müdde‘iyân-ı mezbûrânın takrîrleri üzere yedinde müteveffiyân-ı mezbûrânın mâllarından altı bin beş yüz doksan yedi akçe olduğunu bi-tav‘ihiikrâr eylemeğin alâ-mûceb-i ikrârihî meblağ-ı mezbûrdan müdde‘iyân-ı mezbûrânın hisselerini edâ ve teslîme vasîyy-i mezbûr Hamza’ya tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sânî min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Abdi b. Hüseyin, Veli b. Mahmud, Mustafa b. İsa, Şükrullah b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25627"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25629"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b637"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o971"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>