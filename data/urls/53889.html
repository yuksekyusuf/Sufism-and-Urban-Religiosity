﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 559<br>Hüküm no: 864<br>Orijinal metin no: [70b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyinli köyü civarındaki Çavuşlu Çiftliği merasının kiralanması</b><br><br>Ma‘rûz;<br><br>Medîne-i Üsküdar’a muzâfe Yoros nâhiyesine tâbi‘ Hüseyinli karyesi ahâlileri taraflarından ber-vech-i âtî münâza‘un-fîh mer‘ada intifâ‘ları mütehakkık olan mahsûrü’l-esâmî kimesnelerin vekîl-i müseccelleri ve karye-i mezbûre ahâlisinden ashâb-ı arzuhâl Süleyman b. Halil ve Mehmed b. Mustafa ve Halil b. İbrahim ve es-Seyyid Emrullah b. Abdi nâm kimesneler meclis-i şer‘-i hatîrde asâleten ve vekâleten karye-i mezbûre kurbünde Çavuşlu Çiftliği demekle meşhûr çiftlikde müstecirler olan Dimitri v. Ziko ve İsteryani v. Zelyo nâm zimmîler muvâcehelerinde karye-i mezbûre civârında vâki‘ ez-kadîm mer‘amız olan arazimizi târih-i kitâbdan yirmi altı sene mukaddem hâlik olan merkūm Zelyo zimmîye senevî ellişer guruşa bâ-ma‘rifet-i sâhib-i arz îcâr ve teslîm ve on sekiz sene hayvanâtını ra‘y ve mutasarrıf iken hâlik oldukda ücret-i merkūme-i müsemmâmızı kable’l-ahz ve’l-istifâ arâzi-i mahdûd-ı mu‘ayyenemizde müstecirân-ı merkūmân yine fuzûlî hayvanâtlarını ra‘y etmekle hâlik-i merkūmun on sekiz senelik ellişer guruşdan dokuz yüz guruş ücret-i müsemmâmızı taleb ederiz deyü da‘vâ ve merkūmân cevâblarında ancak biz mer‘a-yı merkūmu üç sene ücret-i mezkûre ile istîcâr ve tasarruf ba‘dehû fesh-i îcâr etmiş idik deyü hâlik-i merkūmun istîcâr ve tasarrufunu inkâr ve beynlerinde ba‘de vukū‘ı’l-münâza‘a bâ-tavassut-ı muslihîn ahâli-i mezbûre eyledikleri da‘vâlarından meccânen fâriğler olup ve mer‘a-yı mezkûru târih-i i‘lâm senesi rûz-ı Kasım’ından beher sene ellişer guruş ücret ile ba-ma‘rifet-i sâhib-i arz merkūmân Dimitri ve İsteryani zimmîlere asâleten ve vekâleten hayvanâtlarını ra‘y etmek üzere îcâr eylediklerinde onlar dahi ber-minvâl-i muharrer istîcâr ve kabûl ve beher sene tesmiye olunan ücret-i mezkûreyi ahâli-i mezbûreye edâ ve teslîme merkūmân Dimitri ve İsteryani’den her biri ba‘de’t-ta‘ahhüd ve ahâli-i karye-i merkūmûn dahi eğer vekîlleri olduğumuz sâir ahâli-i karye eğer bizim bu îcâr ve istîcârımızı kabûl etmeyip müstecirân-ı merkūmândan bir nesne ahz eder ise bizler mikdâr-ı me’hûzlarına kefîl ve dâminleriz deyü ta‘ahhüd birle kat‘-ı münâza‘a eyledikleri mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 11 min-M sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53888"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53890"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b559"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1028"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>