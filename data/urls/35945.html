﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 69<br>Hüküm no: 20<br>Orijinal metin no: [9-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Kostanti ve Ayanoğlu adlı ecnebi tüccara kanuna uygun olarak imtiyaz beratı verilmesi</b><br><br>Ecnebi tüccârlar<br><br>Berren ve bahren Avrupa ve Amerika ve memâlik-i sâire-i ecnebiye ticâretiyle me’lûf olan teba‘a-i gayr-ı Müslime tüccârının serbestî-i ticâretleri zımnında ba‘zı imtiyâzât-ı mahsûsaya nâiliyetleri bi’t-tensîb bunlara Avrupa tüccârı ta‘bîr olunur mu‘teber ve müntahablarından iki nefer vekîl nasb u ta‘yîn ile bir gûnâ cürüm ve cinâyetleri tahakkuk etmedikçe azl ve tebdîl olunmayıp kabâhatleri tahakkuk ettiği ve âhar sebeble azilleri geldiği hâlde Ticâret Nezâret-i celîlesi ma‘rifetiyle ihrâc olunup yerlerine cümlenin mu‘teber ve müntahabı olan âhar münâsibleri nasb u ta‘yîn kılınarak yedlerine evâmir-i şerîfem i‘tâ kılınıp sâir bu silke dâhil olmak isteyenlerin hâl ve keyfiyetleri evvel-emirde onların ma‘rifetleriyle bi’t-tahkīk fî nefsi’l-emr ehl-i ırz ve beyne’t-tüccâr istikāmetle mücerrebü’l-etvâr olduğunu ihbâr eyledikleri sûretde isim ve şöhreti ve mahâl ve memleketi tasrîhiyle verecekleri memhûr şehâdetnâmeler üzerine nezâret-i müşârün-ileyhâ tarafından takdîm olunacak takrîr mûcebince sınıf-ı mezkûra dâhil olduklarını müş‘ir yedlerine zikri âtî ticâret şurûtu derciyle berevât ve nizâmları mûcebince istihdâm edecekleri ikişer nefer hizmetkârlarına dahi evâmir-i şerîfem verilmekde idiğine binâen teba‘a-i gayr-ı Müslime tüccârından Dersa‘âdet’imde Vâlidehânı’nda mütemekkin râfi-i tevkī‘-i refî‘ü’ş-şân-ı hâkānî Yorgi v. Kostanti ve Ayanoğlu nâm tâcir ticâret-i mezkûre ile me’lûf olarak beyne’t-tüccâr müstakīm ve mu‘teber idiği beyânıyla ber-mûceb-i şurût ve nizâm berat-ı âlîşânım i‘tâsı vekîlleri tarafından memhûr şehâdetnâme takdîmiyle inhâ ve istid‘â olunduğu müşârün-ileyhâ Ticâret Nezâreti tarafından bâ-takrîr ifâde olunmuş olmağın ol bâbda.</p>          <br><a title="Önceki sayfa" style="text-decoration:none" href="./ayrmetin.php?idno=35944"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35946"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>