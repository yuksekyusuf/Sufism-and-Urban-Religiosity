﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 206<br>Hüküm no: 79<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’da olabilecek yangınların önüne geçebilmek için uygulamaya konulan tedbirler</b><br><br>İstanbul kādısı fazîletlü efendi.<br><br>Dekâkîn saçaklarına dâir.<br><br>Âsitâne-i sa‘âdetimde harîk zuhûr etmemesine çâre yoğise de hîn-i vukū‘unda hasbe’l-imkân etrâfa sirâyet etmemesi esbâbının istihsâli ve zâhirde sirâyete sebeb olan hâlâtın men‘i lâzımeden olmakdan nâşî kā‘ide-i mi‘mâriyeye tatbîk kimesneye zarâr <<olacak>> olmayacak ve müstakar ve pâyidar olacak sûretlere hüsn-i râbıtaya bend olunması husûsu mukaddemâ iktizâ edenler ile bi’l-müzâkere fîmâ ba‘d ebniyelerin sirâyet-i harîkden muhâfazasıçin tahta-pûş ve ahşâb saçak olunmamak nizâmını müstakar ve pâyidar olması ve ehl-i İslâmdan olsun ve re‘âyâdan olsun zî-kudret olanlar yeni hâne beynine çatıdan bir zirâ‘ mikdârı terfî‘ olunarak kârgîr duvar yapmak ve işbu yapılacak kârgîr duvarın inşâsına medâr-ı sühûlet olmak için bi’l-iştirâk mesârifi <<verile>> verilerek yapdırılması ve Dârü’l-hilâfeti’l-aliyye ve havâlîsinde kâin büyût ve dekâkîn ve ebniye-i sâirenin taşra tarafları ve kalafat saçakları tahta kaplama ve kara saçak döşemeyip bi’l-cümle hâlis horasanlı kârgîr sıva kapılı ocak inşâ olunmak ve dekâkîn üzerine tahta-pûş misilli peykeler ve asmalık ve kepenk ve mandalından ziyâde saçak yapılmak ve dekâkîn-i mütenevvi‘a üzerine kadîmi vechile oda inşâsı kendilerine mahsûs olmamak ve hâricden nerdübân ve kapı inşâsıyla âhara icârı husûsuna ruhsat verilmemesi ve ehl-i İslâmdan zî-kudret olanlar binâ edeceği hânesinde câ be-câ nîm kârgîr yapdırılmasına ruhsat verildiği sûretde kârgîr hâneler misilli sakfı tuğladan kemer yapılmayıp etrâfı taş duvar ve sakfı ve döşemesi ahşâb olmak ve ahşâb ebniyenin katına verilecek müsâ‘ade-i seniyye işbu nîm kârgîr ebniyenin hakkında dahi cârî olmak ve işbu kârgîr ebniye inşâsı yalnız ehl-i İslâma mahsûs olup re‘âyâya kat‘â ruhsat verilmemesi husûsları atebe-i ulyâda mülûkâneye lede’l-arz ol bâbda müsâ‘ade-i seniyye-i erzânî üzere buyrulmuş olmak hasebiyle <<sicill-i mehâkime kayd ve sebt ettirilmiş olmağla imdi işbu>> işbu nizâmâtın icrâsı iktizâ edenlere hitâben beyaz üzerine fermân-ı âlî ısdârıyla tenbîh olunarak tafsîlen sicill-i mehâkime kayd ü sebt ettirilmiş olmağla imdi işbu ebniye husûsuna dâir mukaddemâ sudûr eden irâde-i seniyyeyi sicilden mürâca‘at ile ihâta ve istihzâr ve bunlara müte‘allık de‘âvi-yi şer‘iyye zuhûrunda sirâyet-i harîk men‘i’çün ihtiyâr olunan işbu nizâm sâbıkda nakz ve halelden vikāyesi esbâbının istihsâline ve devâm-ı istimrârı vesâilini istikmâle mübâderet eyleyesin deyü.<br><br>Selh-i Ca sene [12]41</p>          <br><a title="Önceki sayfa" style="text-decoration:none" href="./ayrmetin.php?idno=33985"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33987"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>