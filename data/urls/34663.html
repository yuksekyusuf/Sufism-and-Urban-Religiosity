﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 66<br>Hüküm no: 10<br>Orijinal metin no: [5-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Akif Ağa ile Ahmed Ağa’ya borcu olan Sarraf Filibos’un borcunu ödemesi</b><br><br>Enderûn-ı Hümâyûn’dan muhrec es-Seyyid Mehmed Akif Ağa’nın ve sâirlerinin Sarrâf Filibos zimmîden 10263 guruş hükümleri<br><br>Ma‘rûz<br><br>Bâ‘is-i i‘lâm Enderûn-ı Hümâyûn’dan muhrec es-Seyyid Mehmed Akif Ağa b. es-Seyyid Mehmed ve kendi nefsinden asıl ve es-Seyyid Ahmed Ağa b. Abdullah b. Abdurrahman tarafından husûs-ı âti’l-beyânda vekîl olduğu es-Seyyid Hasan Efendi b. es-Seyyid Mehmed ve el-Hâc Süleyman Ağa b. Abdullah nâm kimesneler şehâdetleriyle sâbit olan el-Hâc Mehmed Salih Ağa b. Ahmed Nazif nâm kimesnelerden her biri meclis-i şer‘-i münîrde Büyük Yenihan sarrâflarından Filibos v. Avanis nâm zimmî muvâcehesinde asıl ve vekîl-i merkūmândan mezbûr es-Seyyid Mehmed Akif Ağa benim mersûm Filibos zimmî zimmetinde cihet-i deyn-i şer‘îden altı bin yedi yüz elli guruşdan bâkī üç bin yüz doksan beş guruş ve asıl ve vekîl-i merkūm el-Hâc Mehmed Salih Ağa benim dahi mersûm Filibos zimmî zimmetinde kezâlik cihet-i karz-ı şer‘îden on beş bin yedi yüz on bir guruşdan bâkī iki bin altı yüz sekiz guruş ve müvekkilim merkūm es-Seyyid Ahmed Ağa’nın dahi mersûm Filibos zimmî zimmetinde kezâlik cihet-i deyn-i şer‘îden on dört bin yedi yüz altmış guruşdan bâkī dört bin dört yüz altmış guruş ki cem‘an on bin iki yüz altmış üç guruş alacağımız olmağla meblağ-ı mecmû‘-ı mezkûru mersûm Filibos zimmîden bi’l-asâle ve bi’l-vekâle hâlâ taleb ederim deyü ba‘de’d-da‘vâ ve’l-istintâk ol dahi cevâbında kaziyye minvâl-i muharrer üzere olduğunu bi-tamamihâ tâyi‘an ve kat‘iyyen i‘tirâf etmeğin mûcebince meblağ-ı mecmû‘-ı mezkûrdan meblağı bâkī-i mezbûr üç bin yüz doksan beş guruşu asl-ı merkūm es-Seyyid Mehmed Akif Ağa’ya ve meblağ-ı bâkī-i mezbûr iki bin altı yüz sekiz guruşu asıl ve vekîl-i merkūm el-Hâc Mehmed Salih Ağa’ya ve meblağ-ı mezbûr dört bin dört yüz altmış guruşu müvekkil-i merkūm es-Seyyid Ahmed Ağa için vekîl-i mezbûr es-Seyyid Mehmed Salih Ağa’ya edâ ve teslîme mersûm Filibos zimmîye tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 25 Receb sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34662"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34664"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>