﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 365<br>Hüküm no: 438<br>Orijinal metin no: [83a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gevher Hatun’un vefat eden eşi İbrahim Ağa’dan intikal eden menzilin beytülmâle ait olan hissesini emine teslim etmesi</b><br><br>Mahmiye-i İstanbul’da Küçük Ayasofya mahallesi ahâlîsinden iken bundan akdem vefât eden İbrahim Ağa b. Emrullah’ın zevce-i metrûkesi Gevher Hatun bt. Osman’dan gayrı vârisi olmamağla terekesinin rub‘u irsen mezbûre Gevher’e intikāl ve selâse-i erbâ‘ı taraf-ı beytülmâle âid olduğu şer‘an sâbit oldukdan sonra hâlâ mahmiye-i mezbûrede beytülmâl-i hâssa emîni olan râfi‘ü’l-kitâb Süleyman Ağa b. Mehmed meclis-i şer‘-i şerîfde menzil-i âti’l-beyâna vâzı‘u’l-yed olan mezbûre Gevher Hatun mahzarında üzerine da‘vâ ve takrîr-i kelâm edip mezbûre Gevher Hatun mahalle-i mezbûrede vâki‘ bir tarafdan Kurd Ağa mülkü ve bir tarafdan Râbia Hatun mülkü ve bir tarafdan Küçük Ayasofya Vakfı’ndan olan nalband dükkânı ve bir tarafdan tarîk-i âm ile mahdûd muhavvata-i hâriciyesi bir bâb fevkānî oda ve bir bâb tahtânî oda ve bir ahur ve bir samanhâne ve dört bâb dükkânları ve muhavvata-i dâhiliyesi dört bâb oda ve tahtânî bir kilâr ve bir matbah ve bir kenîf ve bir su kuyusunu müştemil olan cemî‘ mülk menzilin nısf-ı şâyi‘ini bin seksen senesi Rebî‘ülâhiri’nin yirmi ikinci günü müteveffâ-yı mezbûr İbrahim Ağa’ya hayâtında iki bin beşyüz esedî guruşa bey‘ ve teslîm ve mezbûr İbrahim Ağa dahi iştirâ ve tesellüm etdiğinden sonra semen-i mezbûru mezbûr İbrahim Ağa’ya hîbe, ol dahi ittihâb ve kabûl edip ile’l-vefât menzil-i mezkûrun nısf-ı şâyi‘i mülkü olmağla ba‘de vefâtihî cemî‘ menzil-i mahdûd-ı mezbûrun sekiz sehmden üç sehmi taraf-ı beytülmâle âid olmuş iken mezbûre Gevher Hatun menzil-i mezbûrun sekiz sehmden üç sehmine bi-gayr-ı hakkın vaz‘-ı yed eder, suâl olunup kasr-ı yedine ve beytülmâl için bana teslîme mezbûre Gevher Hatun’a tenbîh olunmak matlûbumdur dedikde, gıbbe’s-suâl mezbûre Gevher Hatun kaziyye minvâl-i muharrer üzere olup menzil-i mezbûrun nısf-ı şâyi‘ini zevci müteveffâ-yı mezbûr İbrahim Ağa’ya bey‘, ol dahi iştirâ ve tesellüm ve kabûl etdiğini tâyi‘aten ikrâr u i‘tirâf etmeğin mûcebince cemî‘ menzil-i mahdûd-ı mezbûrun sekiz sehmden üç sehminden kasr-ı yedine ve beytülmâl için emîn-i mezbûra teslîme mezbûre Gevher Hatun’a tenbîh olunmağın mâ-vaka‘a bi’t-taleb ketb olundu.<br><br>Fî 22 min-Şa‘bâni’l-mu‘azzam sene 1081.<br><br>Şuhûdü’l-hâl: Zahrü’l-akrân Hüseyin Ağa kethüdâ-yı hazret efendi, Mehmed Çelebi b. Abdullah kethüdâ-yı muhzırân, Ataullah Efendi b. Osman, Ali Çavuş b. Abdullah, Hüseyin b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2755"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2757"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b365"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>