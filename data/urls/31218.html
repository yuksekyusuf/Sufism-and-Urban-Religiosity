﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 398<br>Hüküm no: 464<br>Orijinal metin no: [67a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zenciye Mâhir nâm-ı diğer Halime’nin hürriyetini ispat etttiği</b><br><br>Zenciye hürriyetini isbât<br><br>Ma‘rûz<br><br>Ber-vech-i âtî ıtkını iddi‘â eden derûn-ı arzuhâlde mezkûratü’l-ism zenciye Mâhir nâm-ı diğer Halime meclis-i şer‘-i enverde mevlâsı olup gayr-ı reşid olan zü‘emâdan Mehmed Salih Ağa b. el-Hâc İbrahim’in bâ-hüccet vasîsi sâhib-i arzuhâl hâcegân-ı dîvân-ı hümâyûndan İbrahim Münib Efendi b. Osman Efendi tarafından husûs-ı âti’l-beyânda vekîl olduğu Hacı Mahmud b. Mahmud ve Ahmed b. Ali nâm kimesneler şehâdetleriyle mahzar-ı hasm-ı câhidde sâbit ve sübût-ı vekâletine hükm-i şer‘î lâhık olan es-Seyyid İbrahim Efendi b. Mustafa mahzarında ben mezbûr Mehmed Salih Ağa’nın yedinde rakīka câriye-i memlûkesi iken mezbûr Mehmed Salih Ağa tammü’l-akl olup tasarrufâtı nâfize olduğu hâlde bin iki yüz on altı senesi Zilka‘desinin on dokuzuncu günü beni malından tahrîr ve azâd ve kayd-ı rıkdan ıtlâk edip ol vechile hürriyet-i ârızâ ile hürre oldukdan sonra on beş gün mürûrunda mevlâm mezbûr Mehmed Salih Ağa muhtelü’d-dimâğ olup müvekkil-i mezbûr bâ-hüccet umûrunu rü’yete kıbel-i şer‘den vasî nasb ve ta‘yîn olunduğuna binâen bana rakīka câriye olmak üzere fuzûlî vaz‘-ı yed eder suâl olunup sebilim tahliyye olunmak murâdımdır deyü da‘vâ ettikde vekîl-i mezbûr cevâbında müdde‘iye-i mezbûre gayrıreşid-i mezbûrun ber-vech-i muharrer câriye-i memlûkesi olduğunu ikrâr lâkin kendiye cünûn târi olduğu hînde ber-vech-i muharrer i‘tâk etmişdir deyü tammü’l-akl olduğu hâlde itâkını inkâr etmekle müdde‘i-i mezbûre ber-vech-i muharrer merkūm Mehmed Salih Ağa tammü’l-akl olup tasarrufâtı nâfize olduğu hâlde târih-i mezbûrda ber-vech-i muharrer kendiyi i‘tâk eylediğini lede’t-tezkiye adl ve makbuli’ş-şehâde oldukları ihbâr olunan Camcı Mehmed Emin b. Abdullah ve Mehmed b. Musa nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebiyle müdde‘iye-i mezbûre zenciye Mâhir nâm-ı diğer Halime’nin ıtkına ba‘de’l-hükm sebîli tahliyye olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-12 min C sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31217"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31219"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>