﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 311<br>Hüküm no: 424<br>Orijinal metin no: [237-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yasemin Hâtun Vakfı’na ait evin geliriyle iki odayı tamir etmek için Mehmed Efendi’ye kiraya verilerek muaccelesinin tahsil edildiği</b><br><br>Havâss-ı aliyye kazâsına tâbi‘ Hasköy mahallâtından Sütlüce mahallesinde vâki‘ merhûme Yasemin Hâtun Vakfı’na bi’l-fi‘il mütevellî olan Mehmed Bey b. İbra[him] meclis-i şer‘-i şerîf-i lâzımü’t-teşrîfde işbu râfi‘ü’l-kitâb Mehmed Efendi b. ( ) el-İmâm mahzarında ikrâr ve takrîr-i kelâm edip karye-i mezbûrede vâki‘ bir tarafı Yusuf b. Abdullah mülkü ve ba‘zan Şahin Bey mülkü ve bir tarafı es-Seyyid Yahya mülkü ve bir tarafı Bayram b. Abdullah mülkü ve bir tarafı mekābir-i müslimîn ile mahdûd ve mümtâz olup üç bâb tahtânî odayı ve bir dehlizi ve bir bi’r-i mâ’ı ve bir mikdâr bahçeyi müştemil olan menzil mezbûre Yasemin Hâtun’un vakfından olup süknâsı merhûm Mahmud Ağa Câmi‘-i şerîfi’nde müezzin olan kimesnelere şart olunup lâkin mürûr-ı eyyâm ve kürûr-ı şuhûr-i a‘vâm ile harâba müşrif olmağın zikr olunan üç bâb odadan bir bâb tahtânî odayı ve dehlizi ve bi’r-i mâ’ın nısfını ve sokak tarafında olan bir mikdâr bahçeyi icâre-i mu‘accele ve müeccele ile îcâr edip ve icâresinden hâsıl olan meblağ bâkī kalan iki bâb odanın ta‘mîr ve termîmine harc-ı sarf olunmak her vechile vakfa evlâ ve enfa‘ olup ve cânib-i şer‘den …? olduğum cihetden tevliyet-i mahkiyyem hasebiyle zikr olunan bir bâb odayı ve dehlizi ve bi’r-i mâ’ın nısfını mûmâ-ileyh Mehmed Efendi’ye dört bin akçe icâre-i mu‘accele ve yevmî bir akçe icâre-i müeccele ile îcâr edip meblağ-ı mezbûr dört bin akçeyi merkūm Mehmed Efendi yedinden bi-tamâmihî ahz u kabz eyledim, mâdem ki ba‘de’l-yevm vakf-ı mezbûr için ta‘yîn olunan yevmî bir akçeyi icâre-i müeccelesini edâ ve teslîm eyleye keyfemâ yeşâ ve yehtâr mutasarrıf olsun dedikde mukırr-ı merkūmun ikrâr-ı meşrûhunu el-mukarru lehü’l-mezbûr bi’l-muvâcehe tasdîk ve bi’l-müşâfehe tahkīk edicek [mâ hüve’l-vâki‘ bi’t-taleb ketb olundu.] Tahrîren fî gurreti Recebi’l-ferd sene hamsîn ve elf.<br><br><br>Şuhûdü’l-hâl: Mehmed Efendi b. Hızır el-İmâm, Mustafa Halîfe b. Surûrî el-İmâm, Hüseyin Çelebi b. Cafer, el-Hâc Mehmed b. Abdullah, İbrahim Efendi b. Hüsrev el-Hatîb, Ebûbekir b. Çelebi Mehmed, Mehmed hammâmî, Mehmed b. Abdullah, Ali b. Abdullah, Yusuf b. …?, Bayram b. Mustafa ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23651"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23653"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o451"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>