﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 397<br>Hüküm no: 407<br>Orijinal metin no: [93b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Ömer ile eşi Osman b. Ebûbekir’in muhala‘a yoluyla boşandıkları</b><br><br>Muhâla‘a.<br><br>Mahmiye-i İstanbul’da Kalenderhâne Mahallesi’nde sâkine olup zâtı karındaşı Abdülhâdi Çelebi b. Ömer ve el-Hâc Abdullah b. Ali nâm kimesneler ta‘rîfleriyle mu‘arrefe olan Fâtıma bt. Ömer nâm hatun meclis-i şer‘-i hatîr-i lâzımü’t-tevkīrde işbu hâfızü’l-kitâb Osman b. Ebûbekir mahzarında ikrâr ve takrîr-i kelâm edip mezbûr Osman Ağa zevcim olup beynimizde hüsn-i mu‘âşeret olmamağla hüccet-i deyn-i şer‘iyyeden zimmetinde hakkım olan beş yüz guruşdan mâ‘adâ zimmetinde mütekarrir ve ma‘kūdun-aleyh beş yüz guruş mehr-i müeccelim ve nafaka-i iddet-i ma‘lûmem üzerlerine ve meûnet-i süknâm dahi kendi üzerime ve Mehmed Emin Ağa nâm kimesneye mezbûr Osman Ağa’nın deyni olan üç bin guruşu ben mâlımdan etmek üzere ve mahalle-i mezbûrede vâki‘ ma‘lûmü’l-hudûd ve’l-müştemilât mülk menzilimi mukaddemâ Canbaz İbrahim nâm kimesneye bi-tarîkı’l-istiğlâl bin yüz elli guruşa bey‘ ve teslîm edip meblağ-ı mezbûrun altı yüz elli guruşunu kendi mâlımdan edâ ve mezbû[ru]n firâşından hâsıl ve benden mütevellid sadrî oğullarım Hüseyin ve Abdulkādir nâm sagīrleri dahi târih-i kitâbdan üç sene tamamına değin kendi mâlımdan infâk ve iksâ etmek üzere mezbûr Osman Ağa ile muhâla‘a-i sahîha-i şer‘iyye ile muhâla‘a olduğumda ol dahi hul‘-ı mezbûru ba‘de’l-kabûl bâlâda mezkûr beş yüz guruşdan mâ‘adâ hukūk-ı zevciyyete ve sâir beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve kâffe-i mütâlebât ve eymân ve muhâsamâtdan her birimiz âharın zimmetini ibrâ-i âmm-ı râfi‘u’l-hısâm ile ibrâ ve iskāt eylediğimizden sonra mezbûr Osman Ağa zimmetinde bâkī meblağ-ı mezbûr beş yüz guruşu târih-i kitâbdan üç yü[z] altmış bir gün tamamına değin te’cîl eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Ahmed Ağa b. Lütfullah, Mustafa Ağa b. Ali, Mehmed Ağa b. Ali, el-Hâc Abdullah b. Ali, Halil b. Abdullah, Mehmed Beşe b. Abdullah, İbrahim Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=5330"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5332"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b397"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o671"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>