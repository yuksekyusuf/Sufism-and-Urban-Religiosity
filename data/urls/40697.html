﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 421<br>Hüküm no: 418<br>Orijinal metin no: [60a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kapıdağı nahiyesine bağlı Kocaburgaz köyü mültezimi olan Dimitraki v. Kostantino’nun hazine adına zaptettiği Nikola’nın bahçesini Apostol v. Kominoz’a üç bin akçeye sattığı</b><br><br>Mahrûse-i Galata kazâsına tâbi‘ Kapıdağı nâhiyesi muzâfâtından Mihanya nâm karye sükkânından olup ve bin altmış altı senesinde Mihanya ve tevâbi‘i karyelerini taraf-ı mîrîden deruhde ve iltizâm eden Dimitraki v. Kostantino nâm zimmî meclis-i şer‘-i hatîr-i lâzimü’t-tevkīrde yine nâhiye-i mezbûreye tâbi‘ Kocaburgaz nâm karye sükkânından Apostol v. Kominoz nâm zimmî muvâcehesinde tav‘an ikrâr ve i‘tirâf edip zikri mürûr eden Kocaburgaz karyesinde vâki‘ bir tarafı Koçanioğlu mülküne ve bir tarafı Sofuoğlu mülküne ve bir tarafı Arıoğlu mülküne ve bir tarafı Andon v. ( ) mülküne müntehî on altı aded armud ağaçlarını ve iki ahlat armudu ağacını müştemil bahçe Nikola nâm zimmînin mülkü olup bilâ-veled hâlik oldukda bahçe-i mahdûde-i mezbûre cânib-i mîrîye âid olup karye-i mezbûre uhde ve iltizâmımda olmağla bahçe-i mahdûde-i mezbûreyi taraf-ı mîrîden zabt u tasarruf eylediğimden sonra bey‘i lâzım gelmekle ben dahi zikrolunan bahçeyi semen-i misli olan üç bin akçeye hâlâ mezbûr Apostol’a bâtten bey‘ ol dahi vech-i muharrer üzere iştirâ ve kabûl eyledikden sonra semeni olan meblağ-ı mezbûr üç bin akçeyi mezbûr Apostol yedinden tamâmen ahz u kabz edip mebî‘-i mezbûru mahallinde zabt u tasarrufa merkūm Apostol’u taslît eyledim ba‘de’l-yevm bahçe-i mahdûde mezbûr Apostol’un mülk-i müşterâsıdır keyfe mâ yeşâ ve hasbemâ yahtâr mutasarrıf olunsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-ışrîn min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Beşe mumcu, Seyyid Mehmed Çelebi b. ( ) enserci, Osman Beşe çukadâr, İbrahim Bey el-cündi ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40696"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40698"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b421"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o853"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>