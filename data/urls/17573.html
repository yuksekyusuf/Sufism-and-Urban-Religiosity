﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 376<br>Hüküm no: 620<br>Orijinal metin no: [61a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Osman ve karısı Hatice Hatun’un Ayşe Hatun ile aralarındaki menzil ücret ve kirâsından meydana gelen anlaşmazlığın çözümlendiği</b><br><br>Maʻrûz;<br><br>Medîne-i Ebâ Eyüb el-Ensârî’de Düğmeciler Mahallesi sâkinlerinden sâhib-i arzuhâl el-Hâc Osman asâleten zevcesi Hatice’nin müseccel vekîli Attâr Mehmed Çelebi vekâleten derûn-ı arzuhâlde mastûratü’l-ism Âişe Hatun tarafından tasdîka sâbitü’l-vekâle vekîli Ahmed Ağa nâm kimesne mahzarında baʻde’l-münâzaʻa bâ-vesâtet-i muslihîn mezbûr el-Hâc Osman ve zevcesi müvekkile-i mezbûre Hatice ale’l-iştirâk mülkleri olan mahalle-i mezbûrede vâkiʻ menzilde müvekkile-i mezbûre Âişe Hatun târîh-i iʻlâmdan sekiz sene tamamına değin bilâ-ücret sâkine olup müddet-i mezbûrede mezbûr el-Hâc Osman zevcesi mezbûre Hatice ücret-i menzil mütâlebesinde olmayıp müvekkile-i mezbûre Âişe Hatun dahi derûn-ı arzuhâlde tahrîr olunduğu üzere mezbûr el-Hâc Osman ve zevcesi Hatice’den iddiʻâ eylediği mahalle-i mezbûrede vâkiʻ menzilin yirmi senelik müctemiʻ olan üç yüz on beş guruş mütâlebesinden fâriğa olup her birileri âharın zimmetlerini bu vechile ibrâ ve iskāt edip katʻ[-ı nizâʻ] eyledikleri bi’t-terâzî tescîl olunup mübâşiri es-Seyyid Halil Çavuş kulları iltimâsıyla huzûr-ı âlîlerine iʻlâm olundu. Fermân hazret-i veliyyü’l-emrindir.<br><br>Fî 7 min-Şaʻbâni’l-muʻazzam sene 1161</p>          <br><a title="Önceki sayfa" style="text-decoration:none" href="./ayrmetin.php?idno=17572"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17574"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o711"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>