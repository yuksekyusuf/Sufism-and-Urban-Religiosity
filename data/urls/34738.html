﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 135<br>Hüküm no: 85<br>Orijinal metin no: [36-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Rıza Efendi ile hanımı Hanife Hatun’un alacak davasında sulh oldukları Berber Mehmed Ağa’ya sulh bedelini ödemesi için yapılan tenbih</b><br><br>Mukābele şüd<br><br>Ma‘rûz<br><br>Anadolu kuzâtı eşrâfından kendi nefsinden asıl ve zevcesi Hanife Hatun bt. Abdullah tarafından husûs-ı âti’l-beyânda vekîl olduğu zâtını ârifân el-Hâc İsmail Ağa b. Süleyman ve Mehmed Ağa b. Ahmed nâm kimesneler şehâdetleriyle sâbit olan sâhib-i arzuhâl es-Seyyid Hüseyin Rıza Efendi b. el-Hâc Ali bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi hâzır olduğu hâlde evvelen Pazartesi günü huzûr-ı hazret-i Fetvâ-penâhî’de ve ba‘dehû bi’t-terâzî dâr-ı hazret-i müşârün-ileyhde İstanbul kādıları efendiler dâ‘îlerine tahsîs buyurulan dâirede ma‘kūd meclis-i şer‘-i münîrde derûn-ı arzuhâlde ismi mezkûr Berber Mehmed Ağa b. Mehmed nâm kimesne muvâcehesinde İstanbul’da Aksaray kurbünde Orucgāzî mahallesinde kâin bi’l-icâreteyn mutasarrıf olduğum ma‘lûmü’l-hudûd bir bâb vakıf menzilimi İhtisâb Nâzırı sâbık Mehmed Ağa’nın dâmâdı gāib ani’l-meclis Nazif Bey’e otuz yedi bin beş yüz guruş bedel-i ferâğ mukābelesinde bâ-re’y-i mütevellî kat‘iyyen ferâğ ve tefvîz etmemle bedel-i mezkûru gāib-i merkūm Nazif Bey’den ahz u kabza ve bana teslîme tarafımdan merkūm Mehmed Ağa’yı tevkîl eylediğimde ol dahi kabûl ve meblağ-ı mezkûr otuz yedi bin beş yüz guruşu gāib-i mezbûrdan bi’l-vekâle ahz u kabz eylediğinden sonra meblağ-ı mezkûrun yirmi iki bin guruşunu bana def‘ ü teslîm ve ben dahi yedinden ahz u kabz edip bâkīsi olan on beş bin beş yüz guruşun on bin guruşunu dahi merkūmun benimle zevcem ve müvekkilem merkūmeye ferâğ eylediği akārât-ı ma‘lûme bedellerine takasan istifâ etmemle bâkīsi kalan beş bin beş yüz guruşu bana edâya merkūm Mehmed Ağa’ya tenbîh bi’l-asâle ve bi’l-vekâle murâdımdır deyü ricâl-i Devlet-i aliyyeden hâlâ Evkāf-ı Hümâyûn nâzırı sa‘âdetlü Numan Mahir Beyefendi kıbelinden memûr el-Hâc İbrahim Ağa b. Mustafa hâzır olduğu hâlde tasaddî eylediğim da‘vâmdan bâ-tavassut-ı muslihîn merkūm Mehmed Ağa ile kat‘a li’n-nizâ‘ bin dokuz yüz guruş üzerine ba‘de akdi’l-musâlaha ve’l-kabûl bedel-i sulh-ı mezkûr bin dokuz yüz guruşun iki yüz elli guruşunu merkūm Mehmed Ağa bana edâ ve teslîm etmekle bâkīsi olan bin altı yüz elli guruşdan mâ‘adâ ziyâde da‘vâma ve bi’l-cümle husûs-ı mezkûra ve işbu târih-i i‘lâma gelince beynimizde cereyân eden sâir cemî‘ hukūk-ı şer‘iyeye müte‘allika âmme-i da‘vâdan tarafeynden her birimiz âharın zimmetini ibrâ-i âm ile kabûlü hâvî ibrâ ve iskāt eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı bâkī-i mezkûr bin altı yüz guruşu müdde‘î-i asıl ve vekîl-i merkūm es-Seyyid Hüseyin Rıza Efendi’ye bi’t-taleb edâ ve teslîme mezbûr Mehmed Ağa’ya tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 10 N sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34737"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34739"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>