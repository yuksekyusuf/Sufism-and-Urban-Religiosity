﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 166<br>Hüküm no: 201<br>Orijinal metin no: [26b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sunullah Ağa’nın nafaka ödemesi</b><br><br>Nafaka<br><br>Ma‘rûz<br><br>İstanbul’da Sultanahmed kurbünde <<kurbünde>> Dizdâriye mahallesinde sâkine sâhibe-i arzuhâl Şerife Zeliha Hanım bt. es-Seyyid Ali’nin vâlidesi ve tarafından husûs-ı âti’l-beyânda vekîl olduğu zâtını ârifân es-Seyyid Mehmed Said Efendi b. Mehmed Ârif ve İbrahim Edhem Ağa b. Mustafa nâm kimesneler şehâdetleriyle bi’l-muvâcehe ber-nehc-i şer‘î sâbit olan Âişe bt. Mehmed nâm hatun İstanbul Bâb Mahkemesi’nde meclis-i şer’de müvekkile-i mezbûrenin zevc-i sâbıkı enderûn-ı hümâyûndan muhrec derûn-ı arzuhâlde mezkûrü’l-ism Sunullah Ağa b. Ahmed muvâcehesinde mezbûr Sunullah Ağa ile müvekkilem mezbûrenin mukaddemâ zevciyyet beynlerinde kāime iken mezbûrun firâşından hâsıl ve müvekkilem mezbûreden mütevellid ve bi-hakkı’l-hıdâne hâlâ hacr ü terbiyesinde olan yedi günlük es-Seyyid Hasan nâm sagīrin aslâ mâlı olmayıp nafaka ve kisveye eşedd-i ihtiyâc ile muhtâc olmağla sagīr-i mezbûrun nafakasi’çün babası mezbûr üzerine kıbel-i şer‘den kadr-ı ma‘rûf meblağ farz ve takdîr olunmak müvekkilem mezbûrenin bi’l-hıdâne matlûbudur dedikde ol dahi ba‘de’t-tasdîk sagīr-i mezbûrun nafakasi’çün babası mezbûr üzerine kıbel-i şer‘den bi’t-terâzî beher şehr kırk guruş farz ve takdîr olunup meblağ-ı mefrûz-ı mezkûru sagīr-i mezbûrun <<nafakasi’çün>> [nafaka] ve kisve ve sâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer babası mezbûr üzerine rücû‘a vâlidesi ve hâdinesi müvekkile-i mezbûre Şerife Zeliha Hanım’a izâfetle vekîl-i merkūme Âişe Hatun’a izin verildiği huzûr[-ı âlîlerine i‘lâm olundu]<br><br>Fî 22 Ramazan sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=8011"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8013"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b166"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o444"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>