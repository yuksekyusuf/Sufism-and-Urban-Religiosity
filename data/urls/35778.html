﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 175<br>Hüküm no: 103<br>Orijinal metin no: [21a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asya Hatun ve Ayşe Hatun’un İzmir’de misâfiren sâkin iken vefât eden kardeşleri Tatar Sadullah Ağa’dan miras kalan tütüncü dükkânındaki hisselerini satmaları</b><br><br>Tütüncü mübâya‘ası 2000 guruş<br><br>Kezâlik mahmiye-i İstanbul’da Gedik Paşa kurbünde Divân-ı Âlî mahallesi ahâlisinden olup medîne-i İzmir’de Karanlık mahallesinde misâfiren sâkin iken bin iki yüz yetmiş yedi senesi duhûl eden Nisanı’nın yirmi ikinci günü vefât eden Tatar Sadullah Ağa b. Ahmed b. Abdullah’ın verâseti zevce-i menkûha-i metrûkesi Hadice Hatun bt. Abdullah ile sulbîye kebîre kızı Şerife Zekiye Hanım ve li-ebeveyn kız karındaşları Anadolu’da Kerkük kazasına tâbi‘ Deredolu karyesinde sâkine Asya Hatun ve yine kaza-i mezkûre tâbi‘ Beyken karyesinde sâkine Âişe Hatun’a münhasıra ve tashîh-i mesele-i mirâsları on altı sehimden olup sihâm-ı mezkûreden iki sehmi zevce-i mezbûre Hadice Hatun’a ve sekiz sehmi bint-i mezbûre Şerife Zekiye Hanım’a ve üçer sehimden altı sehmi dahi mezbûretân Asya Hatun ve Âişe Hatun’a isâbeti tahakkukundan sonra mezbûretân Asya Hatun ve Âişe Hatun taraflarından husûs-ı âti’l-beyânda tasdîka vekîlleri olduğu şehr-i sâbık Saferi’l-hayrının ikinci günü târihiyle müverraha ve ol târihde ve hâlâ mahmiye-i mezkûrede vâki‘ Ahi Çelebi mahkemesi nâibi olan Çarşambavî mekremetlü Mehmed Reşad Efendi’nin imzâ ve hatemini hâviye işbu bir kıt‘a hüccet-i şer‘iyye mantûkunca Hatîb es-Seyyid Süleyman Efendi b. Ali ve Köseoğlu Osman bin Yusuf nâm şâhideyn-i mu‘addileyn-i müzekkiyeyn şehâdetleriyle nâib-i mûmâ-ileyh huzûrunda hasm-ı câhid olan Ali Ağa b. Mehmed muvâcehesinde ber-nehc-i şer‘î sâbit ve sübût-ı vekâletine hükm-i şer‘î lâhık [21b] olduğu mahkeme-i mezbûre muhzırânından Ahmed Ağa b. Süleyman ve el-Hâc İbrahim Ağa b. Mehmed şehâdetleriyle ber-nehc -i şer‘î sâbit olan mezbûre Âişe Hatun’un sadrî kebîr oğlu Süleyman Ağa b. Mehmed meclis-i şer‘-i şerîf-i enverde çörekçi esnâfından bâ‘isü’l-kitâb el-Hâcİbrahim Ağa b. Hasan tarafından husûs-ı âti’z-zikrde tasdîka vekîl-i şer‘îsi zikr olunan Divân-ı Âlî mahallesi imâmı Mehmed Salih Efendi b. el-Hâc Süleyman mahzarında tütüncü esnâfının kethüdâsı es-Seyyid el-Hâc Mehmed Latif Efendi b. el-Hâc İsmail ile duhân tüccârından mazbûtü’l-esâmî on nefer müslim ve beş nefer hıristiyan taraflarından mürsel vekîlleri esnâf-ı merkūme yiğitbaşısı Receb Ağa b. Ahmed hâzır olduğu hâlde bi’l-vekâle ikrâr-ı tâm ve takrîr-i kelâm edip sâlifü’l-beyân Divan-ı Âlî mahallesinde Câmi‘-i şerîf karşısında Tatar Ağası Hüseyin Ağa menzili ve horosancı dükkânı beynlerinde vâki‘ merhûm Hayreddin Bey Vakfı müsakkafâtından müvekkil-i mezbûr el-Hâc İbrahim Ağa’nın bi’l-icâreteyn tefevvüzen mutasarrıf olduğu bir bâb menzil tahtında olup şehriye üç guruş kirâlı kadîm bir bâb tütüncü dükkânı derûnunda mevcûde beyne’l-esnâf gedik ta‘bîr olunur Eshâm Muhâsebesi kaleminde müteveffâ-yı mezbûr Sadullah Ağa’nın ismine mukayyed bâ-defter-i müfredât âlât-ı lâzime-i ma‘lûme müteveffâ-yı mezbûrun hayâtında ile’l-vefât yedinde olup bin iki yüz altmış senesi şehr-i Rebî‘ülevveli’nin üçüncü günü târihiyle müverrah kalem-i mezkûrdan i‘tâ buyurulan bir kıt‘a sûret ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca yedinde müstakillen mülkü ve ba‘de vefâtihî müvekkilelerim merkūmetân Asya Hatun ve Âişe Hatun ile mezbûretân Hadice Hatun ve Şerife Zekiye Hanım’a ber tashîh-i merkūm mevrûs oldukdan sonra mezbûretân Hadice Hatun ve Şerife Zekiye Hanım âlât-ı gedik-i mezkûrdan ber-minvâl-i muharrer mâlike oldukları cem‘an on sehm hisse-i şâyi‘alarını müvekkilelerim merkūmetânın izniyle müvekkil-i mezbûr el-Hâc İbrahim Ağa’ya bâ-hüccet-i şer‘iyye bey‘ ve teslîm etmeleriyle ben dahi müvekkilelerim mezbûretân Asya Hatun ve Âişe Hatun’un âlât-ı gedik-i mezkûrdan akd-i âti’z-zikrin sudûruna değin ber-vech-i meşrûh mâlike oldukları cem‘an altı sehm hisse-i şâyi‘alarını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müvekkil-i mezbûr el-Hâc İbrahim Ağa’ya iki bin guruşa bi’l-vekâle bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm iki bin guruşu tamamen bana def‘ u teslîm ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile ibrâ vü ıskāt ve her birimiz ber-minvâl-i muharrer âharın ibrâsını kabûl eyledik, ba‘de’l-yevm âlât-ı gedik-i mezkûrun altı sehm hisse-i şâyi‘a-i mezkûresinde dahi müvekkilelerim merkūmetân Asya Hatun ve Âişe Hatun’un aslâ ve kat‘â alâka ve medhalleri kalmayıp mecmû‘-ı âlât-ı gedik-i mezkûr müvekkil-i mezbûr el-Hâc İbrahim Ağa’nın mülk-i mahzı ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 5 Rebî‘ülevvel sene 1279<br><br>Şuhûdü’l-hâl: Muhzır Osman Ağa b. ( ), Muhzır Ahmed Ağa b. ( ), Muhzır Mustafa Ağa b. ( ), Muhzır el-Hâc Salih Ağa b. ( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35777"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35779"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o403"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>