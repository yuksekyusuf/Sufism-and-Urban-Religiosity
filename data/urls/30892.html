﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 157<br>Hüküm no: 138<br>Orijinal metin no: [18b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasiliki bt. Saturi’nin muhâla‘a ile boşandığı kocası Yorgi v. Aydaz’ın zimmetini ibra ettiği</b><br><br>Ma‘rûz<br><br>Mahrûse-i Galata’da Sultan Bayezid Mahallesi mütemekkinelerinden arzuhâl eden Vasiliki bt. Saturi ve anası Fotini bt. Mike nâm Nasrâniyyeler taraflarından husûs-ı âti’l-beyânda vekîl olduğu şahıslarını ârifân Nikola v. İstemad ve Yuvan v. Dimitri nâm zimmîler şehâdetleriyle sâbit olan mesfûr Saturi zimmî meclis-i şer‘-i münîrde arzuhâlde mastûr mersûme Vasiliki Nasrâniyenin zevc-i muhâlı‘ı Manav Yorgi v. Anid zimmî muvâcehesinde mersûm Yorgi zimmî kızım ve müvekkilem mersûme Vasiliki Nasrâniyyenin âyîn-i âtılamız üzere zevc-i dâhili olup lâkin beynlerinde hüsn-i mu‘âşeretleri olmamağla kızım mersûme malından iki bin iki yüz elli guruş bedel-i hul‘ vermek üzere hul‘a tâlibe olduğunda zevci mersûm dahi ber-vech-i muharrer hul‘-ı mezkûru kabûl ve bedel-i hul‘ olan iki bin iki yüz elli guruşun bin iki yüz guruşunu mukaddemâ ve bin elli guruşunu dahi işbu târih-i i‘lâm günü kendiye def‘ ve teslîm ol dahi tamamen ahz u kabz etmekle kızım ve müvekkilem mersûmenin malı olup zevci mersûmun menzilinde olan bâ-defter-i müfredât eşya-yı ma‘lûmesini dahi zevc-i mersûm bi-a‘yanihâ bana def‘ ve teslîm ben dahi tamamen ahz u kabz etmemle hukūk-ı zevciyete ve ibtidâ-yı zevciyetlerinden işbu târîh-i i‘lâma gelince beynimizde cereyân eden cemî‘ ahz u i‘tâya ve bi’l-cümle sâir hukūk-ı şer‘iyyeye müte‘allika âmme-i da‘vâdan ben kendi nefsimden asâleten ve kızım ve müvekkilelerim mersûmetân taraflarından vekâleten mersûm Yorgi zimmînin zimmetini ibrâ-yı âmm-ı sahîh-i şer‘î ile ibrâ ve iskāt eylediğimde ol dahi hukūk-ı zevciyete ve bi’l-cümle sâir hukūk-ı şer‘iyyeye müte‘allika âmme-i de‘âvî ve kâffe-i mütâlebâtdan benimle kızım ve müvekkilelerim mersûmetân Vasiliki ve Fotini Nasrâniyelerin zimmetlerimizi ibrâ-yı âmm ile ibrâ ve iskāt ve her birimiz ber-vech-i muharrer âharın ibrâsını asâleten ve vekâleten kabûl eyledik deyü ba‘de’l-ikrâr ve’t-tasdîk bu vechile kat‘-ı nizâ‘ eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-8 min-Zilka‘de sene 1216</p>          <br><a title="Önceki sayfa" style="text-decoration:none" href="./ayrmetin.php?idno=30891"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30893"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>