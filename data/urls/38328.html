﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 116<br>Hüküm no: 92<br>Orijinal metin no: [19a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hırvat Marko’nun diğer Marko aleyhindeki tazminat davasından men olunması</b><br><br>Mübâşirine teslîm<br><br>Vilâyet-i Rumeli’de İşkodra sancağı dâhilinde vâki‘ Bar kazâsı ahâlîsinden ve Devlet-i aliyye teba‘asının Rum milletinden Bahçıvan Hırvat Marko v. Petro mahfil-i şer‘iyyâtda yine kazâ-i mezkûr ahâlîsinden ve yine teba‘a-i Devlet-i aliyye’den ve millet-i merkūmeden bâ‘isü’l-i‘lâm Rençber diğer Marko v. Kranko muvâcehesinde ismi ma‘lûmum olmayan bir kimesne işbu târîh-i i‘lâmdan yedi sene mukaddem mahrûse-i Galata’ya muzâfe İstinye nâhiyesinde Mirgûnoğlu karyesinde kimesnenin sun‘unsız garîkan vefât etmiş iken işbu merkūm diğer Marko müteveffâ-yı mezbûrun karındaşı ve hasran vârisi olan gāib ani’l-meclis Sava nâm kimesneyi bulup gāib-i merkūm Sava’ya senin karındaşını benim için işbu merkūm Marko katledip bahra ilkā etmişdir deyü husûs-ı mezkûru bana isnâd edip gāib-i mezbûr Sava dahi gerçi huzûr-ı şer‘de benden da‘vâya tasaddî etmemiş ise de ben tezkiye-i nefsim için malımdan ba‘zı mahâllere on iki bin guruş harc ü sarf edip mutazarrır olmamla meblağ-ı masrûf-ı mezkûra mücerred merkūm-ı diğer Ma[r]ko’nun hilâf-ı vâki‘ iftirâsı sebeb olmuş olmağla öyle olucak meblağ-ı masrûf-ı mezkûr on iki bin guruşu bana malından zâmin olmak üzere merkūm-ı diğer Marko’ya cebr ü tenbîh olunmak murâdımdır deyü takrîr-i meşrûhu üzere tasaddî eylediği da‘vâsı lede’l-istiftâ meşrû‘a ve iltifâta şâyân olmadığı müdde‘î-i merkūm Marko’ya tefhîm ve mûcebince da‘vâ-i mezkûresiyle merkūm diğer Marko’ya bî-vech-i şer‘î mu‘ârazadan men‘ olunduğu mübâşirler[i] Bâb-ı Zabtiye neferâtından Manastırlı Osman Ağa yediyle huzûr-ı [âlîlerine i‘lâm olundu].<br><br>Fî 9 M sene [12]74.<br><br>el-Hâc İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=38327"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38329"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o178"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>