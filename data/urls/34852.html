﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 246<br>Hüküm no: 199<br>Orijinal metin no: [79-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Düğmeci Ali Ağa’nın Saltı’ya açtığı alacak davasının hukuksuz bulunarak reddedildiği</b><br><br>4300 [guru]ş men‘<br><br>Ma‘rûz<br><br>Derûn-ı arzuhâlde ismi mezkûr Düğmeci Ali Ağa b. İsmail şifâhen sâdır olan fermân-ı âlîlerine imtisâlen Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde arzuhâl eden şahsı mu‘arrefe Saltı bt. Todori Nasrâniye muvâcehesinde mersûme Saltı Nasrâniyenin suyolu karyelerinden Avaks karyesinde vâki‘ mülk ve gediğine mâlike olduğu bir bâb uncu değirmende müstecir olup bundan akdem firâr eden Kara Yuvan nâm zimmî zimmetinde değirmen-i mezkûrda müstecir iken mâlımdan ve yedimden iştirâ ve kabz eylediği hınta semeninden sekiz bin yüz guruşdan bâkī dört bin üç yüz guruş alacağım olup meblağ-ı bâkī-i merkūmu bana kable’l-edâ firâr etmekle mücerred firârî-i mersûm Kara Yuvan zimmînin kefîli olmayıp Nasrâniye-i mersûmenin zikr olunan değirmeninde müstecir olmağla öyle olucak meblağ-ı bâkī-i merkūm dört bin üç yüz guruşu mâlından bana zâmine olmak üzere mesfûr[e] Saltı Nasrâniyeye cebr olunmak murâdımdır deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığından mâ‘adâ müdde‘î-i merkūm Ali Ağa husûs-ı mezkûru bi-aynihî da‘vâ ve bî-vech mu‘ârazadan men‘ olunduğunu nâtık bin iki yüz elli altı senesi Cumâdelâhiresinin yirmi dokuzuncu günü târihiyle müverrah mersûme Saltı Nasrâniyenin yedinde olup huzûr-ı hazret-i müşârün-ileyhden ibrâz eylediği İstanbul Mahkemesi’nden verilen bir kıt‘a i‘lâmın mazmûnunu dahi müdde‘î-i mezbûr ikrâr dahi etmeğin mûcebiyle da‘vâ-yı mezkûresiyle kemâ-fi’s-sâbık mersûme Saltı Nasrâniyeye bî-vech mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 19 M sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34851"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34853"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>