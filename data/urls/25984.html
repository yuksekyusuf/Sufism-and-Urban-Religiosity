﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 891<br>Hüküm no: 1097<br>Orijinal metin no: [153a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Şaban b. Hacı İsmail’in ölen Habbaz Sefer v. Şamek’te kırk bin akçe alacağı olduğuna yemin ettiği</b><br><br>İşbu râfi‘u’l-kitâb el-Hâc Şaban b. el-Hâc İsmail meclis-i şer‘-i şerîfde medîne-i Hazret-i Ebî Eyyûb-i Ensârî’de Kapı Ağası fırınında habbâz iken hâlik olan Sefer v. Şamek nâm Ermeni’nin evlâd-ı sıgārının vasîyy-i şer‘îleri olmağla terekesine vâzı‘u’l-yed olan Asar v. Hozik nâm zimmî mahzarında üzerine da‘vâ edip hâlik-i mezbûr zimmetinde on dört re’s bargir bahâsından on altı bin akçe ve cihet-i karzdan yirmi dört bin ki cem‘an kırk bin akçe hakkım olup hatta hâl-i hayatında meblağ-ı mezbûru taleb eylediğimde huzûr-ı şuhûdda minvâl-i muharrer üzere bana kırk bin akçe deyni olduğunu ikrâr ve işhâd eyledikden sonra kable’l-edâ hâlik olup cümle-i terekesine vasîyy-i mezbûr vâzı‘u’l-yed olmağın taleb ederin suâl olunsun dedikde gıbbe’s-suâl ve’l-inkâr müdde‘î-i mezbûr el-Hâc Şaban’dan da‘vâsına mutâbıka beyyine taleb olundukda udûl-i Müslimînden olup hâlâ habbâzlar kethudâsı olan Mehmed b. el-Hâc Ali nâm kimesne ile fırın-ı mezbûrda ekmekçi tâifesinden Karabet v. Haçarek nâm zimmî li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müdde‘î-i mezbûr el-Hâc Şaban hâlik-i mezbûrdan hâl-i hayatında meblağ-ı mezbûru taleb eylediğinde on dört re’s bargir bahâsından on altı bin akçe cihet-i karzdan yirmi dört bin akçe ki cem‘an bizim huzûrumuzda kırk bin akçe deyni olduğunu ikrâr ve bizi işhâd eyledi idi biz bu vech üzere hâlik-i mezbûrun ikrârına şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle oldukdan sonra meblağ-ı mezbûru küllen veyâ ba‘zan ahz u istifâ veyâ hîbe veyâ âhara havâle veyâ turûk-ı şer‘iyeden bir tarîk ile hâlik-i mezbûrun zimmetini ibrâ ve ıskāt etmediğine müdde‘î-i mezbûr el-Hâc Şaban’a yemîn teklîf olundukda ol dahi alâ-mâ hüve’l-mesûl halfü billâhi’l-aliyyü’l-azîm etmeğin mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ mine’l-Muharremi’l-harâm li-sene selâse ve seb‘în ve elf.<br><br>Şuhûdü’l-hâl: Abdi Çelebi b. Hüseyin, Baba Rasûl b. Rıdvan, Şükrullah b. Mustafa, Baba Hasan b. Mustafa, Mehmed b. Mehmed el-muhzır, el-Hâc Hüseyin b. el-Hâc Abdülcelil, Mehmed b. Hüseyin, Mehmed Bey el-cündî.</p>          <br><a title="Önceki sayfa" style="text-decoration:none" href="./ayrmetin.php?idno=25983"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25985"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b891"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o913"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>