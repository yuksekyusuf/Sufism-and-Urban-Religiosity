﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 324<br>Hüküm no: 365<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mevlid Kandili münasebetiyle cami ve mescit minarelerinde kandil yakılması</b><br><br>Bâ-sahh<br><br>İstanbul Kādısı faziletlü efendi ( ) işbu i‘lâmınız rikāb-ı hümâyûna arz olundukda Hak te‘âlâ mübârek eyleye âmin mazmûnunda hatt-ı hümâyûn-ı şevket-makrûn şeref-yâfte-i sudûr olmağla leyle-i mübâreke-i mezkûrede cevâmi‘ ve mesâcid minârâtında îkād-ı kanâdil olunmak için iktizâ edenlere tenbîh eyleyesiz deyü buyruldu<br><br>Fî-5 min Ra sene 1217<br><br>Ma‘rûz<br><br>İşbu sâl-ı bâhirü’l-yümn ve’ş-şeref sene seb‘a aşara ve mi’eteyn ve elf gurre-i Rebî‘ülevvel hâlâ bi’r-rü’ye sâbite olmayıp gurre-i Saferi’l-hayr dahi yevmü’l-erbi‘âdan mazbûta olduğundan tekmîl-i selâsin ile gurre-i Rebî‘ülevvel yevm-i Cumadan mu‘teber olmağla mutfî-i nîrân-ı Mecûs mübtil-i âyîn-i erbâb-ı nâkûs-ı şehriyârı-nüshatgâh-ı? ıstıfâ cenâb-ı hazret-i Muhammedü’l-Mustafa aleyhi mine’s-salavât ezkâhâ ve mine’t-teslîmât agāhâ efendimizin vücûd-ı mesûd-ı âlem-su‘ûdları pertevbâş-ı etrâf-ı âlem ve matla‘-ı sa‘âdetden tulû‘-ı rûşnâyi baht-ı benî âdem olduğu şehr-i şerîf-i mezbûrun on ikinci leyle-i sülesâya tesâdüf etmekle bu ni‘met-i celîle-i uzmâya ibtihâcen ve teşekküren mübârât-ı cevâmi‘ îkād-ı kanâdil ile tezyîn ve kulûb-ı müminîn-i meserret-karîn olunmak âdet-i seniyye-i devlet-i aliyye ve deydene-i müstahsene-i seniyye olunmağın selâtîn-i izâm tağammedehüm? bi-zülâli keremihi’l-allâm hazerâtı cevâmi‘-i şerîfeleri kayyımlarına bâ-fermân-ı âlîşân tenbîh olunmak iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>El-emru hazreti veliyyü’l-emr.</p>          <br><a title="Önceki sayfa" style="text-decoration:none" href="./ayrmetin.php?idno=31118"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31120"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b324"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>