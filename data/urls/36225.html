﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 285<br>Hüküm no: 300<br>Orijinal metin no: [106-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeni Damga Resmî Kanunu gereğince mehil müddetinden sonra damgalanmak üzere getirilen evrak ve senetlerden ceza-i nakdi alınması</b><br><br>Taraf-ı Sâmî-i Hazret-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Nizâmen lâzım gelen resmi alınmamış olan ve Resm-i Damga Kānûn-ı Cedîdi’nin otuz altıncı maddesi mûcebince verilen üç mâh mehlin inkızâsından sonra damgalandırılmak üzere getirilen evrâk ve senedâtdan Atîk Damga Kānûnu’nun ma‘mûlün-bih olduğu zamanlarda tanzîm edilmiş olanlar hakkında atîk ve cedîd kānûnlardan kangısının ahkâmına tevfîkan mu‘âmele olunması iktizâ edeceği makām-ı nezâretden sebk eden istîzân üzerine Şûrâ-yı Devlet Tanzîmât Dâiresi’nden kaleme alınıp bâ-buyruldu-yı âlî cânib-i hazîneye teblîğ buyrulan mazbata sûretinde konturatolar ile kefâletnâmeler ve makbûz ve îrâd-ı emânet senedleri kānûn-ı atîk hükmünce resm-i nisbîye tâbi‘ iken kānûn-ı cedîd ile resm-i maktû‘a tâbi‘ edilmiş ve ber-mûceb-i kānûn damgalanmamış ve pul yapıştırılmamış olduğu hâlde birer sûretle devâir ve mevâki‘-i resmiyeye ibrâz olunan bu gibi evrâk ve senedâtdan yarım Osmanlı altınından üç Osmanlı altınına kadar cezâ-yı nakdî ahz olunması kānûn-ı cedîd-i mezkûrun yirmi ikinci maddesi ahkâmından olup binâen-aleyh bu kānûn hükmüne tevfîkan istifâsı lâzım gelen cezâ umûmiyeti i‘tibâriyle atîk kānûn mûcebince alınacak olan cezâ-i nakdîden [107] daha hafîf olmasına ve umûr-ı cezâiyede muhaffef cezâ olan mevâddın mâ-sebakına şümûlü olacağı kavâ‘id-i külliye iktizâsından bulunmasına nazaran Damga Kānûn-ı Cedîdi’nin otuz altıncı maddesi hükmünce verilmiş olan üç mâh mehlin inkızâsından sonra damgalandırılmak üzere Düyûn-ı Umûmiye İdâresi’ne getirilecek olan evrâk ve senedâtdan Atîk Damga Kānûnu’nun mer‘î olacağı vakitlerde tanzîm edilmiş olanları hakkında dahi yeni kānûn ahkâmına tevfîkan mu‘âmele olunması tabî‘i idiği gösterilmiş ve keyfiyet devâir-i sâire ve vilâyât-ı ma‘lûme ile elviye-i müstakille mutasarrıflarına ta‘mîmen bildirilmiş olduğundan mûcebince mu‘âmele-i lâzıme îfâsı husûsunda savb-ı sâmî-i dâverîlerine izbârı Düyû[n]-ı Umûmiye İdâresi’nden ifâde olunmağın ber-vech-i muharrer îfâ-yı muktezâsı bâbında emr u fermân hazret-i men-lehu’l-emrindir.<br><br>Fî 20 Zilhicce sene 305 ve fî 16 Ağustos sene 304.<br><br>[108. sayfa boştur]</p>          <br><a title="Önceki sayfa" style="text-decoration:none" href="./ayrmetin.php?idno=36224"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36226"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b285"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>