﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 106<br>Hüküm no: 105<br>Orijinal metin no: [20a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ali Paşa mahallesindeki evin babası Niksarî Muslihiddin Efendi tarafından müderris Mehmed Çelebi’ye bağışlandığı</b><br><br>Kız kardeşi fahrü’n-nisvân-ı muvakkarât Emine Hâtun bt. Hüsam kıbelinden ve efdalü’l-fudalâi’l ve’l-ahâlî ve ekmelü’l-ulemâ’i ve’l-e‘âlî vahîdi dehrihi ferîdi asrıhî ed-dâric ilâ rahmeti’l-meliki’l-âlî el-merhûm el-mebrûr Mevlânâ Muslihiddin Efendi en-Niksarî -tâbe serâhu- kıbelinden ve umdetü’l-mükerrimât Hatice Hâtun bt. el-merhûm el-mezbûr kıbelinden husûs-i âti’z-zikri ikrâra vekâleti Sinan b. Mustafa ve Mevlânâ Alâaddin b. Yakub’un şehâdetleri ile sâbit oldukdan sonra vekîl müderris Mevlânâ Mehmed Çelebi b. Hüsam, fahrü’l-ulemâ’i ve’l-e‘âlî Mevlânâ Mehmed Çelebi b. el-merhûm el-mezbûr mahzarında şöyle ikrâr etti ki, mahmiye-i Kostantıniyye’de vâki‘ Gümrükhâne diye ma‘rûf mevzi‘ kurbundaki Ali Paşa mahallesinde kâin merhûm-i mezbûra âidiyeti bilinen, dâhili ve hâricî avluyu hâvî, dâhili avlu, selâmlık tâ‘bîr edilen fevkānî iki beyti, onun üstünde küçük bir odayı, üç gölgeliği, üstünde oda bulunan anbarı, ahırı, diğer iki odayı, ahıra muttasıl selâmlığı, gölgeliği, su kuyusunu, bahçeyi, helâyı; hâricî avlu ise fevkānî iki beyti, iki gölgeliği, tahtapuşu, iki sergiliği, hamamı, mutfağı, kileri, tahtânî üç beyti, tahtânî diğer bir beyti, tahtânî diğer bir mutfağı, diğer bir kileri, diğer bir gölgeliği, diğer bir sergiliği, helâyı ve bahçeyi müştemil ve bir tarafdan mezbûre Emine Hâtun mülkü ve tarîk-i hâs ile ve diğer tarafdan Sinan Çelebi b. ( ) mülkü ile ve diğer iki tarafdan da tarîk-i âm ile mahdûd menzil, cümle hudûdu ve kâffe-i hukūku ile mezbûr Mevlânâ Mehmed Çelebi’nin mülk-i mahzı hakk-ı sarfıdır. Zira mûrisleri merhûm-i mezbûr cemî‘ menzil-i mezbûru hâl-i hayâtı ve kemâl-i sıhhatinde kendisine hibe edip teslîm etmişdi. O da menzil-i mezbûru hibe yoluyla tesellüm etmişdi. Menzil-i mezbûrda diğerlerinin bi vechin mine’l-vücûh ve sebebin mine’l-esbâb hiç bir hakkı ve nizâ‘ı yoktur. Mezbûr Mevlânâ Mehmed Çelebi, mukırr-ı mezbûru vâki‘ ikrârında vicâhen ve şifâhen tasdîk etti.<br><br><br>Cerâ zâlike ve hurrire fî evâili Cumâdelâhire sene seb‘în ve tis‘a mie.<br><br><br>Şuhûdü’l-hâl: ( ) Derkenâr: Evâil-i Cumâdelâhirede vâki‘ oldu lâkin müştemilâtın getirmeden te’hîr eylediler ol ecilden bu mevzi‘de yazıldı.</p>          <br><a title="Önceki sayfa" style="text-decoration:none" href="./ayrmetin.php?idno=9077"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9079"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o427"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>