﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 251<br>Hüküm no: 374<br>Orijinal metin no: [35b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ayşe bt. Abdullah’ın ölmeden önce eşyalarını techîz ve tekfîni için Ahmed Bey b. Murad’a verdiği</b><br><br>Müstedâm Bey b. Abdullah nâm kimesne mahfil-i şer‘de işbu hâmilü’l-kitâb Ahmed Bey b. Murad mahzarında da‘vâ kılıp mahrûse-i mezbûreden Kavak İskelesi kurbunda sâkine iken fevt olup vâris-i ma‘rûfu olmamağla metrûkâtı beytülmâle âid olan Ayşe bt. Abdullah’ın bundan akdem metrûkâtını kabz eylediğimde mezbûr Ahmed Bey’de bir peştamal içinde bir sürmaî atlas ve bir Derviş Paşa kumaşı ve bir yeşil zıbın ve bir serâser kuşak ve bir alaca ve bir yeşil yorgan ve bir çarşaf ve bir hamam gömleği ve bir baş yenlik ve bir beyaz sâde kalıp istediğimde vermeyip te‘allül eder şer‘le suâl olunmasın taleb eylerim dedikde gıbbe’s-suâl mezbûr Ahmed’in cevâb verip merkūme Ayşe hâl-i hayâtında ve kemâl-i sıhhatinde zikr olunan esbâbı mülkünden ifrâz edip ba‘de’l-yevm semenini lâzım olan harcıma ve techîz ve tekfînime sarf eyle deyu beni vasîyy-i muhtâr edip teslîm eyledi ben dahi tesellüm eyledim dedikde sıdk-ı mekāline beyyine taleb olundukda udûl-i müslimînden Sefer b. Abdullah ve Pervâne b. Abdullah merkūm Ayşe hâl-i hayâtında ve kemâl-i sıhhatinde zikr olunan esbâbı mülkünden ifrâz edip ba‘de’l-bey‘ semeni lâzım olan harcım ve techîz ve tekfînime sarf eyle deyu beni vasîyy-i muhtâr edip mezbûr Ahmed Bey’e teslîm eyledi ol dahi kabz ve tesellüm eyledi biz bu husûsa şâhidleriz şehâdet dahi eyleriz dediklerinde ba‘de’l-kabûl mâ vaka‘a kayd şud.<br><br><br>Şuhûdü’l-hâl: Süleyman b. Hayran, Murtaza Bey, Ahmed b. Kasım, Hasan b. Ahmed, Muttalib b. Süleyman ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=51303"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51305"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o771"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>