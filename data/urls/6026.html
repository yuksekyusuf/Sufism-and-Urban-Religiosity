﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 268<br>Hüküm no: 272<br>Orijinal metin no: [66b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cinayete kurban giden Râhib Kiryako ile ilgili davada sulh olduğu</b><br><br>Bahr-i Sefîd cezîrelerinden İmroz cezîresine tâbi‘ Kal‘a nâm karye ahâlîlerinden Yorgi v. Polalo ve Kostantin v. Anaştaş ve diğer Kostantin v. Pol[alo] ve Sobran v. Dimitri ve Yanaki v. Zari ve Dimitri ve Yanaki veledey Dimo ve Zafiri v. Yanaki nâm zimmîler asâleten ve karye-i mezbûre ahâlîsinden Todori v. İstraki ve diğer Dimitri v. Mihal nâm zimmîler kendi nefislerinden asâleten ve ahâlî-i karye-i mezbûre kavm-i mahsûr olmağla ber-mûceb-i hüccet ma‘lûmü’l-esâmî ve’l-ensâb zimmîler tarafından zikri âtî husûsu da‘vâya ve lede’l-iktizâ sulh ve ibrâya vekîlleri olmağla vekâleten meclis-i şer‘-i şerîf-i enverde sâbıkā Kilidülbahr dizdârı ve cezîre-i merkūme mütevellîsi işbu bâ‘isü’l-kitâb Mehmed Ağa b. Abdullah mahzarında her biri bi’l-asâle ve bi’l-vekâle ikrâr ve takrîr-i kelâm edip bundan akdem mûmâ-ileyh Mehmed Ağa zamân-ı tevliyetinde karye-i mezbûrede müsâfiren mütemekkin Kiryako nâm râhib cerîhan katîl bulunup kātili nâ-ma‘lûm iken mûmâ-ileyh Mehmed Ağa “karyenizde kan vâki‘ oldu” deyü bizden cebren ve kerhen bi-gayr-ı hakkın üç yüz elli guruşumuzu ahz u kabz etmişidi deyü ber-vech-i muharrer üzerine da‘vâya tesâddî eylediğimizde ol dahi inkâr etmeğin biz müdde‘âmızı isbât sadedinde iken beynimize muslihûn tavassut edip da‘vâ-yı mezkûremizden bizi üç yüz guruş üzerine sulh eylediklerinde biz dahi sulh-ı mezbûru kabûl ve bedel-i sulh olan meblağ-ı mezbûr üç yüz guruşu yedinden ber-vech-i muharrer asâleten ve vekâleten ahz u kabz eylediğimizden sonra mâ‘adâsı olan elli guruşa müte‘allika âmme-i da‘vâdan her birimiz âharı ibrâ-i âmm-ı kātı‘u’n-nizâ‘la ibrâ ve ıskāt eyledik. Mûmâ-ileyh Mehmed Ağa ile husûs-ı mezkûra müte‘allika asla da‘vâ ve nizâ‘ımız yokdur dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 28 min-Zilhicceti’ş-şerîfe sene [1]143.<br><br>Şuhûdü’l-hâl: Salih Çelebi b. Nasuh sükkerî, Sipâhi Çelebi çorbacı-yı cebeciyân, el-Hâc İsmail Ağa b. Abdullah, İsmail Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=6025"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6027"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o406"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>