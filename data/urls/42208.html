﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 129<br>Hüküm no: 102<br>Orijinal metin no: [18b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bayrakdar Ahmed Beşe’nin ölümüne sebep olan Mehmed Beşe ve kardeşi Mustafa Beşe’nin varislere diyet ödemesi</b><br><br>Ma‘ruz,<br><br>Kasımpaşa’da el-Hâc Ahmed mahallesi sâkinlerinden iken bundan akdem vefât eden Bayrakdâr Ahmed Beşe b. Mustafa b. Abdullah’ın verâseti zevce-i metrûkesi Şerife Hanife bt. es-Seyyid Ali ile sulbiye kebîre oğlu es-Seyyid Hüseyin ve kebîre kızı Şerife Âişe ve sagīre kızı Şerife Emine’ye ba‘de’l-inhisâr mezbûr es-Seyyid Hüseyin asâleten ve vâlidesi Şerife Hanife dahi kendi tarafından asâleten ve sagīre-i mezbûre Şerife Emine’nin ber-mûceb-i hüccet vasîsi olmağla vesâyeten mahfil-i şer‘iyyâtda Mehmed Beşe mahzarında mezbûr Mehmed Beşe ile karındaşı gāib ani’l-beled Mustafa Beşe’nin bin yüz yetmiş bir senesi Cemaziyelâhiresi’nin yirmi beşinci gecesi ba‘de’l-ışâ mahalle-i mezbûrede vâki‘ sâkin olduğu menzil civârında kâin işbu hâzır bi’l-meclis Aşık İbrahim’in sâkin olduğu menzil derûnunda mûrisimiz mezbûr Bayrakdâr Ahmed Beşe’nin amden ve bi-gayr-ı hakkın husyeteynine depme ile darb edip ve karındaşı gāib-i mezbûr Mustafa dahi yatağan ta‘bîr olunur bıçak ile sol omuzu başı üzerinden bir yerinden kezâlik amden ve bi-gayr-ı hakkın darb ü cerh edip bunların ber-vech-i muharrer depme ve darb ve cerhlerinden nâşî dokuz sâ‘at mürûrunda mûrisimiz mezbûr müteessiren fevt olmağla mûceb-i şer‘îsini mezbûr Mehmed Beşe’den bi’l-verâse taleb ederiz deyü ba‘de’d-da‘vâ ve’l-inkâr müdde‘iyân-ı mezbûrân ber-minvâl-i muharrer müdde‘âlarını lede’t-tezkiye şehâdetleri makbûle [olan] Mustafa Beşe b. Mehmed ve Halil b. Hasan şehâdetleriyle muvâcehelerinde vech-i şer‘î [üzere] isbât etmeğin mûcebiyle recül-i vâhidin diyeti olan on bin dirhem-i şer‘î fıddanın nısfı olan [19a] beş bin (…) [dirhem-i] şer‘î fıddayı verese-i mezkûreye edâ etmek üzere mezbûr Mehmed Beşe ilzâm olunduğu huzûr-ı âlîlerine i‘lâm olundu.<br><br>Fî 29 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42207"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42209"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>