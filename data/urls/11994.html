﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 121<br>Hüküm no: 76<br>Orijinal metin no: [52-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih Cânib Efendi’nin vefatıyla küçük oğlu Ahmed Şuayb Efendi’ye intikal eden ev, bağ ve su hisselerinin satışına izin verilmesi</b><br><br>İsmail Hakkı, izin: 1 kıt‘a<br><br>Numara: 30, 177,5 guruş<br><br>Mahmiye-i İstanbul’da Sultan Selim Câmi‘-i şerîfi civârında Mismâr Şücâeddin mahallesinde sâkin iken bundan akdem vefât eden Salih Cânib Efendi b. Hüseyin Ağa’nın sulbî sagīr oğlu Ahmed Şuayb Efendi’nin min-kıbeli’l-eb ceddi ve velîsi işbu bâ‘isü’l-kitâb Hüseyin Ağa b. Ahmed m. bi’l-velâye takrîr-i kelâm edüp Haremeyn-i Muhteremeyn Hazînesi’nden mazbût evkāfdan Kapudan-ı deryâ esbak merhûm Kılıç Ali Paşa Vakfı musakkafâtından mahalle-i mezbûrede kâin ma‘lûmü’l-hudûd ve’l-müştemilât iki kıt‘a temessük mantûkunca şehriye yüz yirmi akçe icâre-i müeccelelü bir bâb kebîr menzilin rub‘ hisse-i şâyi‘ası ve derûnuna cârî cennet-mekân firdevs-âşiyân Gāzi Sultan Mehmed Han -aleyhi’r-rahmetü ve’l-gufrân- Hazretlerinin Evkāf-ı celîleleri Vakfı musakkafâtından senevî otuz guruş icâre-i müeccelelü kanavât müsennâtına teba‘iyetle bir masura mâ-i lezîzin bir kıt‘a temessükle sülüs hisse-i şâyi‘ası ve Haremeyn-i Muhteremeyn’e mülhak evkāfdan Şeyhülislâm-ı esbak merhûm Ebuishak İsmail Efendi Vakfı’na iki kıt‘a temessük mantûklarınca şehriye on beş akçe ve Kapudan-ı deryâ esbak merhûm Kaymak Mustafa Paşa Vakfı’na bir kıt‘a temessükle şehriye altmış akçe icâre-i müeccelelü vakfeyn-i mezkûreyn musakkafâtından menzil-i mezkûr karşısında kâin ma‘lûmü’l-hudûd bir kıt‘a bağçenin rub‘ hisse-i şâyi‘ası müteveffâ-yı mezbûrun hayatında bi’l-icâreteyn taht-ı tasarrufunda olup ba‘de vefâtihî sagīr-i mezbûra hasbe’l-âde intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip ve mâ-i lezîz-i mezkûrun kanavâtı ve bağçe-i mezkûrenin dahi eşcârı mürûr-ı eyyâm ile telef ve zâyi‘ olacağı zâhir ve bedîdâr olup ol-vechile bekāsı sagīr-i mezbûr hakkında muzır ve gayr-ı nâfi‘ olduğundan mâ‘adâ sagīr-i mezbûrun nafaka ve kisveye dahi eşedd-i ihtiyâcı olmağla sagīr-i mezbûrun menzil ve bağçe ve mâ-i lezîz-i mezkûrlarda olan hisse-i şâyi‘a-i mezkûreleri bedel-i misilleri ve mütevellîleri re’yleriyle âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīr-i mezbûr hakkında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile İkinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun menzil ve bağçe ve mâ-i lezîz-i mezkûrlarda olan hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla menzil-i mezkûrda olan rub‘ hisse-i şâyi‘ası altı bin iki yüz elli guruş ve bağçe-i mezkûrda olan rub‘ hisse-i şâyi‘ası bin iki yüz elli guruş ve mâ-i lezîz-i mezkûrda olan sülüs hisse-i şâyi‘ası dahi beş bin guruş ki cem‘an on iki bin beş yüz guruş mukābelesinde âhara ferâğa izin taleb şüd.<br><br>Fî 5 Muharrem sene [1]301<br><br>Şühûd[ü’l-hâl]: Muhzır Süleyman Latif Ağa b. el-Hâc Abdürrefik, es-Seyyid Mehmed Efendi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=11993"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11995"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o344"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>