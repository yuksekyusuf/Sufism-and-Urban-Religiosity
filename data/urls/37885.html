﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 117<br>Hüküm no: 80<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un vefatından önce ilk olarak Salih Çelebi’yi vasi tayin edip sonra vasiyetini değiştirerek Mehmed Efendi’yi vasi tayin ettiği</b><br><br>Husûs-ı âti’l-beyanın mahâllinde istimâ‘ ve tahrîri için savb-ı şer‘-i enverden mezûnen irsâl olunan Mevlânâ Mehmed Efendi b. İbrahim mahmiye-i İstanbul’da Sancakdâr Hayreddin mahâllesinde sâkine iken bundan akdem vefât eden Fâtıma Hatun bt. Hızır’ın menziline varıp zeyl-i kitâbda muharrerü’l-esâmi Müslimîn huzûrlarından akd-i meclis-i şer‘-i şerîf ettikde, müteveffât-ı mezbûrenin ber-vech-i âtî vasiyy-i muhtârı olduğunu iddi‘â eden hâfızü’l-kitâb Mehmed Efendi b. el-Hâc Ahmed meclis-i mak‘kūd-ı mezkûrda müteveffât-ı mezbûrenin zevc-i metrûkü olmağla terekesine bi’l-verâse vâzı‘ü’l-yed olan Mustafa Beşe b. Mehmed mahzarında üzerine da‘vâ ve takrîr-i kelâm edip müteveffât-ı mezbûre Fâtıma Hatun bt. Hızır b. Hasan hâl-i kemâl-i sıhhatinde fevtinden bir sene mukaddem bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olunup vech-i mesnûn üzere levâzım-ı techîz ve tekfînim görüle ve düyûn-ı müsbetem kazâ olundukdan sonra bâkī kalan terekemin sülüsünden yüz guruş ifrâz olunup meblağ-ı mezbûr ile ıskāt-ı salâtım ve eyyâm-ı mübârekede tabh-ı ta‘âm ve it‘âm-ı fukarâ oluna ve iki kıt‘a mushaf-ı şerîf alınıp her biri müstahakkına verile deyü vasiyet edip tenfîzine işbu hâzır bi’l-meclis es-Seyyid Salih Çelebi’yi vasiyy-i muhtâr nasb u ta‘yîn ettikde ol dahi vesâyet-i mezbûreyi kabûl edip lâkin müteveffât-ı mezbûre hâl-i marazında fevtinden iki gün mukaddem vasiyet-i mezkûresinden bi’l-külliye rücû‘ ve mezbûr es-Seyyid Salih Çelebi’yi vesâyetden azledip bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olunup vech-i mesnûn üzere levâzım-ı techîz ve tekfînim görüle ve düyûn-ı müsbetem kazâ olundukdan sonra bâkī kalan terekemin sülüsü ifrâz olunup sülüs-i mezbûrdan dört bin akçe ile ıskāt-ı salâtım oluna ve kadr-ı ma‘rûf meblağ ile üç kıt‘a mushaf-ı şerîf alınıp her biri müstahakkına verile ve on nefer kimesneye ikişer guruş verilip rûhum için hatm-i şerîf tilâvet ettirile ve kadr-ı ma‘rûf meblağ ile on [kıyye] şem‘-i revgan alınıp mahmiye-i mezbûrede Hobyar mahâllesinde vâki‘ Çivizâde Mescid-i şerîfine verile ve kadr-ı ma‘rûf meblağ ile yetmiş bin tevhîd-i şerîf ettirilip sevâbı rûhuma ihdâ oluna ve iki bin dört yüz akçe ile eyyâm-ı mübârekede tabh-ı ta‘âm ve it‘âm-ı fukarâ oluna ve yirmi guruş ile ta‘mîr-i kabrim olunan ve Seydi Ömer mahâllesi müezzini Abdullah Efendi’ye bin akçe verile ve benim için vasiyy-i muhtârım beş bin akçe ahz u kabz ve temellük eyleye ve sülüs-i mezbûrdan her ne fazla kalırsa vücûh-ı birr-i hayra harc u sarf oluna deyü vasiyet edip tenfîzine huzûr-ı Müslimînde beni vasiyy-i muhtâr nasb u ta‘yîn ettikde ben dahi muvâcehesinde ba‘de’l-kabûl musırraten-aleyhâ mezbûre Fâtıma Hatun vefât etmekle tenfîz-i vesâyâ murâd eylediğimde mezbûr Mustafa Beşe mâni‘ olur suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden mahmiye-i mezbûrede Koca Mustafa Paşa mahâllesinde sâkin Himmet Dede b. Mehmed ve Hoca Hayreddin mahâllesinde sâkin Hulusi Efendi b. Mehmed li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka şahsı rü’yetimiz ile ma‘lûmumuz olan müteveffât-ı mezbûre Fâtıma Hatun bt. Hızır b. Hasan hâl-i kemâl-i sıhhatinde fevtinden bir sene mukaddem bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olunup vech-i mesnûn üzere levâzım-ı techîz ve tekfînim görüle ve düyûn-ı müsbetem kazâ olundukdan sonra bâkī kalan terekemin sülüsünden yüz guruş ifrâz olunup meblağ-ı mezbûr ile ıskāt-ı salâtım ve eyyâm-ı mübârekede tabh-ı ta‘âm ve it‘âm-ı fukarâ oluna ve iki kıt‘a mushaf-ı şerîf alınıp her biri müstahakkına verile deyü vasiyet edip tenfîzine işbu hâzır bi’l-meclis es-Seyyid Salih Çelebi’yi vasiyy-i muhtâr nasb u ta‘yîn ettikde ol dahi vesâyet-i mezbûreyi kabûl edip lâkin müteveffât-ı mezbûre hâl-i marazında fevtinden iki gün mukaddem vasiyet-i mezkûresinden bi’l-külliye rücû‘ ve mezbûr es-Seyyid Salih Çelebi’yi vesâyetden azledip bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olunup vech-i mesnûn üzere levâzım-ı techîz ve tekfînim görüle ve düyûn-ı müsbetem kazâ olundukdan sonra bâkī kalan terekemin sülüsü ifrâz olunup sülüs-i mezbûrdan dört bin akçe ile ıskāt-ı salâtım oluna ve kadr-ı ma‘rûf meblağ ile üç kıt‘a mushaf-ı şerîf alınıp her biri müstahakkına verile ve on nefer kimesneye ikişer guruş verilip rûhum için hatm-i şerîf tilâvet ettirile ve kadr-ı ma‘rûf meblağ ile on kıyye şem‘-i revgan alınıp mahmiye-i mezbûrede Hobyar mahâllesinde vâki‘ Çivizâde Mescid-i şerîfine verile ve kadr-ı ma‘rûf meblağ ile yetmiş bin tevhîd-i şerîf ettirilip sevâbını rûhuma ihdâ oluna ve iki bin dört yüz akçe ile eyyâm-ı mübârekede tabh-ı ta‘âm ve it‘âm-ı fukarâ oluna ve yirmi guruş ile ta‘mîr-i kabrim oluna ve Seydi Ömer mahâllesi müezzini Abdullah Efendi’ye bin akçe verile ve vasiyy-i muhtârım mezbûr Mehmed Efendi beş bin akçe ahz u kabz ve temellük eyleye ve sülüs-i mezbûrdan fazla kalırsa vücûh-ı birr-i hayra harc [ü] sarf oluna deyü vasiyet edip tenfîzine işbu müdde‘î-i mezbûr Mehmed Efendi’yi vasiyy-i muhtâr nasb u ta‘yîn ettikde ol dahi muvâcehesinde ba‘de’l-kabûl musırraten-aleyhâ mezbûre Fâtıma Hatun vefât eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli mevlânâ-yı mezbûr [15b] mahâllinde tahrîr ba‘dehû ma‘an irsâl olunan el-Hâc İbrahim b. Hüseyin ve Mehmed b. Abdullah ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 26 min-Cumâdelûlâ sene 1143.<br><br>Şuhûdü’l-hâl: Halil Ağa b. İbrahim, es-Seyyid Abdurrahman Efendi b. Mehmed Efendi, Mustafa Çelebi b. Hızır, es-Seyyid Ahmed Ağa b. Ahmed, Mustafa Ağa b. Ahmed, Mehmed Çelebi b. Süleyman, İsmail Çavuş b. Halil, Halil Çavuş b. Mustafa, Mustafa Ağa b. Mehmed, Ali Ağa b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37884"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37886"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>