﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 178<br>Hüküm no: 113<br>Orijinal metin no: [36b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Alime bt. Ahmed’in varislerinin menzil hisselerini Mahmud Çelebi’ye satmaları</b><br><br>Mahmiye-i İstanbul’da Çıkrıkçı Kemâl mahâllesinde sâkine iken bundan akdem vefât eden Alime bt. Ahmed Efendi nâm hatunun verâseti zevc-i metrûku Mehmed Efendi b. Abdurrahman’a ve sadriye kebîre kızları Âişe ve Hibetullah ve Fâtıma benât-ı Mehmed Efendi’ye ve li-ebin kız karındaşı diğer Fâtıma nâm hatuna münhasıra ba‘dehâ mezbûre Hibetullah Hatun dahi vefât edip verâseti ancak babası mezbûr Mehmed Efendi’ye münhasıra ve tashîh-i meselesi bi-tarîkı’l-münâsahati’ş-şer‘iyye otuz altı sehmden i‘tibâr olunup sihâm-ı mezbûrdan on yedi sehmi mezbûr Mehmed Efendi’ye ve sekizer sehmi kızları mezbûretân Âişe ve Fâtıma’dan her birine ve üç sehmi dahi li-ebin kız karındaşı mezbûre diğer Fâtıma’ya isâbet ve intikāl eylediği lede’ş-şer‘i’l-enver sâbit ü zâhir oldukdan sonra mezbûre diğer Fâtıma Hatun ile zevcesi mezbûre Âişe Hatun taraflarından husûs-ı âti’l-beyana vekîl olduğu mezbûretânın zâtlarını ma‘rifet-i şer‘iyye ile mu‘arrefe olan Hüseyin Efendi b. Mustafa ve Mehmed Efendi b. Ahmed nâm kimesneler şehâdetleri ile sâbit olan Mustafa Efendi b. Şaban nâm kimesne mahmiye-i mezbûrede meclis-i şer‘de işbu bâ‘isü’l-kitâb Mahmud Çelebi b. Mehmed Efendi mahzarında bi’l-vekâle ikrâr ve takrîr-i kelâm edip mahâlle-i mezbûrede vâki‘ bir tarafdan Evrezâde? menzili ve bir tarafdan Hasan Efendi veresesi mülkü ve bir tarafdan tarîk-i âm ile mahdûd dâhiliye ve hâriciyesi büyût-ı adîdeyi müştemil olan mülk menzilin hâriciyesi mezbûr Mehmed Efendi’nin mülkü ve dâhiliyesi dahi müteveffât-ı mezbûre Alime Hatun’un ile’l-vefât mülkü olup ba‘de-vefâtihâ veresesi mezbûrûna isâbet ve intikāl etmekle menzil-i mahdûd-ı mezbûrun dâhiliyesinden tashîh-i mezbûr üzere sihâm-ı mezbûreden zevcem müvekkile-i mezbûre Âişe’ye isâbet eden sekiz sehim hissesini yetmiş guruşa müvekkile-i mezbûre diğer Fâtıma’ya isâbet eden üç sehim hissesini dahi yirmi guruşa olmak üzere müvekkiletân-ı mezbûretândan her biri bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i kat‘î ile mezbûr Mahmud Çelebi’ye her biri [bey‘] ve teslîm ol dahi iştirâ ve tesellüm eylediğinden sonra semenleri olan meblağayn-i mezbûreyn ki yetmiş guruş ve yirmi guruş ki cem‘an doksan guruşu mezbûr Mahmud Çelebi yedinden her biri tamâmen ahz u kabz eylediler ba‘de’l-yevm menzil-i mahdûd-ı mezbûrun dâhiliyesinde zevcem müvekkile-i mezbûre Âişe Hatun’un sekiz sehim hissesinde ve mezbûre diğer Fâtıma Hatun’un üç sehim hissesinde alâka ve medhalleri kalmayıp müvekkiletân-ı mezbûretânın menzil-i mahdûd-ı mezbûrun dâhiliyesinde olan on bir sehim hisseleri mezbûr Mahmud Çelebi’nin [37a] mülk-i müşterâsı olmuşdur, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Mehmed Efendi b. İbrahim, Mehmed Efendi b. Musa el-imâm, el-Hâc Osman b. Mustafa, Mehmed Efendi b. Mehmed el-müezzin, el-Hâc Osman b. Mustafa, Hüseyin Efendi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=41642"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41644"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>