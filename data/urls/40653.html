﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 385<br>Hüküm no: 374<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tuti Latif Vakfı’na ait menzilin kiracısı Kurd Beşe tarafından ölüm halinde iken Hüseyin Ağa b. Hasan’a devrinin geçersiz olduğu</b><br><br>Fazîletlü efendi hazretlerinin imzâsıyladır.<br><br>Mahmiye-i İstanbul’da Tuti Latif Vakfı’na berât-ı pâdişâhî ile bi’l-fi‘il mütevellî olan umdetü’l-a‘yân Ahmed Ağa b. Abdülmennân mahfil-i kazâda zikri âtî menzil ve dekâkîne vâzı‘u’l-yed olan Hüseyin Ağa b. Hasan mahzarında üzerine da‘vâ ve takrîr-i kelâm edip Çukurhamamı kurbünde İfraziye demekle ma‘rûf mevzi‘de vâki‘ merhûm Tuti Latif Vakfı’ndan iki tarafı tarîk-ı âmma ve iki tarafı yine vakf-ı mezbûra müntehî hâricen [ve] dâhilen büyûtu ve altında biri berber ve biri şerbetçi dükkânlarını hâvî vakıf menzil icâre-i mu‘accele ve müeccele-i ma‘lûmeteyn ile Kurd Beşe b. Abdullah nâm kimesnenin taht-ı tasarrufunda iken hâl-i marazından fevtinden beş gün mukaddem ol menzil ve dekâkîni bedel-i makbûza mezbûr Hüseyin Ağa’ya izn-i mütevellî-i vakf-ı mezbûr ile ferâğ u tefvîz ol dahi tefevvüz ve kabûl eyledikden sonra mezbûr Kurd Beşe ol marazdan ifâkat bulamadın bilâ-veled fevt olup ferâğ-ı mezbûr dahi maraz-ı mevtinde olmağla mu‘teber olmadığına binâen cânib-i vakf-ı mezbûra âid olmağın ol menzil ve dekâkîni vakıf için zabt ve îcâra kādir olduğuma yedimde fetvâ-yı şerîfe vardır ba‘de’n-nazar mûcibi icrâ olunmak matlûbumdur deyu hâlâ şeyhu meşâyihi’l-İslâm ve müfti âmmeti’l-enâm olan sultânü’l-ulemâ’i’l-izâm bürhânü’l-fuzalâ’i’l-fihâm izzetli Mustafa Efendi unvânıyla mu‘anvene fetvâ-yı şerîfe ibrâz edip “Zeyd maraz-ı mevtinde icâre-i mu‘accele ve müeccele ile tasarrufunda olan vakıf menzil ve dekâkîni Amr’a bir mikdâr akçe mukābilesinde izn-i mütevellî ile ferâğ edip ba‘de Zeyd bilâ-veled fevt oldukda mütevellî-i vakıf vakfa zararı vardır deyu ferâğ-ı mezbûru tutmayıp ol menzil ve dekâkîni Zeyd’in mahlûlünden vakıf için zabt ve îcâra kādir olur mu deyu istiftâ olundukda cevâb-ı bâ-savâblarında; olur” deyu buyurulmağın gıbbe’s-suâl mezbûr Hüseyin Ağa cevâbında zikrolunan iki dükkânı hâvî menzili icâre-i mu‘accele ve müeccele-i ma‘lûmeteyn ile mutasarrıfı olan mezkûr Kurd Beşe’den vech-i muharrer üzere fevtinden beş gün mukaddem hâl-i marazda yüz yirmi bin akçe bedel-i makbûza izn-i mütevellî ile tefevvüz ve kabûl eylediğimden sonra mezbûr Kurd Beşe ol marazdan ifâkat bulmadın bilâ-veled fevt olmuşdur deyicek ber-mûceb-i fetvâ-yı şerîfe mezbûr Hüseyin Ağa zikrolunan iki dükkânı hâvî menzilden kasr-ı yed edip mütevellî-i mezbûra teslîme mezbûr Hüseyin Ağa üzerine hüküm ve ol menzili vakıf için zabt ve Kurd Beşe’nin mahlûlünden îcâra kabûlü mezbûr Ahmed Çelebi’ye tenbîh olunup mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Umdetü’l-a‘yân Receb Ağa b. Ali, Osman Beşe, Ali Beşe, Receb Bey, Abdi Bey, Halil Çelebi ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40652"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40654"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b385"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o859"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>