﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 104<br>Hüküm no: 74<br>Orijinal metin no: [13a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Abdullah isimli mühtedi Yahudinin alacak anlaşmazlığı davasının sulh ve ibra ile sonuçlandığı</b><br><br>Mahmiye-i Edirne sükkânından Mehmed b. Abdullah nâm mühtedî mahfil-i şer‘-i hatîrde mahmiye-i mezbûrede olan Yahud tâifesinden Pulya cemâ‘atinden Menteş ve Tarina? veledey-i Avraham nâm karındaşlar ile cemâ‘at-i mezbûreden Murdehay v. Mosi ve Garson v. Mosi taraflarından tasdîk-i âtîye vekîl olup nehc-i şer‘î üzere alâ-vechi’l-hasm vekâleti sâbite olan kethüdâları bâ‘isü’l-kitâb Tanepan v. Ovidya? nâm yahudi muvâcehesinde ikrâr-ı tâm ve takrîr-i kelâm edip târih-i kitâbdan on yedi sene mukaddem ben şeref-i İslâmla müşerref olmağın mezbûrân Menteş ve Tarina’nın? ve karındaşları kızı olup zevcem olan Pelpe? bt. Ovidya? nâm yahudiyyeden hâsıl olan iki sagīr oğullarımın dahi bana tebe‘an İslâmına hükm olunup biri Mustafa ve biri Mehmed ismiyle tesmiye olundukdan sonra merkūme Pelpe’ye? İslâm arz olunup kabûl etmemekle sagīrân-ı mezbûrânı tebennî ve terbiye için mahmiye-i merkūmede Takyeci Kara Bâli mahallesinde sâkine zevcem İsmihân bt. Abdullah nâm mühtediyenin yanında koyup ben âhar diyâra gidip birkaç sene meks edip ba‘dehû mezbûre İsmihân dahi vefât etmekle mezkûrûn yahudiler mücerred ben ehl-i İslâmdan olduğuma binâen bana ihânet kasd edip bir tarîkle sagīrân-ı mezbûrânı ıdlâl edip ve yanlarında bulunan emvâl ve esvâbımı ahz ve gasb etmeğin husûs-ı mezbûru mukaddemâ hâkimü’ş-şer‘ huzûrunda mezkûrûn yahudilerden da‘vâ ve taleb edip mezkûrûn dahi cevâblarında mühtediye-i mezkûre vefât eylediğinden sonra bin on dokuz senesinde sagīrân-ı mezbûrân dahi mahalle-i mezkûrede müte‘âkıben vefât edip cemâ‘at-i Müslimîn namâzlarını kılıp makābir-i Müslimînde defn eylediler deyip hâl zikr olunan minvâl üzere olduğunu hâkimü’ş-şer‘ huzûrunda vech-i şer‘î üzere isbât eylediklerinden sonra ahz eyledikleri emvâl ve esvâbımı dahi da‘vâ ve taleb edip mezkûrlar dahi bi’l-külliyye inkâr etmekle beynimizde münâza‘ât-ı kesîre vâkı‘a olmuş idi, el-hâletü hâzihî tavassut-ı muslihîn ile yirmi bin fıddî akçeye beynimizde akd-i sulh inşâ edip bedel-i sulhu mezkûrûn yahudilerin yedlerinden bi’t-tamâm ve’l-kemâl alıp kabz edip zimmetlerini husûs-ı mezbûra müte‘allik olan âmme-i de‘âvî ve mütâlebâtdan ibrâ-i âmm-ı kātı‘ü’n-nizâ‘la ibrâ eyledim, min-ba‘d mersûmûn yahudiler ile husûs-ı mezbûra müte‘allik bi-vechin mine’l-vücûh da‘vâ ve husûmetim yokdur dedikde gıbbe’t-tasdîk mâ vaka‘a ketb olundu.<br><br>Fî-evâsıtı.<br><br>Şuhûdü’l-hâl: Fahrü’l-vülât Mevlânâ Ahmed Efendi, Mehmed Efendi b. el-Hâc Bayram, Hasan b. Abdullah, Mehmed b. Memi, Bekir Çelebi el-İmâm, Hasan Çelebi b. el-Hâc Pîrî? ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39365"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39367"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o425"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>