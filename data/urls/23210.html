﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 187<br>Hüküm no: 296<br>Orijinal metin no: [134-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İlyas v. Abraham’ın bahçıvanı Yani’ye Dimitri’nin kefil olduğu</b><br><br>Havâss-ı Kostantıniyye tevâbi‘inden Hasköy’de Yahûdî tâifesinden İlyas v. Abraham meclis-i şer‘-i şerîfde hazır olup karye-i mezbûra tâbi‘ Şa‘ban mahallesinde vâki‘ mülk bağçesinin hâlen bağçevânı olan Yani v. Dimitri nâm zimmîyi ihzâr ve mahzarında takrîr-i kelâm ve bast-ı merâm kılıp mezbûr Yani bağçemde oturduğu esnâda? ba‘zı eşkıyâ getirip bağçede bana bir zarar olmayacağına ve hîn-i mahâlde kendüyü ihzâra bize birer er kefîl versin nefsine deyicek yine karye-i mezbûrede Dimitri v. Estati nâm zimmî mezkûr İlyas nâm Yahûdî’nin takrîri üzere merkūm Yani’ye kefîl oldum dedikden sonra mezkûr İlyas nâm Yahûdî talebiyle ketb olundu.<br><br>Tahrîren fî-evâili şehri Cemâziyelâhir sene semân ve elf.<br><br>Şuhûdü’l-hâl: Mehmed b. Mehmed er-reîsü’s-sultânî, Kaya b. Ahmed nevbetci?, Ali b. Memi er-reîsü’s-sultânî, Yakob v. Arslan, Hüseyin b. Kaya er-râcil, Kurd Çelebi b. Şa‘ban el-müderris ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=23209"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23211"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o197"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>