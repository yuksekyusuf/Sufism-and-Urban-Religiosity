﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 409<br>Hüküm no: 668<br>Orijinal metin no: [66a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Duhanî Ohannes v. Bedros’un alacaklısı Abdullah Beşe huzurunda fakirliğini ispat etmesi üzerine hapisten tahliyesine karar verildiği</b><br><br>Hâmiş-i arzuhâlde mastûr derkenâr nâtık olduğu üzere Abdullah Beşe nâm kimesneye ma‘lûmü’l-vezn kahve semeninden bâ-i‘lâm-ı şer‘î mahkûmün-bih üç yüz doksan guruş deyni tahlîsi için yüz on altı günden beri Galata zindânında mahbûs olan sâhib-i arzuhâl Duhânî Ohannes v. Bedros zimmî Galata Bâb Mahkemesi’nde meclis-i şer‘-i münîrde dâyini olup derûn-ı arzuhâlde mezkûrü’l-ism mezbûr Abdullah Beşe muvâcehesinde benim mezbûr Abdullah Beşe’ye cihet-i mezkûreden ol mikdâr ve hâzır bi’l-meclis duhân tüccârından Kiryako v. Yanako zimmîye ma‘lûmü’l-vezn duhân semeninden bin beş yüz seksen dört guruş zimmetimde deynim olup lâkin ben mu‘sir ve mu‘dim olup işbu köhne libâsımdan gayrı ism-i mâl ıtlâk olunur nesnem olmamağla bir vechile edâ-yı deyne kudretim olmamağın sebîlim tahliye olunmak matlûbumdur deyü asârını iddi‘â eyledikde yesâr beyyinesi evlâ olmağın dâyin-i mezbûrdan beyyine taleb olundukda ikāmet-i beyyineden izhâr-ı acz-birle medyûn-ı mersûm asâr müdde‘âsını lede’t-tezkiye şehâdetleri makbûle olan Berber Molla Ahmed b. Abdullah ve Berber Molla Ali b. Mehmed ve el-Hâc Hüseyin b. Mehmed ve Hüseyin Beşe b. Mustafa ve Mehmed Beşe b. Osman şehâdetleriyle bi’l-muvâcehe isbât etmeğin mûcebince medyûn-ı mersûmun asârı zâhir olmağla habsden ıtlâk olunup vech-i şer‘î üzere yesârı sâbit olmadıkça habsi meşrû‘ olmadığı tescîl ve mübâşir mezbûr Ali Çavuş kulları yediyle huzûr-ı âlîlerine i‘lâm olundu.<br><br>Fî-selhi Safer sene [1]222.</p>          <br><a title="Önceki sayfa" style="text-decoration:none" href="./ayrmetin.php?idno=22863"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22865"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b409"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>