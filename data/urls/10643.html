﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 145<br>Hüküm no: 100<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Ağa mahallesinden vefat eden Hamza b. Mehmed’in terekesinin vârisleri tarafından paylaşılarak birbirlerinin zimmetlerini ibra etmeleri</b><br><br>Mîrâsdan ibrâ<br><br>Mahmiye-i İslâmbol’da Aksaray kurbünde İsmail Ağa mahallesinde sâkin iken bundan akdem fevt olan es-Seyyid Hamza b. Mehmed’in verâseti zevce-i menkûha-i metrûkeleri Âişe bt. Abdullah ve Fatıma bt. Abdullah nâm hatunlar ile li-ebeveyn er karındaşı es-Seyyid İbrahim ve kız karındaşı Ümmühani evlâd-ı mezbûr Mehmed’e münhasıra ve mesele-i mîrâsları sekiz sehm i‘tibârıyla birer sehmden iki sehmi zevceleri mezbûretân Âişe ve Fatıma hatunlara ve dört sehmi er karındaşı mezbûr es-Seyyid İbrahim’e ve iki sehmi kız karındaşı mezbûre Ümmühani Hatun’a isâbeti tahakkukundan sonra zâtı mu‘arrefe mezbûre Fatıma Hatun asâleten ve kendi nefsinden asîl ve kız karındaşı mezbûre Ümmühani tarafından vech-i âtî üzere sâbitü’l-vekâle vekîli olan mezbûr es-Seyyid İbrahim meclis-i şer‘-i şerîf-i enverde tereke-i müteveffâ-yı mezkûra bi’l-verâse vâzı‘atü’l-yed olan kezâlik mu‘arrefetü’z-zât işbu bâ‘isetü’l-kitâb mezbûre Âişe Hatun mahzarında herbiri bi’l-asâle ve bi’l-vekâle ikrâr-ı tam ve takrîr-i kelâm edip mûrisimiz müteveffâ-yı mezbûr es-Seyyid Hamza’nın bi’l-cümle tereke-i ma‘lûme-i mevcûdesini i‘tibâr-ı merkūm üzere bi’t-terâzî beynimizde tevzî‘ ve taksîm ve herbirimiz hisse-i irsiye-i ma‘lûmelerimizi ahz ü kabz ve istifâ-yı hak edip mûrisimiz müteveffâ-yı mezbûr es-Seyyid Hamza’nın kalîl ve kesîr terekesine ve mezbûre Fatıma Hatun ahz eylediği otuz guruşu mehr-i müecceline ve bi’l-cümle hukūk-ı mîrâsa müte‘allika âmme-i de‘âvî ve kâffe-i mutâlebâtdan mezbûre Âişe Hatun’un zimmetini ibrâ-i âm ile bi’l-asâle ve bi’l-vekâle ibrâ ve ıskāt eylediğimizde mezbûre Âişe Hatun dahi kezâlik mûrisimiz müteveffâ-yı mezbûrun terekesine ve ahz eylediği yirmi guruş mehr-i müecceline ve bi’l-cümle hukūk-ı mîrâsa müte‘allika âmme-i de‘âvîden bizim zimmetimizi ibrâ-i âm ile ibrâ ve ıskāt edip herbirimiz bi’l-asâle ve bi’l-vekâle ber-minvâl-i muharrer âharın ibrâsını kabûl eyledik dediklerinde gıbbe’t-tasdîk.<br><br>Fî 21 min-Zilka‘de sene 1196<br><br>Şühûdü’l-hâl: Molla Ali b. Halil, Salih b. Halil, Hacı Hasan b. Osman, Molla Mehmed b. Mustafa, Mustafa b. Mustafa Nevbetçi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10642"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10644"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o682"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>