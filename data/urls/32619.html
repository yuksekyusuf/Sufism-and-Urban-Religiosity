﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 218<br>Hüküm no: 193<br>Orijinal metin no: [37b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beniçe ve Altako’nun, malik oldukları tütün dükkanı gediğini Seyyid Mehmed İzzet Ağa’ya sattıkları</b><br><br>Tütüncü gediği<br><br>Ma‘rûz[-ı dâ‘î-i devlet-i aliyyeleridir ki]<br><br>Bâ‘isü’l-i‘lâm tütüncü esnâfından es-Seyyid Mehmed İzzet Ağa b. es-Seyyid Ali meclis-i şer‘-i münîrde esnâf-ı merkūme kethüdâsı vekîli es-Seyyid Mustafa Ağa ve Yiğitbaşı es-Seyyid Abdullah ve esnâfından Ömer Ağa b. Mehmed ve Hüseyin Ağa b. el-Hâc Ali ve Ahmed Ağa b. Osman hâzır oldukları hâlde takrîr-i kelâm edüp İstanbul hısnı ebvâbından Balıkpazarı kapısı hâricinde duhân gümrüğü ittisâlinde Bağcılar sokağı nâm mahalde vâki‘ maden kaleminde el-yevm Atanaş zimmî üzerine mukayyed ve şürût-ı nizâmımızda dâhil şehriye sekiz guruş kirâ-yı kadîmeli ma‘lûmü’l-hudûd bir bâb tütüncü mağazası derûnunda mevcûde beyne’l-esnâf gedik tâ‘bir olunan âlât-ı lâzıme-i ma‘lûme mersûm Atanaş zimmîden bâ-hücec-i şer‘iyye bey‘ u şirâ olunarak tedâvül-i eydî ile mâlike olan Beniçe ve Altako Nasrâniyelerden yedinden bâ-hüccet-i şer‘iyye [38a] âlât-ı mezkûreyi semen-i ma‘lûm ve makbûza iştirâ ve kabz etmemle hâlâ yedimde mâlım ve mülküm olup lâkin zikr olunan tütüncü gediği âlât-ı lâzımesi maden kaleminde el-yevm mersûm Atanaş zimmî ismine mukayyed olmağla mersûm Atanaş zimmî ismine olan kayd-ı atîki ref‘ ve terkīn-birle ve ismime tashîh ile yedime sûret i‘tâ buyrulmak bâbında istid‘â-yı inâyet eylediğim i‘lâm olunmak matlûbumdur dedikde merkūm es-Seyyid Mehmed İzzet Ağa’nın takrîr-i meşrûhu vâkı‘a mutâbık ve şürût-ı nizâmlarına muvâfık idüğünü esnâf-ı merkūmûndan meclis-i şer‘de ihbâr etmeleriyle gedik-i mezkûrun mersûm Atanaş zimmî ismine olan maden kaleminden ref‘ ve terkīn ve mezbûr es-Seyyid Mehmed İzzet Ağa ismine tasrîhan kayd ile müceddeden yedine bir kıt‘a sûret i‘tâ olunması bâbında fermân-ı âlîleri sudûru iktizâ eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 10 R sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32618"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32620"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>