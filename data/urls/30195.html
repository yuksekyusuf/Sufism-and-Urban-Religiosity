﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 293<br>Hüküm no: 260<br>Orijinal metin no: [91b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Moskof seferi için İstanbul’dan kırk adet sirem arabası temin edilip nevruzdan önce orduya teslim edilmesine dair fermân sureti</b><br><br>Akzâ kuzâtü’l-Müslimîn evlâ vülâti’l-muvahhidîn ma‘denü’l-fazli ve’l-yakīn râfi‘u a‘lâmi’ş-şerî‘âti ve’d-dîn vârisü ulûmü’l-enbiyâ’i ve’l-mürselîn el-muhtassu bi-mezîd-i inâyeti’l-meliki’l-mu‘în mevlânâ İstanbul kādısı -zîdet fezâilühû- iftihârü’l-emâcid ve’l-ekârim câmi‘u’l-mehâmidi ve’l-mekârim el-muhtassu bi-mezîdi’l-meliki’d-dâim dergâh-ı mu‘allâm yeniçerileri ağası vekîli olan Sekbânbaşı Mustafa -dâme mecduhû- tevkī‘-i refî‘-i hümâyûn vâsıl olucak ma‘lûm ola ki dîn ü devlet-i aliyyeme sû’-i kasdıyla hücûm üzere olan Moskov keferesinin kahr u tedmîr ve şerr u fesâd[dan] bilâd ve kurâ[yı] tanzîf ve tathîr zımnında avn-i inâyet-i hazret-i rabbü’l-müste‘ân ile evvel-bahâr-ı huceste-âsârda tedârükât-ı kaviyye ile üzerlerine varılmak için kemâfî’s-sâbık iktizâ eden hidemâtda istihdâm olunmak üzere şimdiden müstevfî sirem arabaları tedârük ve ihrâcı mühim ve muktezî olduğuna binâen siz ki kādı ve sekbânbaşı-i mûmâ-ileyhimâsız sâbıkı mûcebince yüke girdikleri günden îcâb eden ücretleri ordu-yı hümâyûnumda arabacıbaşı yedinden verilmek şartıyla Âsitâne-i sa‘âdetimden kırk kıt‘a arabaları ihrâc ve nevrûz-ı fîrûzdan mukaddem ordu-yı hümâyûnumda mevcûd ettirilmek fermânım olmağın imdi zikrolunan arabaların bargirleri güçlü ve kuvvetli ve metîn ve müstahkem ve herbiri araba üçer bargirli olmak şartıyla intihâb olunarak tamamen ve kâmilen alâ-eyyi hâlin ihrâc ettirilmek üzere işbu emr-i âlîşânım ısdâr ve dergâh-ı mu‘allâm gediklilerinden Nazifi Mustafa -zîde mecduhû- mübâşeretiyle irsâl kılınmışdır imdi vusûlünde kat‘â te’hîr ve tevakkufa ruhsat ve cevâz göstermeksizin mârrü’z-zikrol mikdâr kıt‘a araba sirem arabaları Başmuhâsebe’den ihrâc ve irsâl olunan memhûr ve mümzâ sûret-i defter mûcebince bir kıt‘ası geri kalmamak şürût-ı mezkûre mûcebince cümlesi ber-vech-i tekmîl tedârük ve ihrâc ve vakt-i mezbûrdan mukaddem ordu-yı hümâyûnumda mevcûd ettirilmeğe mezîd-i takayyüd ve ihtimâm-ı tâm eyleyip şöyleki ma‘âza’llâhu te‘âlâ matlûb olan arabaları tedârük ve tanzîm ve mevcûd ettirilmekde arabacı tâifesi tekâsül ve iğmâz ederler ise zâbitleri ma‘rifetiyle tertîb-i cezâ ile mücâzât olunacakları kendilere tefhîm ve nizâmını ucâleten hüsn-i sûrete ifrâğ ve mahâlline kayd için arz ve i‘lâma ihtimâm-ı azîm eylemeniz bâbında fermân-ı âlîşânım sâdır olmuşdur buyurdum ki hükm-i şerîfimle ( ) vardıkda bu bâbda vech-i meşrûh üzere şeref-yâfte-i sudûr olan işbu emr-i celîlü’ş-şân-ı vâcibü’l-ittibâ‘ ve lâzımü’l-imtisâlimin mazmûn-ı itâ‘at-makrûnuyla âmil olup hilâfıyla vaz‘ u hareketden tehâşî ve mücânebet eyleyesiz, şöyle bilesiz, alâmet-i şerîfime i‘timâd kılasız.<br><br>Tahrîren fi’l-yevmi’l-hâdî aşer min-şehri Cemâziyelâhir li-sene erba‘a ve semânîn ve mie elf.<br><br>Be-yurd-ı Sahrâ-yı İsakcı</p>          <br><a title="Önceki sayfa" style="text-decoration:none" href="./ayrmetin.php?idno=30194"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30196"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o305"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>