﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 132<br>Hüküm no: 84<br>Orijinal metin no: [10b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Amasyalı Hafız Feyzullah’a poliçe bedelinden olan borcunu ödemesi hususunda Mustafa Alemdar’a tenbih olunması</b><br><br>1000 guruş hüküm<br><br>Ma‘rûz<br><br>Hâlâ Anadolu’da Amasya kazâsında sâkin Hafız Feyzullah b. Abdullah tarafından vekâleti el-Hâc Mustafa b. Abdullah ve el-Hâc Ebûbekir b. Fethullah şehâdetleriyle sâbit olan el-Hâc İbrahim b. el-Hâc Ali meclis-i şer‘-i enverde Galata Yağkapanı tüccârından Mustafa Alemdar b. Mahmud mahzarında müvekkilim mezbûrun şerîki gāib ani’l-meclis Molla Mehmed bin iki yüz yirmi bir senesi Şa‘bâni’l-mu‘azzam’ının on beşinci günü İsmail kazâsında iken yedinde olan müvekkilim mezbûrun malından mezbûr Mustafa Alemdar’ın şerîki Küçük İbrahim nâm kimesneye bi-tarîki’l-poliçe bin guruş verip ol dahi poliçe temessükü vusûlünden on bir gün mürûrunda Galata’da şerîki işbu mezbûr Mustafa Alemdar’ı işbu hâzır bi’l-meclis el-Hâc Mustafa Reis’e edâ etmek üzere ahz ü kabz ve işbu bir kıt‘a poliçe tahvîli i‘tâ etdikden sonra mezbûr Mehmed poliçe temessükünü hâzır-ı mezbûra irsâl edip sene-i mezbûre Zilhiccesi’nin yirmi birinci günü poliçe temessükü hâzır-ı mezbûra vusûl buldukda ol dahi götürüp mezbûr Mustafa Alemdar’a irâe eyledikde mezbûr Mustafa Alemdar meblağ-ı mezkûr müvekkilim mezbûrun malı olarak kendüye poliçe olduğunu tasdîk ederek poliçeyi kabûl ve on bir gün mürûrunda edâ etmek üzere meblağ-ı mezkûr bin guruşa kefîl ve zâmin oldukdan sonra mezbûr Mustafa Alemdar meblağ-ı mezkûru va‘desi hulûlünde hâzır-ı mezbûra edâ etmemekle meblağ-ı mezkûr bin guruşu mezbûr Mustafa Alemdar’dan poliçeyi kabûl ve kefâletine binâen bi’l-vekâle hâlâ taleb ederim deyü ba‘de’d-da‘vâ ve’l-inkâr müdde‘î-i vekîl-i mezbûr ber-vech-i muharrer müdde‘âsını udûlden ve Kapan-ı mezkûr tüccârından Halil b. el-Hâc Veliyüddin ve Ömer Beşe b. el-Hâc Halil şehâdetleriyle bi’l-muvâcehe ber-nehc-i şer‘î isbât edip şâhidân-ı mezbûrânı tezkiye esnâsında mezbûr Mustafa Alemdar şehâdetlerinde bi’t-tav‘ ve’r-rızâ tasdîk etmeğin mûcebiyle meblağ-ı mezkûr bin guruşu müvekkil-i mezbûr için vekîl-i mezbûra edâ ve teslîme mezbûr Mustafa Alemdar’a tenbîh olunduğu İstanbul Mahkemesi’nden huzûr-ı [âlîlerine i‘lâm olundu].<br><br>Fî 7 Şevvâl sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31491"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31493"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o662"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>