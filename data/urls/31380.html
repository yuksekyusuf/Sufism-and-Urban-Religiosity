﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 532<br>Hüküm no: 626<br>Orijinal metin no: [94b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saka Veliyüddin Beşe’nin, İstanbul Kuruçeşme’deki saka gediğinin nısf hissesini kardeşi İmamoğlu Eyüb Beşe b. Yusuf’a teslim etmesi gerektiği</b><br><br>At sakası gediği teslîmine tenbîh<br><br>Ma‘rûz<br><br>Fi’l-asl vilâyet-i Anadolu’da Eğin kazâsına tâbi‘ Ernik karyesinde sâkin İmâmoğlu Eyüb Beşe b. Yusuf nâm kimesnenin oğlu ve tarafından husûs-ı âtîde vekîl olduğu kazâ-i merkūm ahâlîsinden İvaz oğlu es-Seyyid Mustafa Beşe b. Ali ve Vebil oğlu Hüseyin b. Ali şehâdetleriyle sâbit olan Mehmed Emin nâm kimesne meclis-i şer‘-i münîrde saka bölükbaşısı Mahmud Beşe ve es-Seyyid Mustafa Beşe ve es-Seyyid Abdullah Beşe hâzır oldukları hâlde müvekkil-i mezbûrun karındaşı Saka Veliyüddin Beşe b. el-mezbûr Yusuf muvâcehesinde İstanbul’da Kuruçeşme’de vâki‘ at sakası gediği tâ‘bir olunur âlât-ı lâzımenin nısfı babam müvekkilem mezbûrun ve nısf-ı âharı karındaşı ammim merkūm Veliyüddin Beşe’nin iştirâken ve şâyi‘an yedlerinde mülkleri iken ammim mezbûr mârru’z--zikr at sakası gediği tâ‘bir olunan âlât-ı lâzımenin mecmû‘unu müstakilleten zabt etmekle nısfından keff-i yedine tenbîh olunmak bi’l-vekâle matlûbumdur deyü da‘vâ ettikde ol dahi cevâbında karındaşım müvekkil-i mezbûr Eyüb Beşe bin yüz doksan bir senesi Zilhicceti’ş-şerîfesinin on beşinci günü mutasarrıf olduğu nısf-ı âlât-ı mezkûreyi yedi yüz guruş semen-i makbûza bana bey‘ ve temlîk ve teslîm ben dahi iştirâ ve temellük ve kabûl etmemle ol vechile mülk-i müşterâm olmak üzere mecmû‘unu zabt ve vaz‘-ı yed ederim deyü eylediği def‘ine ikāmet-i beyyineden ızhâr-ı acz etmekle mevkūfen alâ yemîni’l-müvekkil nısf-ı âlât-ı mezkûreden kasr-ı yed ve müvekkil-i merkūm için oğlu vekîl-i müdde‘î-i mezbûr Mehmed Emin’e teslîm olunmak iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-13 min Za sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31379"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31381"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b532"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>