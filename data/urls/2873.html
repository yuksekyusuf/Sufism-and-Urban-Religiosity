﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 451<br>Hüküm no: 555<br>Orijinal metin no: [102a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe’nin Eğin’in Apçağa köyündeki bağını Mardıros’a satması</b><br><br>Fi’l-asl vilâyet-i Anadolu’da Eğin kazâsında Apçağa nâm karye ahâlîsinden olup mahmiye-i İstanbul’da Dink Şücâ‘ mahallesi sâkinlerinden olan Mehmed Beşe b. Osman nâm kimesne meclis-i şer‘-i şerîf-i şâmihü’l-bünyân ve mahfil-i dîn-i münîf-i râsihü’l-erkânda râfi‘u hâze’s-sifr Mardıros v. Marat nâm Ermeni muvâcehesinde ikrâr-ı tâm ve takrîr-i kelâm edip bey‘-i âti’z-zikrin sudûruna değin yedimde mülküm ve hakkım olup karye-i mezbûrede vâki‘ bir tarafdan ba‘zan Receb Beşe nâm kimesne ve ba‘zan Pari nâm zimmî bağları ve bir tarafdan su harkı ve iki tarafdan tarîk-i âm ile mahdûde Parsi’nin bağı demekle ma‘rûfe bir kıt‘a mülk bağımı cümle tevâbi‘i ile mezbûr Mardıros’a tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile doksan kıt‘a esedî guruşa bey‘ edip ol dahi iştirâ ve kabûl eyledikden sonra semeni olan meblağ-ı mezkûr doksan kıt‘a esedî guruşu yedinden tamâmen alıp kabz eyleyip zikr olunan bağı mahallinde ahz u kabza merkūm Mardıros’u taslît eyledim dedikde, gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb ü imlâ olundu.<br><br>Fi’l-yevmi’s-sâbi‘ aşer min-Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Yusuf Beşe b. Bektaş, Ömer Çelebi b. Süleyman, diğer Ömer Çelebi b. Kurd Ağa, Mehmed Çelebi b. Ali, Osman Çelebi b. Mehmed, Nasuh Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=2872"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2874"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b451"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>