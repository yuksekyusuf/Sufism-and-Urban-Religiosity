﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 384<br>Hüküm no: 332<br>Orijinal metin no: [63b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan’ın ilk gecesinde camilerin minarelerindeki kandillerin yakılmasına dair hüküm</b><br><br>Kandil-i leyâlî-i Ramazan-ı pür-feyezân<br><br>Bâ-sahh-ı âlî<br><br>İstanbul kādısı fazîletlü efendi<br><br>İşbu i‘lâm-ı hâk-i pây-i hümâyûn-ı mülûkâneye lede’l-arz mûcibince leyle-i mübârekede îkād-ı kanâdîl olunmak üzre kayyûmbaşılara tenbîh oluna deyü hatt-ı şerîf-i şâhâne şeref-yâfte-i sudûr olmağla mantûk-ı münîfi icrâ eyleyesin deyü.<br><br>Fî-Selh-i Ş sene [1]242<br><br>Dergâh-ı felek-tâk ve bârgâh-ı rezîn-nıtâklarına ma‘rûz-ı abd-i adîmü’l-istihkāk oldur ki<br><br>Dürrü’l-ferîd sübha-i a‘vâm olan işbu kırk iki sâl-i fütûhât-iştimâlinin hilâl-i Şa‘bânı Salı gecesi incilâ-bahş-uyûn-ı şuhûd olduğu ber-nehc-i şer‘î sâbit olup mâh-ı merkūmun selhinde ya‘nî Çarşamba gecesi pertev-firûz-ı ufk-ı feyz olan mihmân-ı azîzü’l-vücûd hilâl-i şehr-i Ramazan arz-ı dîdâr-ı envârü’l-me‘ân kılmadığı sûretde ber-iktizâ-yı şerî‘at-i garrâ Şa‘bâni’l-mu‘azzam eyyâm-ı selâsîn ile resîde-i encâm ve işbu Perşembe günü gurre-i garrâ-yı Ramazan ve evvel-i sıyâm olmağla ber-kā‘ide-i hasenât-ı âide-i Devlet-i Aliyye-i Muhammediye leyle-i Hamîs-i mezkûrede bi’l-cümle minârât-ı mesâcid ve cevâmi‘ iş‘âl-i kanâdîl ile envâr-ı lâmi‘ kılınmak bâbında fermân-ı âlî-şân ısdârı iktizâ eylediği İstanbul Mahkemesi’nden atebe-i gerdûn-mertebeye i‘lâm olundu bâkī emr u fermân hazret-i veliyyü’l-emrindir.<br><br>Fi’l-yevmi’s-sâmin ve’l-işrîn mine’ş-şehri’l-merkūm li-seneti’l-müteyemminetü’l-muharrere.</p>          <br><a title="Önceki sayfa" style="text-decoration:none" href="./ayrmetin.php?idno=33758"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33760"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b384"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>