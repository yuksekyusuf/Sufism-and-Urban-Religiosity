﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 140<br>Hüküm no: 119<br>Orijinal metin no: [21b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Ağa’nın hürriyetini ispat eden kölesi Hasan için Berber Mehmed’e ödemiş olduğu bedelin köle Hasan’dan tahsili</b><br><br>Ma‘rûz,<br><br>Bâ‘is-i i‘lâm el-Hâc Süleyman Ağa b. Abdullah mahfil-i şer‘iyyâtda sâbıkā rıkk olmak üzere vaz‘-ı yed eylediği işbu orta boylu, kara kaşlı, sarı ela gözlü Hasan nâm gulâm muvâcehesinde merkūm Hasan bin yüz altmış yedi senesinde mahmiye-i İstanbul’da Davudpaşa mahallesinde sâkin olduğum menzilde gāib ani’l-beled Esirci tâifesinden Ahıskalı Berber el-Hâc Mehmed nâm kimesnenin yedinde Gürciyyü’l-asl rıkka münkād abd-i memlûkü iken iki yüz guruş semen-i medfû‘ ve makbûza ba‘de’l-iştirâ ve’l-kabz iki sene mürûrunda mevsûf-ı mezkûr Hasan’ı iki yüz on bir guruş semen-i medfû‘ ve makbûza Attâr Mehmed Çavuş’a bey‘ ve teslîm, ol dahi ba‘de’l-iştirâ ve’l-kabz bir sene mürûrunda Za‘îm Mehmed Ağa’ya iki yüz on guruş semen-i medfû‘ ve makbûza bey‘ ve teslîm, ol dahi ba‘de’l-iştirâ ve’l-kabz yedinde iken ben Çıldır eyâletinde vâki‘ Ahıska kazâsına muzâfe Büyükcanbâz nâm karye ahâlîsinden Kumşekeroğlu Osman b. Ali’nin firaşından hâsıl ve zevce-i menkûhası hürretü’l-asl Fâtıma bt. Ebubekir’den mütevellid olup bana ve ebeveynime kat‘â rıkk târî olmamış, hürrü’l-aslım deyü bundan akdem za‘îm-i merkūmun vekîl-i şer‘îsi Süleyman nâm kimesne muvâcehesinde da‘vâ ve müdde‘âsını vech-i şer‘î üzere ba‘de’l-isbât sebîli tahliye olundukdan sonra za‘îm-i merkūm Mehmed Ağa semen-i mezkûr iki yüz on guruş ile merkūm Attâr Mehmed Çavuş’a merkūm Mehmed Çavuş dahi semen-i mezkûr iki yüz on bir guruş ile bana rücû‘ ve ahzedip lâkin ben mevsûf-ı mezbûr Hasan’ı târîh-i mezkûrda bâyi‘-i evvel-i mezbûr Berber Mehmed’in yedinde iken şirâ irâdesinde olduğumda mezbûr Hasan ben Gürciyyü’l-asl abdim beni iştirâ eyle demekle, ben dahi kendüyü ol mikdâr semen-i medfû‘a mezbûr Berber Mehmed’den iştirâ etmiş idim. Mezbûr Hasan’ın ber-vech-i muharrer emr ve tağrîrine ve bâyi‘-i merkūmun mekânı ma‘lûm olmadığına binâen merkūm Hasan’ın semen olmak üzere bâyi‘-i merkūm Berber Mehmed’e medfû‘um olan meblağ-ı mezkûr iki yüz guruşu mezbûr Hasan’dan hâlâ taleb ederim deyü da‘vâ ve mezbûr Hasan cevâbında müdde‘î-i merkūmun ber-vech-i muharrer müdde‘âsını tav‘an ikrâr ü i‘tirâf etmeğin alâ-mûcibi ikrârihi mezbûr Hasan meblağ-ı mezkûr iki yüz guruşun müdde‘î-i mezbûr el-Hâc Süleyman Ağa’ya edâsıyla şer‘an ilzâm olunduğu huzûr-ı âlîlerine i‘lâm olundu.<br><br>Fî 5 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42224"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42226"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>