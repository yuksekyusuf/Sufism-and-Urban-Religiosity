﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 350<br>Hüküm no: 432<br>Orijinal metin no: [86a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafize bt. İsmail’in eski eşi Yahya Efendi aleyhindeki eşya davasında haksız olduğu</b><br><br>Bâ-mühr-i efendi,<br><br>Ma‘rûz,<br><br>Arzuhâl sâhibesi olup zâtı ta‘rîf-i şer‘î ile mu‘arrefe olan Hafize bt. İsmail meclis-i şer‘-i münîrde sâbıkā zevci es-Seyyid Yahya Efendi b. es-Seyyid Hüseyin mahzarında mezbûr es-Seyyid Yahya Efendi zevc-i dâhilim olup bin yüz altmış beş senesi Rebî‘ülâhiri’nin on altıncı günü beni bâyinen tatlîk etmekle hîn-i akidde mehr-i mu‘accel tesmiye olunan bir karsak kürk ve bir sincab kürk ve üç anteri ve bir ferâce ve altı çatma yasdık ve üç minder ve bir beledî döşek [86b] ve iki yorgan ve üç yemenî mak‘ad ile zimmetinde mütekarrir elli guruş mehr-i müeccelimi mezbûr es-Seyyid Yahya Efendi’den hâlâ taleb ederim deyü da‘vâ ve mezbûr es-Seyyid Yahya Efendi cevâbında müdde‘iye-i mezbûre Hafize kırk beş guruş mehr-i müeccel ile mukaddemâ zevcesi olduğunu ikrâr lâkin mezbûre Hafize ol vakitde Balat Nâibi Hafız Mustafa Efendi huzûrunda sin ve cüssesinin bülûğa tahammülü olmağla bülûğunu ba‘de’l-i‘tirâf kırk beş guruş mehr-i müecceli ve nafaka-i iddet-i ma‘lûmesi üzerlerine ve meûnet-i süknâsı dahi kendi üzerine olmak üzere benimle muhâla‘a-i sahîha-i şer‘iyye ile hul‘ olduğunda ben dahi hul‘-ı mezkûru ba‘de’l-kabûl hukūk-ı zevciyete ve yevm-i mezkûra gelince sâire müte‘allika âmme-i de‘âvî ve kâffe-i mutâlebâtdan benim zimmetimi ibrâ-i âm ile ibrâ ve iskāt edip ben dahi ibrâsını kabûl etmiş idim deyü takrîr-i meşrûhunu nâtıka bir kıt‘a hüccet ibrâzıyla ba‘de’d-def‘ ve’l-inkâr dâfi‘-i mezbûr es-Seyyid Yahya Efendi ber-minvâl-i muharrer def‘ini lede’t-tezkiye şehâdetleri makbûle olan zeyl-i hüccetde isimleri mastûr es-Seyyid el-Hâc Mehmed Zeynelabidin b. es-Seyyid el-Hâc Yunus Efendi ve müezzin Molla Mustafa b. Receb ve Helvacı Abdullah Beşe b. Abdullah ve imâm Mehmed Efendi b. Hasan şehâdetleriyle muvâcehesinde vech-i şer‘î üzere isbât etmeğin mûcebiyle müdde‘iye-i mezbûre Hafize husûs-ı mezkûr için merkūm es-Seyyid Yahya Efendi’ye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî-selhi Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42537"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42539"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b350"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>