﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 162<br>Hüküm no: 116<br>Orijinal metin no: [14b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yakut ve İstefan’ın vefat eden Turfanda ve Kigork’un verâsetinden dolayı İnci bt. Yoseb ve Kirkor v. Ohannes aleyhindeki davalarının reddedilmesi</b><br><br>Kasımpaşa’da menzil mâddesi<br><br>Ma‘rûz<br><br>Derûn-ı arzuhâlde mastûrü’l-ism kasaba-i Kasımpaşa’da Yeniçeşme nâm mahâlde mütemekkinler iken müte‘âkiben hâlikler olan Turfanda ve Kigork veledey Agob nâm karındaşların hasran vârisleri li-ebeveyn kız karındaşları Yakut Nasrâniye tarafından vekâleti şahsını ârifân Sekyas v. Markos ve İstefan v. Elmiya şehâdetleriyle sâbit olan Avanes v. Armiya zimmî vekâleten ve li-ebeveyn ammi oğlu İstefan zimmî asâleten Çarşamba günü Dîvân-ı âlî’de ve ba‘dehû du‘âhânemizde ma‘kūd meclis-i şer‘-i enverde arzuhâl eden şahsı mu‘arrefe İnci bt. Yoseb Nasrâniye ile Kirkor v. Ohannes zimmî muvâcehelerinde mûrislerimiz hâlikân-ı mersûmândan mersûm Kigork zimmî kasaba-i mezbûrede Sirkeci Muslihiddin mahallesinde kâin ma‘lûmü’l-hudûd bir bâb mülk menzilden nısf hisse-i şâyi‘asını işbu bin iki yüz yirmi iki senesi Cumâdelûlânın yirmi ikinci günü târihiyle müverraha Mahmud Paşa nâibi müderrisîn-i kirâmdan Ali Bahar Efendi’nin imzâ ve hâtemini hâviye mersûm Kirkor zimmî yedinde olan bir kıt‘a hüccet-i şer‘iye nâtıka olduğu üzere bi-nefsihî mahkeme-i mezbûreye gelip menzil-i mezkûrun nısf-ı âharına mâlik olan mersûm Kirkor zimmîye iki yüz elli guruş semen-i makbûza bâtten bey‘ ve teslîm ve gabn ve tağrîrden kabûlü hâvî ibrâ-yı zimmet eyledikden sonra gelip dört gün mürûrunda hâlik olup ve hâlike-i mersûme Turfanda Nasrâniye dahi [15a] işbu mersûme İnci Nasrâniyenin menzilinde hâlike olmuş olmağla mersûmenin menzilinde mevcûde kalîl ü kesîr, celîl ü hakīr bi’l-cümle ism-i mâl ıtlâk olunur terekesini bizler tamamen bi’l-verâse ahz ü kabz edip mersûme İnci Nasrâniyenin yedinde olan bin iki yüz yirmi iki senesi Cemâziyelâhir’in beşinci günü târihiyle müverraha hâlâ Galata Bab nâibi Uryânîzâde müderrisîn-i kirâm-ı zevi’l-ihtirâmdan Mehmed Râşid Efendi’nin imzâ ve hâtemini hâviye bir kıt‘a hüccet-i şer‘iye nâtıka olduğu üzere hâlike-i mersûmenin bi’l-cümle ism-i mâl ıtlâk olunur ma‘lûm ve mechûl terekesine ve husûs-ı mîrâsa ve sâire müte‘allika âmme-i da‘vâdan mersûme İnci Nasrâniyenin zimmetini kabûlü hâvî ibrâ ve iskāt etmiş idik. Lâkin mersûm Kigork zimmî bey‘inden dört gün mürûrunda hâlik olmağla bey‘i maraz-ı fevtinde olmuş olup <<mersûme İnci Nasrâniyede>> mu‘teber olmamağla nısf menzil-i mezkûrdan mersûm Kirkor zimmînin keff-i yedi ve hâlike-i mersûme Turfanda Nasrâniye dahi mersûme İnci Nasrâniyenin menzilinde hâlike olmuş olup hâlike-i mersûmenin mersûme İnci Nasrâniyede emvâl-i vâfiresi dahi olmak ihtimâli olmağla ber-vech-i muharrer ibrâmıza nâdim ve pişman olduğumuza binâen mersûme İnci Nasrâniye dahi tereke-i hâlike-i mersûmeden ketm ü ihfâ eylediği her ne ise zâhire ihrâç ve bize teslîm eylemesi bi’l-vesâye ve bi’l-vekâle murâdımızdır deyü takrîr-i meşrûhları üzere tasaddî eyledikleri da‘vâlarında mârrü’z-zikr iki kıt‘a mübâya‘a ve mübâree hüccetlerini ve nısf menzili bi-nefsihî varıp Mahmud Paşa Mahkemesi’nde bâtten bey‘ ve kabz-ı semen etmiş olduğunu ve ma‘lûm ve mechûl bi’l-cümle ism-i mâl ıtlâk olunur terekeden kabûlü hâvî ibrâ-yı zimmet eylediklerini mukır ve mu‘terifler iken kelâmlarına iltifât olunmayıp mersûmâna suâl dahi teveccüh etmemekle müdde‘iyân-ı mersûmân da‘vâ-yı mezkûreleriyle mersûmân Kirkor ve İnci Nasrâniyelere bî-vech mu‘ârazadan men‘ olundukları İstanbul Mahkemesi’nden huzûr-ı [âlîlerine i‘lâm olundu].<br><br>Fî 25 Şevvâl sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31523"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31525"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o658"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>