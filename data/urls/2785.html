﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 384<br>Hüküm no: 467<br>Orijinal metin no: [87a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şahbaz Hatun’un menzilinin yarısını eşi Hüseyin Çelebi’ye satması</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘-i hatîrden bu fakīr Hâssa mimârlarından Üstâd Ali Halîfe b. Abdullah el-Eyyûbî ile menzil-i âti’z-zikre varıp zeyl-i rakīmde isimleri terkîm olunan udûl-ı Müslimîn ve sikāt-ı muvahhidîn mahzarlarında akd-i meclis-i şer‘-i mübîn olundukda mahmiye-i İstanbul hısnı ebvâbından Edirnekapısı kurbünde Hacı Muhyiddin mahallesi sâkinelerinden Şahbaz bt. Abdullah nâm hatun zâtı ma‘rifet-i şer‘iyye ile ârifân olup mahmiye-i mezbûrede Karabaş mahallesi sâkinlerinden olan Ahmed Bey b. Hüseyin ve Öküz Mehmed Paşa Câmi‘i kayyûmu Fazlullah Halîfe b. Abdullah nâm kimesneler ta‘rîfleriyle mu‘arrefe oldukdan sonra meclis-i ma‘kūd-ı mezbûrda takrîr-i kelâm ve ta‘bîr ani’l-merâm edip zikr olunan Karabaş mahallesinde vâki‘ akd-i câi’z-zikrin sudûruna değin yedimde mülküm ve hakkım olup işbu bir tarafdan Naime Hatun mülkü ve bir tarafdan Müezzinzâde Mehmed Çelebi tasarrufunda olan hadîka ve bir tarafdan Medîne-i münevvere Vakfı’ndan Rabiş nâm hatun tasarrufunda olan menzil ve bir tarafdan tarîk-i âm ile mahdûd dâhiliye ve hâriciyesinde fevkānî dört bâb oda ve iki sofa ve tahtânî bir ahur ve bir matbah ve bir kilâr ve bir su kuyusu ve bir mikdâr havlu ve kenîf ve hadîkayı müştemil olan menzilin mezbûre Naime Hatun mülkü tarafından vâki‘ takrîben nısfı olup fevkānî iki oda ve bir sofa ve tahtânî bir ahur ve bir matbah ve bir su kuyusu ve bir mikdâr hadîkayı müştemil olan yerini misâha olunup mikdârı mübeyyen oldukdan sonra zevcim işbu hâzır bi’l-meclis el-Hâc Hüseyin Çelebi b. Abdullah’a bey‘ eylemek murâdımdır dedikde mimâr-ı mezbûr muvâcehelerinde misâha eyledikde tûlü otuz dört ve arzı altı zirâ‘ olup bi-hesâb-ı terbî‘î iki yüz dört zirâ‘ olduğu müte‘ayyen oldukdan sonra merkūme Şahbaz Hatun meclis-i ma‘kūd-ı mezbûrda zevci merkūm el-Hâc Hüseyin Çelebi mahzarında bi’t-tav‘i’s-sâf ikrâr u i‘tirâf edip menzil-i mahdûd-ı mesfûrun takrîben nısfı olup hudûdundan merkūme Naime Hatun mülkü tarafında vâki‘ hâliyâ misâha olunan bi-hesâb-ı mezkûr iki yüz dört zirâ‘ arsalı fevkānî iki oda ve bir sofa ve tahtânî bir ahur ve bir matbah ve bir su kuyusu ve bir mikdâr hadîkayı müştemil yerin zevcim merkūm el-Hâc Hüseyin Çelebi’ye yüz elli kıt‘a esedî guruşa bey‘ ve teslîm edip ol dahi iştirâ ve kabûl ve tesellüm eyledikden sonra semeni olan yüz elli kıt‘a esedî guruşu yedinden tamâmen ahz u kabz eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî-selhi Şa‘bâni’l-mu‘azzam sene 1081.<br><br>Şuhûdü’l-hâl: Hasan Efendi el-imâm, Habib Efendi b. Mehmed, es-Seyyid Ali Çelebi b. es-Seyyid Yakub, Yahya Beşe b. Receb, Sadık Çelebi b. Hasan, Ahmed Bey b. Sinan, Ali Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2784"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2786"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b384"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>