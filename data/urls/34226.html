﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 89<br>Hüküm no: 48<br>Orijinal metin no: [8b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zamba v. Yanako ile kardeşine ölen annelerinden miras kalan limoncu gediğinin oğullarına intikalinin tescili</b><br><br>İhbâr-ı limoncu<br><br>İhrâc-şüd Fî 8 M sene [12]60<br><br>Vilâyet-i Anadolu’da Nevşehir kasabasında Aşağımahalle mütemekkinelerinden olup bundan akdem hâlike olan Çeçika bt. Eftim Nasrâniyenin sadrî kebîr oğulları ve hasran vârisleri olduğu bi’l-ihbâr mütehakkık olan Zamba v. Yanako ve Yanko v. Kiryako nâm zimmîler meclis-i şer‘-i hatîrde takrîr-i kelâm ve ta‘bîr ani’l-merâm edip İstanbul’da Zindan Kapısı hâricinde nohutçular içinde kâin bir tarafı peynirci dükkânı ve bir tarafı limoncu dükkânı ile mahdûd bir bâb limoncu dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla altmış sehmi Nekodoki ve Nikoli nâm zimmîlerin ve mâ‘adâ altmış sehmi anamız ve mûrisemiz hâlike-i mersûme Çeçika Nasrâniyenin hayatında yedinde [9a] mülkü olup ba‘de helâkihâ otuz sehm nısfiyet üzere bize mevrûs olup lâkin yedimizde hüccetimiz olmamağla husûs-ı mezkûr erbâbından istihbâr olunup kıbel-i şer‘den yedimize bir kıt‘a hüccet i‘tâ olunmak bi’l-verâse murâdımızdır dediklerinde husûs-ı mezkûr mukırrân-ı mersûmân Zamba ve Yanko zimmîlerin takrîri üzere olup mârru’z-zikr altmış sehm hisse-i gediğin otuz sehmi mersûmân Zamba ve Yanko zimmîlerin mülk-i mevrûsları olduğunu zeyl-i vesîkada mektûbü’l-esâmî kimesneler alâ-tarîkı’ş-şehâde ihbâr etmeleriyle hıfzan-li’l-makāl işbu vesîka-i enîka bi’t-taleb keb ü imlâ olundu.<br><br>Fî 27 Şevvâl sene 1246<br><br>Şuhûdü’l-hâl: Bölükbaşı İbrahim Edhem Ağa, Hafız İsmail Ağa b. Mustafa, Molla Hüseyin b. Molla Yusuf ve gayruhum.<br><br>Ustabaşı Togodoş, Ustabaşı Yorgi, Sabuncu Sava.</p>          <br><a title="Önceki sayfa" style="text-decoration:none" href="./ayrmetin.php?idno=34225"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34227"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>