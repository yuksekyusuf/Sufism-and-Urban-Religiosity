﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 327<br>Hüküm no: 272<br>Orijinal metin no: [53b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üstüyan v. Dimitri’nin, alacaklısı Lolo v. Yani’nin kendisini Yazıcı Yani v. Kiryako’ya havale ettiği iddiasının geçersizliği</b><br><br>266 guruş havâle men‘i<br><br>Ma‘rûz<br><br>Çoban tâifesinden Üstüyan v. Dimitri zimmî meclis-i şer‘-i münîrde celeb tâifesinden sahib-i arzuhâl Yazıcı Yani v. Kiryako zimmî muvâcehesinde celeb tâifesinden gāib ani’l-meclis Lolo v. Yani zimmî târih-i i‘lâmdan beş sene mukaddem ağnamını ra‘y için beher şehr on ikişer guruş ücret tesmiyesiyle ve beher şehr onar guruş ücret tesmiyesiyle gāibûn ani’l-meclis Metri v. Yuvan ve Sutko v. Yorgi ve Delpin v. Yanako nâm üç nefer zimmîleri istîcâr ve kabûl ve her birimiz bir sene-i kâmile gāib-i mersûm Lolo zimmînin ağnamını ra‘y edip ol vechile ecr-i müsemmâ-yı mezkûrumuzdan mersûmun zimmetinde benim yüz kırk dört guruş ve gāibûn-ı mesfûrûnun dahi üç yüz altmış guruş hakkımız müctemi‘ olmağla gāibûn-ı mesfûrûn bundan akdem benim mâlımdan karz aldıkları üç yüz altmış guruş deynleri ile beni ol mikdâr medyûnları mersûm Lolo üzerine cümlemiz bir meclisde olduğumuz hâlde havâle-i mukayyede ile havâle ve her birimiz kabûl eylediğimizden sonra mersûm Lolo zimmîden ciheteyn-i mezkûreteynden bana deyni olan cem‘an beş yüz dört guruşun iki yüz otuz sekiz guruşunu bana def‘ ü teslîm ve bâkī iki yüz altmış altı guruşuyla beni mersûm Yani zimmî üzerine üçümüz bir meclisde iken havâle-i mukayyede ile havâle ve her birimiz kabûl etmemizle meblağ-ı muhâlün-bih-i merkūm iki yüz altmış altı guruşu bi-hükmi’l-havâle muhâlün-aleyh mersûm Yani zimmîden taleb ederim deyü da‘vâ ettikde ol dahi külliyen inkâr etmekle müdde‘î-i mersûm Üstüyan zimmî da‘vâ-î mezkûresini vech-i şer‘î üzre isbâta kādir olamayıp talebiyle mesfûr Yani zimmîye bi’l-muvâcehe ber-nehc-i şer‘î yemîn verilmeğin mûcibince müdde‘î-i mersûm Üstüyan zimmî da‘vâ-yı mezkûresiyle mesfûr Yani zimmîye bilâ-beyyine mu‘ârazadan men‘ olunduğu İstanbul Mahkemesi’nden huzûr.<br><br>Fî 27 min-Recebi’l-ferd sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33698"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33700"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b327"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>