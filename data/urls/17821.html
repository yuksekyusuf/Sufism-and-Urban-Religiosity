﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 550<br>Hüküm no: 868<br>Orijinal metin no: [101a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emanet verilen gerdanlık konusunda Ümmü Gülsüm Hatun’un iddiâsını ispatlayamadığı</b><br><br>Maʻrûz-ı dâʻî-i Devlet-i aliyyeleridir ki;<br><br>Arzuhâlde mezkûratü’l-ism olup zâtı taʻrîf-i şerʻî ile muʻarrefe Ümmü Gülsüm derûn-ı arzuhâlde mezkûr Hasköy’de Abdüsselâm Mahallesi mütemekkinelerinden Papaz zevcesi Sumel nâm Nasrâniye ile terâfuʻ etdikde sâhibe-i arzuhâl işbu Âişe Hatun’un menzilinden bir elmas gerdanlık ile mâşâallah resmi elmasını alıp üzerime hükmolunmağla ben dahi zikr olunan gerdanlık ile mâşâallah resmi elması on gün mukaddem Hasköy’de saray-ı hümâyûn önünde tarîkde mesfûre Sumel Nasrâniye’ye emâneten vermiş idim taleb ederim deyü daʻvâ, mesfûre Sumel Nasrâniye bi’l-külliye münkire olduğundan mâʻadâ müddeʻiye-i mezbûre Ümmü Gülsüm bundan akdem Hasköy’de nâibü’ş-şerʻ olan Mehmed Abdülbaki Efendi huzûrunda benimle murâfaʻa ve zikr olunan gerdanlık ile mâşâallah resmi elması benden daʻvâ ve müddeʻâsına ikāmet-i beyyineden izhâr-ı acz ve tahlîf etdirmekle müddeʻiye-i mezbûre Ümmü Gülsüm Hatun bilâ-beyyine-i âdile bî-vech muʻârazadan menʻ-birle nâib-i mûmâ-ileyh işbu bir kıtʻa iʻlâmı tahrîr ve iʻtâ etmiş idi deyü takrîrine muvâfık iʻlâm ibrâz ve müddeʻâ-yı mezkûreyi baʻde’l-inkâr müddeʻiye-i mezbûre Ümmü Gülsüm’den müddeʻâsına mutâbık tekrar beyyine taleb olundukda Galata kulesi kurbünde Kalafatcı Mahallesiʼnde sâkin olmak üzere getirdiği tüccârdan Mustafa b. Süleyman ve yine mahalle-i mezbûrede sâkin olmak üzere getirdiği Çubukcu Mustafa b. Mehmed ve yine mahalle-i mezbûrede sâkin olmak üzere getirdiği Çizmeci Mehmed b. Halil, üç nefer kimselerin hîn-i şehâdetde takrîrleri müddeʻiye-i mezbûrenin takrîr-i daʻvâsına muvâfık olmadığından gayrı udûlden olmadıkları dahi şerʻan zâhir olmağla cerh olunup mesfûre Sumel Nasrâniye yedinde olup ısdâr eylediği fermâna imtisâlen âhar şâhid-i adl ikāmet etmek üzere müddeʻiye-i mezbûre Ümmü Gülsüm Hatun’a tenbîh-i şerʻî olundukda huzûr-ı âlîye dahi gelmeyip daʻvâsında tezvîr fehm olunmağla müddeʻiye-i mezbûre Ümmü Gülsüm bî-vech muʻârazadan menʻ olunduğu baʻde’t-tescîl huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’r-râbiʻ min-Zilkaʻdeti’ş-şerîfe li-sene isneyn ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17820"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17822"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b550"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o671"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>