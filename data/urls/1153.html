﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 292<br>Hüküm no: 250<br>Orijinal metin no: [71a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ağya v. Nikifor’un Osman Ağa ve sairlerine olan borcunun tecil olunması</b><br><br>Ma‘rûz,<br><br>Medîne-i Üsküdar’da mütemekkin Basmacı tâifesinden arzuhâl eden Ağya v. Nikifor nâm zimmî Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i hatîrde ber-vech-i âtî dâyinlerinden derûn-ı arzuhâlde isimleri mastûr Hanparsum v. Serkiz ve Hüseynici Sahak v. Bedros ve Basmacı Ohannes v. Mosis ve Basmacı Kigork v. İstepan ve Basmacı Kirkor v. Abraham nâm zimmîler ile mu‘arrefetü’ş-şahs Elmas bt. Kigork ve Takohi bt. Ohan Nasrâniyelerden her biri muvâcehelerinde Osman Ağa b. Ahmed nâm kimesne hâzır olduğu hâlde benim mersûmûndan mersûm Hanparsum zimmîye cihet-i karzdan beş yüz seksen guruş ve mersûm Sahak zimmîye kezâlik cihet-i karzdan bin yüz yetmiş guruş ve mersûm Ohannes zimmîye yine cihet-i karzdan bin guruş ve mersûm Kigork zimmîye kezâlik cihet-i mezkûreden <<iki bin guruş>> iki yüz guruş ve mersûm Kirhor zimmîye yine cihet-i mezkûreden beş yüz guruş ve mersûme Elmas Nasrâniyeye yine cihet-i merkūmeden üç yüz guruş ve mersûme Takohi Nasrâniyeye kezâlik cihet-i mezkûreden sekiz yüz guruş ve hâzır-ı merkūma dahi cihet-i karzdan iki bin guruş ki min-haysü’l-mecmû‘ zimmetimde mersûmûn ile hâzır-ı merkūma altı bin beş yüz elli guruş deynim olup lâkin benim deyn-i mezkûrumu dâyinlerim mersûmûna hâlen def‘aten bir vechile edâya iktidârım olmamağla ber-vech-i âtî istimhâl eylediğimde mersûmûn Hanparsum ve Sahak ve Ohannes ve Kirhor zimmîler ile Elmas ve Takohi Nasrâniyeler meblağ-ı mecmû‘-ı mezkûr altı bin beş yüz elli guruşdan alacakları olan [71b] dört bin beş yüz elli guruşu işbu târîh-i i‘lâmdan üç sene tamâmında ve hâzır-ı merkūm Osman Ağa târîh-i i‘lâm-ı mezkûrdan<< üç sene tamâmına>> bir buçuk sene tamâmına değin tamâmen kendülere edâ ve îfâ etmek üzere rızâlarıyla beni imhâl ve te’hîr eylediklerinde ben dahi meblağ-ı mecmû‘-ı mezkûru mümehhelen ve muahharen dâyinlerim mesfûrûn ile hâzır-ı merkūm Osman Ağa’ya tamâmen edâ ve teslîme müte‘ahhid oldum deyü mukırr-ı medyûn-ı mersûm Aya zimmînin bi’l-cümle takrîr-i meşrûhunu mersûmûn ile hâzır-ı merkūm Osman Ağa’dan her biri tasdîk ve tahkīk eyledikleri tescîl ve huzûr-ı [âlîlerine i‘lâm olundu].<br><br>Fî 5 Receb sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1152"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1154"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>