﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 483<br>Hüküm no: 469<br>Orijinal metin no: [68b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bezzazistanî Ömer Ağa Dükkânı olarak bilinen tütüncü dükkânı gediğinin talebi üzerine mutasarrıfesi Zeliha’nın üzerine kaydının yapılması</b><br><br>Tütüncü gediği mâddesi<br><br>Ma‘rûz<br><br>İstanbul’da Kocamustafapaşa Çarşısı’nda hamam karşısında Kolluk civârında berber dükkânı ittisâlinde kâin cizye kîsedârı tâbi‘i Bezzâzistânî Ömer Ağa dükkânı demekle arîf bir bâb tütüncü dükkânı derûnunda mevcûde beyne’l-hıref gedik ta‘bîr olunan âlât-ı lâzıme-i ma‘lûmesine mutasarrıfe olan sâhibe-i arzuhâl bâ‘isetü’l-i‘lâm mu‘arrefetü’z-zât Zeliha bt. Nuh nâm hatun meclis-i şer‘-i münîrde dükkân-ı mezkûrun bi’l-icâreteyn mutasarrıf merkūm Ömer Ağa ile tütüncü esnâfının kethudâsı İbrahim Ağa ve müsinn ü ihtiyâr ustalarından Şehremînli Mustafa Efendi ve Ali Ağa ve sâirleri hâzır oldukları hâlde takrîr-i kelâm ve ifâde-i merâm edip bundan akdem Âsitâne-i aliyye ve tevâbi‘i olan Bilâd-ı selâse’de vâki‘ tütüncü dükkânları muharrer ve gedikleri mu‘teber olmak üzere Ma‘den Kalemi’ne sebt ü kayd olunduğu esnâda benim mahâll-i mezkûrda kâin şehriye ikişer guruş kirâ ile taht-ı icâremde olan dükkân-ı merkūmun gediği tedâvül-i eyâdîyle yedimde mülküm olmağla dekâkin-i sâire gedikleri misillü ma‘an sebt ü kayd olunmak iktizâ eder iken sehven kayd olunmamağla vukūf-ı tammı olanlardan suâl ve tefahhus ve benim üzerime olmak üzere kalemine kayd olunmak murâdımdır deyip ve hâzır-ı merkūm Ömer Ağa ba‘de’t-tasdîk husûs-ı mezkûr kethudâ-yı merkūm ile esnâf-ı merkūme ihtiyârları hâzırûn-ı mezbûrûndan suâl olundukda zikr olunan Bezzâzistânî Ömer Ağa dükkânı demekle ma‘rûf olan dükkân gediği kadîm tütüncü dükkânı olup gediğinin el-yevm mâlike ve mutasarrıfesi Zeliha Hatun’dur deyü herbiri meclis-i şer‘de alâ-tarîki’ş-şehâde haber verdiklerinden mâ‘adâ mesbûk bi’l-emsâl olduğu derkenârdan müstefâd olmağla dükkân-ı mezkûrun gediği işbu mezbûre Zeliha Hatun üzerine olmak üzere kalemine kayd ve merkūme Zeliha Hatun yedine sûret i‘tâ olunmak bâbında istid‘â-yı inâyet eylediği İstanbul Mahkemesi’nden huzûr.<br><br>Fî 16 Receb sene [12]23.</p>          <br><a title="Önceki sayfa" style="text-decoration:none" href="./ayrmetin.php?idno=31876"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31878"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b483"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>