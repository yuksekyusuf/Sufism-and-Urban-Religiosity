﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 520<br>Hüküm no: 458<br>Orijinal metin no: [150b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mirahor-ı Evvel Ebubekir Ağa b. Hasan’ın Haremeyn Vakfı’na ait Hoca Rüstem mahallesindeki oturduğu evi tamir ettirmesi</b><br><br>Dârü’s-saltanati’s-seniyye Kostantıniyyeti’l-mahmiye’de Hoca Rüstem mahallesinde sâkin fahrü erbâbi’d-devleti’l-garrâ zahrü erbâbi’r-rütbeti’l-ulyâ zü’l-kadri’r-refî‘ ve’l-câhi’l-menî‘ el-mahfûfu bi-sunûfi avâtifi’l-meliki’l-a‘lâ bi’l-fi‘il mîrâhûr-ı evvel olan Ebubekir Ağa b. Hasan meclis-i şer‘-i şerîfe gelip takrîr-i kelâm edip evkāf-ı mezbûreden olup mahalle-i mezbûrede vâki‘ inde’l-cîrân ma‘lûmü’l-hudûd olup icâre-i mu‘accele ve müeccele ile mutasarrıf olduğum vakıf menzil mürûr-ı eyyâm ile harâb olup kābil-i intifâ‘ olmamağla menzil-i mezkûrun bir mikdârın izn-i şer‘ ile ta‘mîr etmiş idim, hâlâ yine menzil-i mezkûrun dâhiliyyesi şimâlinde olan fevkānî ve tahtânî dört bâb odalar ve matbah ve kîlârı ve hâriciyyesinde ahır üzerinde olan odaları dahi harâb olmuşdur, savb-ı şer‘den üzerine varılıp zikr olunan harâbe odaların nıkzı tahmîn oldukdan sonra icâre-i mu‘acceleye mahsûb olmak üzere kendi mâlımdan imâret ve meremmetine izin verilmek matlûbumdur dedikde atebe-i aliyyeden reîsü’l-mi‘mârân fahrü’l-akrân Hasan Ağa b. Abdülmennan ve zeyl-i sütûrda isimleri mastûr olan Müslimîn ile üzerine varılıp mu‘âyene olundukda fi’l-hakīka bennâ zirâ‘ıyla tûlen elli altı zirâ‘ ve arzen otuz üç zirâ‘ bâ-hesâb-ı şatrancî bin sekiz yüz kırk sekiz zirâ‘ muhavvata-i dâhiliyyesinde dört bâb fevkānî ve tahtânî mezkûr odaların nıkzı yirmi sekiz bin akçe, tûlen yirmi dokuz zirâ‘ ve arzen dokuz zirâ‘ hebâb-ı mezkûr ile iki yüz altmış bir zirâ‘ ahır üzerinde olan harâbe mezkûr odaların nıkzı on bin akçe ve tûlen elli zirâ‘ ve kadden altı zirâ‘ hesâb-ı şatrancî üzere üç yüz zirâ‘ muhavvateyn beyninde olan taş duvarın nıkzı iki bin akçe ki cem‘an kırk bin akçeye ancak tahammülü vardır deyu ittifâk ettiklerinde vech-i muharrer üzere icâre-i mu‘acceleye mahsûb olmak üzere mezkûr odaların ta‘mîrine ağa-yı müşârun-ileyh hazretlerine izin birle mâ-hüve’l-vâkı‘ bi’t-taleb ketb olundu.<br><br>Hurrire fi’t-târîhi’l-mezbûr.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=11788"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11790"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b520"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o676"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>