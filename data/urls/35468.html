﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 295<br>Hüküm no: 330<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şehrizol beylerbeyisi Ferhad Paşa’nın ev almak için kendisine kefil olanlara borcu</b><br><br>Şehrizol beylerbeyisi olan emîrü’l-ümerâi’l-kibâr kebîrü’l-kibâri’l-ahyâr sâhibü’l-izzi ve’l-vakār zü’l-kadri ve’l-i‘tibâr Ferhad Paşa -dâme ikbâlühû- kıbelinden ikrâr-ı âti’l-beyâna vekîl olup vekâlet-i mahkiyesi Davud b. Abdurrahman ve Mehmed b. Mustafa şehâdetleri ile hasm-ı şer‘î câhid muvâcehesinde sâbite olan Dergâh-ı [felek] iştibâh çavuşlarından aynü’l-a‘yân Mehmed Çavuş b. el-Hâc Kasım meclis-i kavîme hâzır olup Bezzâzistân-ı atik bezzâzlarından işbu bâ‘isü’s-sicil fahrü’t-tüccâr el-Hâc Ahmed b. el-Hâc Ali mahzarında bi’l-vekâle ikrâr edip müvekkilim olan müşârün-ileyh Ferhad Paşa mezkûr el-Hâc Ahmed ve mahrûse-i İstanbul’da Çeri Nasuh mahallesinde vâki‘ olup i‘tirâfı Hasan el-Katar ve Fatıma bt. Sinan ve Selime mülkleriyle mahdûd olan büyût-ı müte‘addideyi müştemil menzilimi yüz elli bin fıddî akçeye iştirâ eyleyip semen-i merkūm elân paşa-yı mûmâ-ileyh zimmetinde vâcibü’l-edâ ve lâzımü’l-kazâ deynidir. Meblağ-ı mezbûr için ben kefîl [ve] zâmin olduğumdan mâ‘adâ silahdârlar zümresinden Mustafa b. Abdullah paşa-yı mezbûrun emriyle kefîl bi’l-mâl olmuşdur dedikde mezkûr Mustafa Bey dahi hâzır olup zikr olunan yüz elli bin akçesin dahi kefîl [ve] zâmin oldum deyü i‘tirâf etdikde mezbûr Mustafa Çavuş ile Mehmed Bey vech-i meşrûh üzere vâki‘ olan ikrârları sâlifü’z-zikr el-Hâc Ahmed muvâcehesinde tasdîk etdiklerinden sonra kayd olundu.<br><br>Fî-evâhiri Saferi’l-hayr sene selâse ve elf.<br><br>Şühûdü’l-hâl: İftihârü’l-müderrisîn Sinan Efendi b. Pîrî Mehmed, Mevlana Ahmed Çelebi b. Mehmed el-müderris, Sefer Çelebi b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=35467"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35469"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b295"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o457"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>