﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 244<br>Hüküm no: 276<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hesna Hanım’ın Cezayirli Süleyman aleyhindeki eşya iddiasını ispat edemediği</b><br><br>Ma‘rûz,<br><br>Sâhibe-i arzuhâl Hesna Hanım bt. Ahmed Efendi b. Abdullah’ın zevci ve tarafından sâbitü’l-vekâle vekîli el-Hâc Osman Efendi mahfil-i şer‘iyyâtda arzuhâlde ismi mezkûr Cezayirli Süleyman b. Hüseyin muvâcehesinde on ay mukaddem âhara bey‘ ve teslîm ve ba‘dehu tedâvül-i eyâdî ile on iki gün mukaddem mezbûr Süleyman Ağa’dan tekrâr iştirâ ve kabz eylediğim işbu hâzırate bi’l-meclis câriye-i memlûkem Nefise nâm Zenciye mukaddemâ mülkümde iken zevcem müvekkilem mezbûre Hesna Hanım’ın yedinde mülkü olan dört yüz guruşluk mahlût altını ile mecmû‘u iki yüz yirmi guruş kıymetli altı anteri ve iki sîm kebîr kuşak ve dört buçuk miskāl bir altın gerdanlık ve bir çift habbe zümrüd küpe ve bir çâr şal ve dört değermi yemenî ve bir kürk kabı ve iki şalvar ve iki bürüncük gömleğini bi-gayr-ı hakkın hufyeten ahzedip târîh-i mezbûrdan berü yedinde olmağla nakd-i mezbûr ile eşyâ-i muharrere-i mezkûreyi mezbûr Süleyman Ağa merkūme Nefise’nin yedinden ahzetmiş idi. Hâlâ mevcûde ise a‘yânını müstehleke ise misl ve kıymet-i şer‘iyyelerini mezbûr Süleyman Ağa’dan bi’l-vekâle taleb ederim deyü da‘vâ etdikde mezbûr Süleyman Ağa dahi cevâbında mezbûre Nefise’yi işbu hâzır bi’l-meclis Esirci el-Hâc Ahmed’den bir ferâce ve iki eski anteri ve iki şalvar ve iki buçuk değirmi yemenî ve bir sîm sagīr kuşak ile ma‘an iştirâ edip mülkümde iken malımdan on buçuk Cezayir altını ve dokuz zer-i mahbûb ve seksen paramı sirka edip Cezayir’e gitmeğe dahi imtinâ‘ edip ancak on beş gün mülkümde durmağla ben dahi malımdan sirka eylediği nakd-i mezbûru ve ma‘an iştirâ edip mülküm olan eşyâ-i mezkûreyi ahz ve mezbûreyi ber-vech-i muharrer bey‘ etmiş idim deyü vekîl-i mezbûrun ber-vech-i muharrer müdde‘âsını bi’l-külliye inkâr etmekle vekîl-i mezbûr dahi ber-vech-i muharrer müdde‘âsını ve eşyâ-i mevcûde-i mezkûre dahi müvekkilesi mezbûrenin müdde‘âsı olan eşyâ-i memlûkesinden olduğunu beyândan izhâr-ı acz ile istihlâf etmeğin mezbûr Süleyman Ağa’ya vech-i şer‘î üzere muvâcehesinde yemîn verilip vekîl-i mezbûr el-Hâc Osman Efendi husûs-ı mezkûr için mezbûr Süleyman Ağa’ya bilâ-beyyine-i âdile bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî-gurreti Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>