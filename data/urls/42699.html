﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 455<br>Hüküm no: 593<br>Orijinal metin no: [121b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Artin ve Monofer’in, varisleri Nazlı’nın mirasından dolayı varisleri arasındaki davada anlaşma sağlanması</b><br><br>Ma‘rûz,<br><br>İstanbul’da Altımermer kurbünde Yeni mahallede mütemekkine iken bundan akdem hâlike olan Nazlı v. Ağya v. Bedros nâm Nasrâniyenin verâseti derûn-ı arzuhâlde mezkûrü’l-ism zevc-i metrûku Mardıros v. Filyos nâm zimmî ile li-ebeveyn er karındaşı sâhib-i arzuhâl Artin zimmî ve li-ebeveyn kız karındaşı Monofer nâm Nasrâniyeye inhisârı tahakkukundan sonra mesfûr Arotin ile şahsı mu‘arrefe olan mesfûre Monofer mahfil-i şer‘iyyâtda zevc-i mesfûr Mardıros zimmî muvâcehesinde mûrisimiz hâlike-i mesfûre Nazlı’nın terekesinden olup Mardıros zimmînin bi-gayr-ı hakkın ahz u kabz ve ketm ü ihfâ eylediği altı yüz guruşdan bizim hisse-i irsiyemizi vermemekle taleb ederiz deyü da‘vâ eylediğimizde beynimizde ba‘de vukū‘i’l-münâza‘a el-hâletü hâzihî beynimize muslihûn tavassut edip da‘vâ-yı mezkûremizden bizi mesfûr Mardıros zimmî ile yetmiş guruş bedel-i makbûza sulh eylediklerinde biz dahi sulh-ı mezbûru ba‘de’l-kabûl mâ‘adâ müdde‘âmıza ve hâlike-i mesfûrenin terekesine ve bi’l-cümle husûs-ı mîrâsa ve sâire müte‘allika âmme-i de‘âvî ve kâffe-i mutâlebâtdan biz mesfûr Mardıros zimmînin zimmetini ibrâ-i âm [ile] ibrâ ve iskāt eylediğimizde, ol dahi bedel-i sulh olmak üzere bize medfû‘u olan yetmiş guruşa ve işbu târîh-i i‘lâma gelince bi’l-cümle sâire müte‘allika âmme-i de‘âvî ve kâffe-i mutâlebâtdan bizim zimmetimizi ibrâ-i âm ile ibrâ ve iskāt edip tarafeynden her birimiz âharın ber-minvâl-i muharrer ibrâsını kabûlle kat‘-ı nizâ‘ etdik deyü her biri ba‘de’l-ikrâr ve’t-tasdîk külliyen kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 10 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42698"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42700"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b455"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o494"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>