﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 472<br>Hüküm no: 553<br>Orijinal metin no: [82a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tuzcular kethüdası Ahmed Ağa b. Mehmed’in, Tuzcu esnaflığından çıkarıldığı</b><br><br>Tuzcular kethüdâsı Ahmed Ağa’nın esnâfdan ihrâcı<br><br>Ma‘rûz<br><br>Âsitâne-i aliyyede vâki‘ tuzcu esnâfının kethüdâsı sâhib-i arzuhâl el-Hâc Mustafa ve yiğitbaşı İbrahim Yazıcı ve müsinn-i ihtiyârlarından el-Hâc Osman ve es-Seyyid Mustafa Odabaşı ve es-Seyyid Mehmed Çelebi ve Ali Usta ve es-Seyyid Hüseyin Beşe ve Molla Mustafa ve Ömer Usta ve Paşalı Mehmed ve es-Seyyid Derviş Mehmed ve Molla Hüseyin ve Halil Efendi ve el-Hâc Hüseyin ve Molla İbrahim ve es-Seyyid Hasan Beşe ve Süleyman ve Halil Beşe ve es-Seyyid Mustafa ve Ali Beşe ve diğer Molla Mustafa ve Süleyman Usta ve Halil ve Hasan vesâirleri meclis-i şer‘-i münîrde hâlâ tuz emini İsmail Ağa hâzır olduğu hâlde esnâf-ı merkūmenin sâbıkā kethüdâsı derûn-ı arzuhâlde mezkûrü’l-ism Ahmed b. Mehmed mahzarında mezbûr Ahmed esnâfımızdan olup lâkin kendi halinde ırzıyla mukayyed ve kesbiyle meşgūl olmayıp esnâf fukarâsını ve erâmil ve eytâmını gûnâ-gûn tecrîm ve tağrîm ve ta‘cîz ve tekdîr ve beynimizde câri nizâm-ı kadîmimizin ihtilâline bâ‘is ve nizâ‘ ve mücâdeleye bâdi ve beynimizde ilkā-i fesâda sebeb olup bi’d-defa‘ât kendiye tenbîh olundukda kat‘â mütenebbih olmayıp ızrârdan ısrâr üzere olduğundan mâ‘adâ mukāta‘a-i mîrîye-i mezkûre hasılâtının kesr ve tedennîsine bâ‘is olur hâlâta ibtidâr üzere olmağla ol vechile merkūm Ahmed’den emn ve rahatımız bi’l-külliye meslûb olmuşdur deyü işbu bir kıt‘a arzuhâlleriyle iştikâ ve merkūmun harekât-ı nâ-marziyyeye mütecâsir olduğu ve sû-i hâlini muvâcehesinde ihbâr ve fîmâ ba‘d esnâf-ı merkūmeye duhûl etmeyip kesb-i âhara şürû‘ etmek üzere merkūm Ahmed’in esnâf-ı merkūmeden ihrâc olunmasını bi’l-ittifâk istid‘â ve istirhâm eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-18 min-Şevvâl sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31306"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31308"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b472"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>