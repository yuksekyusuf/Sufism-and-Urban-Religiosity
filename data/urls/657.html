﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 328<br>Hüküm no: 474<br>Orijinal metin no: [71a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Çelebi’nin alacağı için Ahmed b. Mehmed’i vekil tayin ettiği</b><br><br>Vilâyet-i Anadolu’da Sapanca kazâsında Adadivanı’nda sâkin Ali Çelebi b. Osman nâm râcil tarafından meblağ-ı âti’l-beyânı kabza vekâlet iddi‘â eden Ahmed b. Mehmed mahfil-i kazâda Mehmed b. Ahmed mahzarında üzerine da‘vâ edip müvekkil-i mezbûrun merkūm Mehmed zimmetinde cihet-i şer‘iyyeden dokuz bin akçe hakkı vardır suâl olunup meblağ-ı mezbûr vekâletim hasebiyle bana alıverilmek matlûbumdur dedikde gıbbe’s-suâl mezbûr Mehmed cevabında fi’l-vâki‘ zimmetinde merkūm Ali Çelebi’nin meblağ-ı mezbûr dokuz bin akçe hakkı olduğunu ikrâr ve müdde‘î-i mezbûr meblağ-ı merkūmu kabza vekîli olduğunu inkâr edicek müdde‘î-i mezbûrdan vekâletini müsbite beyyine taleb olundukda udûl-i ricâlden el-Hâc Mehmed b. Abdullah ve el-Hâc Hasan b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Ali Çelebi merkūm Mehmed zimmetinde olan meblağ-ı mezbûr dokuz bin akçe hakkını merkūm Mehmed’den kabza mezbûr Ahmed’i bizim huzûrumuzda vekîl eyledi biz bu husûsa bu vech üzere şâhidleriz şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûr Mehmed’e meblağ-ı mezbûru merkūm Ahmed’e teslîm etmek üzere tenbîh olunup mâ-vaka‘a gıbbe’t-taleb ketb ü sebt olundu.<br><br>Fi’l-yevmi’s-sâdis ve’l-ışrîn min-Zilka‘deti’ş-şerîfe li-sene erba‘a ve sittin ve elf.<br><br>Şuhûdü’l-hâl: Pîrî Beşe b. Hüseyin, Mehmed Çelebi b. Hüseyin, Halil Beşe b. Mustafa, el-Hâc Şa‘ban b. Ahmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=656"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=658"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b328"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o372"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>