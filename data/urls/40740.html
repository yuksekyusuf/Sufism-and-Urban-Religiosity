﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 458<br>Hüküm no: 461<br>Orijinal metin no: [67a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Malko v. Metko’nun altmış guruş alacağını ödemesi için Ali Çelebi b. Mehmed’e üç ay süre verdiği</b><br><br>Husûs-ı âti’l-beyânın mahallinde tahrîri için bi’t-taleb kıbel-i şerî‘at-i mergūbeden irsâl olunan Mevlânâ Mehmed Efendi b. Mehmed mahmiye-i İstanbul’da Dülgerzâde mahallesinde sâkine Hadice Hâtun bt. Zünnun’un menziline varıp zeyl-i sahîfede isimleri muharrer olan Müslimîn ile meclis-i şer‘-i şerîf eyledikde mahmiye-i mezbûrede Mahmudpaşa kurbünde sâkin kürkçü tâifesinden Malko v. Metko nâm zimmî meclis-i ma‘kūd-ı mezbûrda merkūme Hadice Hâtun’un kızı oğlu olup menzilinde sâkin Ali Çelebi b. Mehmed nâm kimesne mahzarında ikrâr ve takrîr-i kelâm edip mezbûr Ali Çelebi zimmetinde yedimden müşterâ ve makbûz semmûr paçası iki kürk semeninden ba‘de külli hesâb yüz kıt‘a riyâlî guruş hakkım olup meblağ-ı mezbûrun hâlâ kırk guruşu mezbûr Ali Çelebi yedinden ahz u kabz eylediğimden sonra zimmetinde bâkī kalan altmış guruşu def‘aten edâya iktidârı olmamağla isti‘câl etmeğin ben dahi meblağ-ı mezbûr altmış guruşu târih-i kitâbdan üç ay tamâmına değin mezbûr Ali Çelebi’ye te’cîl eylediğimde ol dahi ecel-i mezbûru kabûl eyledi dedikde mukırr-ı mezbûrun vech-i muharrer üzere sudûr eden kelimâtını mezbûr Ali Çelebi vicâhen tasdîk ve şifâhen tahkīk eyledikden sonra mezbûr Ali Çelebi’nin ceddesi mezbûre Hadice Hâtun meclis-i ma‘kūd-ı mezbûrda mezbûr Ali Çelebi’nin zimmetinde olan meblağ-ı müeccel-i mezbûr altmış riyâlî guruşa [67b] emr ve kabûlü hâviye kefâletle kefîl olmağın vâki‘ hâli mevlânâ-yı mezbûr mahallinde tahrîr edip ba‘dehû meclis-i şer‘a gelip vukū‘u üzere inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Zilka‘deti’ş-şerîfe li-sene 1067.<br><br>Şühûdü’l-hâl: Musa Efendi b. Ahmed, İbrahim Çelebi b. Mahmud, Ahmed Çavuş b. Mustafa, Hüseyin b. Hasan, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40739"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40741"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b458"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o846"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>