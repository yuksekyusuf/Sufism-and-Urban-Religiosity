﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 90<br>Hüküm no: 28<br>Orijinal metin no: [3a-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ömer b. Seyyid Hüseyin’in kendisine ayıplı cariyesini sattığı iddiasıyla Hadice bt. Hacı Ahmed aleyhine açtığı davada haksız olduğunun anlaşıldığı</b><br><br>Havâss-ı refi‘a kazâsı mahallâtından Abdülvedûd Mahallesi’nde sâkin es-Seyyid Ömer b. es-Seyyid Hüseyin Galata Bâb Mahkemesi’nde meclis-i şer‘de Galata’da el-Hâc A‘mâ Mahallesi’nde sâkine Hadice bt. el-Hâc Ahmed b. Mehmed nâm hatun tarafından husûs-ı âti’z-zikrde vekîl olduğu zât-ı mezbûreyi bi’l-mu‘arrefeti’ş-şer‘iyye ârifân Hüseyin b. Hasan ve Yahya b. Mehmed nâm kimesneler şehâdetleriyle sâbit olan Osman Efendi b. Mehmed nâm kimesne muvâcehesinde târih-i i‘lâmdan otuz beş gün mukaddem sekiz yüz guruş semen-i medfû‘ ve makbûza müvekkile-i mezbûre Hadice Hatun yedinden ve mâlından iştirâ ve kabz eylediğim işbu hâzıra bi’l-meclis uzun boylu Râşende bt. Abdullah nâm Zenciye câriyenin şirâ’ tarihinden mukaddem hamli olup haml-i mezkûru benim yedimde iken iskāt edip ol vechile mu‘ayyebe olduğu ma‘lûmum oldukdan sonra ayb-ı mezkûr ayb-ı yesîr olup zarâr etmez mülâhazasıyla câriye-i mezbûreye kābile ma‘rifetiyle müdâvât eylediğimden sonra gāib ani’l-meclis sâbıkā Humbarahâne-i âmire Nâzırı merhûm Ya‘kub Efendizâde Mehmed Salih Efendi’ye bey‘ için arz eylediğimde gāib-i mezbûr dahi câriye-i merkūmeyi birkaç gün menzillerinde iskân ve erbâbına ba‘de’l-irâe ayb-ı fâhiş ile mu‘ayyebedir deyü kabûl ve iştirâ etmeyip geri bana def‘ ü teslîm etmekle ben dahi redd-i semen ve kabz-ı mebî‘ olunmak matlûbumdur deyü tevcîh-i husûmet[de] bulundukdan sonra da‘vâ ettiğimde müdde‘î-i mezbûrun takrîr-i meşrûhu üzere zikrolunan câriye ayb-ı mezkûr ile mu‘ayyebe olduğu ma‘lûmu oldukdan sonra ber-vech-i meşrûh müdâvâtı ve bey‘a arzı kabûl olmağla red da‘vâsı meşrû‘a olmayıp bî-vech-i şer‘î mu‘ârazadan men‘ olunduğu kendiye tefhîm olundukda müdde‘î-i mezbûr da‘vâ-yı âhara tasaddî-birle ben câriye-i mezkûreyi gāib-i mezkûr için iştirâ eyledim demesi tenâkuz olup kelâmına iltifât olunmayıp bu sûretde câriye-i merkūme Râşende müdde‘î-i mezbûr es-Seyyid Ömer’in yedinde ibkā olunup vekîl-i mezbûra şer‘an suâl dahi teveccüh etmediği huzûr-ı âlîlerine i‘lâm olundu.<br><br>Fî 16 M sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22223"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22225"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>