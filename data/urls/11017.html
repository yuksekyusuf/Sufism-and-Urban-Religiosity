﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 427<br>Hüküm no: 474<br>Orijinal metin no: [69a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Hüseyin’in vefat eden Abdullah b. Ali’ye olan borcu konusunda vârislerden Musa ile sulh bedeli karşılığı anlaştığı</b><br><br>Hissesini da‘vâ ve ibrâ<br><br>Mahmiye-i İslâmbol’da Kiçi Hatun mahallesinde sâkin iken bundan akdem vefât eden es-Seyyid Abdullah b. Ali’nin verâseti zevce-i menkûha-i metrûkesi Hadice bt. Abdullah nâm hatun ile li-ebeveyn kız karındaşı Şerife Fatıma nâm hatuna ve babasının ammisi oğlunun oğlu es-Seyyid Musa b. Ali nâm kimesneye münhasıra ve mesele-i mîrâsları dört sehm i‘tibârıyla bir sehmi zevcesi mezbûre Hadice Hatun’a ve iki sehmi kız karındaşı mezbûre Şerife Fatıma Hatun’a ve bir sehmi mezbûr es-Seyyid Musa’ya isâbeti tahakkukundan sonra mezbûr es-Seyyid Musa meclis-i şer‘-i şerîf-i enverde işbu bâ‘isü’l-kitâb Mehmed b. Hüseyin nâm kimesne mahzarında ikrâr ve takrîr-i kelâm edip mûrisim müteveffâ-yı mezbûr es-Seyyid Abdullah’ın mezbûr Mehmed zimmetinde cihet-i karzdan iki yüz guruş alacak hakkı olup meblağ-ı mezbûru kable’l-ahz ve’l-istifâ mezbûr es-Seyyid Abdullah fevt ve meblağ-ı mezbûr benimle zevcesi mezbûre Hadice’ye ve kız karındaşı mezbûre Şerife Fatıma Hatun’a mevrûs olmağın ben meblağ-ı mezbûr iki yüz guruşdan i‘tibâr-ı mezkûr üzere benim bir sehm hisse-i irsiyeme isâbet eden elli guruşu mezbûr Mehmed’den bu esnâda taleb ve da‘vâya tesaddî etmiş idim. El-hâletü hâzihî beynimize muslihûn tavassut edip beni da‘vâ-yı mezkûremden mezbûr Mehmed ile kırk guruş üzerine inşâ-i akd-i sulh eylediklerinde ben dahi sulh-ı mezkûru kabûl ve bedel-i sulh olan meblağ-ı mezbûr kırk guruşu mezbûr Mehmed yedinden tamamen ahz ü kabz edip mâ‘adâ on guruşa müte‘allika âmme-i de‘âvî ve kâffe-i mutâlebâtdan mezbûr Mehmed’in zimmetini ibrâ ve ıskāt eylediğimde ol dahi ibrâmı kabûl eyledikde gıbbe’t-tasdîki’ş-şer‘î mâ-vaka‘a.<br><br>Fî-selhi Ca sene 1197<br><br>Şühûdü’l-hâl: İsmail Beşe b. Süleyman, Hasan b. Mahmud, Mustafa b. Mehmed, Doğramacı Osman, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=11016"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11018"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b427"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>