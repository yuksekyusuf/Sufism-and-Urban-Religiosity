﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 584<br>Hüküm no: 609<br>Orijinal metin no: [92a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Varislerinden Bayram Bey’in Ömer Ağa’nın katili olduğu iddiasıyla hakkında dava açılan Kethüdayeri Hasan Ağa’nın suçsuz olduğunu beyanı</b><br><br>Fi’l-asl Vilâyet-i Anadolu’da Karahisâr-ı sâhib kazâsına tâbi‘ Tekeli nâm karyeden olup mahmiye-i İstanbul’da Hobyar mahallesinde sâkin iken bundan akdem vilâyet-i mezbûrede Eskişehir sancağında Bozöyük kasabasında vâki‘ kendi mülk menzilinde maktûl bulunan Ömer Ağa b. Mehmed b. Yusuf nâm müteveffânın verâseti zevcesi Vâhide bt. Ali ile müteveffâ-yı mezbûrun babası mezbûr Mehmed’in li-eb karındaşı İlyas’ın oğlu Bayram Bey’e münhasıra olduğu bi’l-fi‘il Karahisâr-ı sâhib’de hilâfeten müvellâ olan Kasım Efendi b. İbrahim tarafından vârid olan nakl-i şer‘î ile sâbit oldukdan sonra mezbûr Bayram Bey mahmiye-i Edirne’de meclis-i şer‘-i şerîfde Bozöyük kasabası sükkânından olup Bozöyük kasaba sipâhîlerine kethüdâyeri olan sâhibü hâze’l-kitâb Hasan Ağa b. Mehmed nâm cündi mahzarında tav‘an ikrâr ve i‘tirâf edip ammim müteveffâ-yı mezbûru eşkıyâ tâifesi kendi menzilinde gece ile basıp katl etmişler iken ben hâzır değil iken zevce-i metrûkesi mezbûre Vâhide merkūm Hasan Ağa üzerine zevcim mezbûr Ömer Ağa’yı sen katl eyledin deyu da‘vâ ve mezbûr Hasan Ağa inkâr edicek mezbûre Vâhide ityân-ı beyyineye kādire olmamağla da‘vâ-yı mezkûreden fâriğa olmuşidi [92b] fi’l-hakīka ammim mezbûrun kātili merkūm Hasan Ağa olmayıp menzilinde eşkıyâ tâifesi gece ile basıp katl etdiklerine bana ilim hâsıl olmağın müteveffâ-yı mezbûrun dem ve diyeti da‘vâsında merkūm Hasan Ağa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d ammim mezbûr Hasan Ağa üzerine ammim müteveffâ-yı mezbûrun dem ve diyetine müte‘allik bi-vechin mine’l-vücûh ve sebebin mine’l-esbâb da‘vâ ve hakkım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min şehri Rebî‘i’l-evvel li-seneti’l-mezbûre.<br><br>Şühûdü’l-hâl: Mefharü’l-a‘yân Mustafa ağa-i mehterân hâlâ, Mustafa Çavuş b. Süleyman Ağa, Mehmed Çavuş b. Derviş Ağa, Mehmed Bey b. Hızır, Mehmed Başe el-cündi, Yeğen Hüseyin Ağa el-cündi, Aydın b. Receb, el-Hâc Hüseyin b. ( ), Mehmed Ağa b. Sefer Kütahya kethüdayeri.</p>          <br><a title="Önceki sayfa" style="text-decoration:none" href="./ayrmetin.php?idno=40887"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40889"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b584"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o821"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>