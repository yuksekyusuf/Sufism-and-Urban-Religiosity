﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 283<br>Hüküm no: 444<br>Orijinal metin no: [101b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Bey b. Abdi Bey’in yetimi Belkıs’a vasîsi olan Mehmed Bey b. Cafer’in muhasebe kayıtlarının incelendiği</b><br><br>Oldur ki Biga sancağı beyi olup fevt olan merhûm Mehmed Bey b. Abdi Bey’in sagīre kızı Belkıs’a kıbel-i şer‘-i şerîfden vasî nasb olunan Mehmed Bey b. Cafer ve müteveffâ-yı mezkûrun zevcesi Hatice bt. Abdullah tarafından nehc-i şer‘î üzre vekâleti sâbit olan İskender Çelebi b. Ali ve müteveffâ-yı mezkûrun hemşîresi Safiye bt. Abdi Bey ve diğer zevcesi Fâtıma tarafından nehc-i şer‘î üzre vekâleti sâbit olan İbrahim Çavuş b. Mustafa müteveffâ-yı mezbûrun vekîli ve kethüdâsı Mustafa mahzarında takrîr-i kelâm edip merhûm-ı mezbûrun dokuz yüz doksan sekiz Şa‘bânı gurresinden dokuz yüz doksan [dokuz] Muharremi’nin gāyetine gelince zabt eylediğim bâd-ı hevâ ve sâir deyni ber mûceb-i defter muhâsebesin görülmesini taleb ederiz dediklerinde cümlenin ittifâkıyla ber mûceb-i defter muhâsebesi görüldükde iki yüz dokuz bin yedi yüz otuz akçe makbûzu olup iki yüz on beş bin beş yüz sekiz akçe mesârifi bulunmağın ve zâhir hâli mükezzib olmamağın vech-i meşrûh üzre olduğuna kethüdâsı Mustafa’ya yemîn verilmesini taleb eylediklerinde yemîn verilip şol ki vâki‘ hâldir kayd olundu. Tahrîren fî evâsıtı şehri Şevvâli’l-mükerrem li sene tis‘a ve tis‘în ve tis‘a mi’e.<br><br><br>Şuhûdü’l-hâl: Hacı Ali b. Abdullah el-Cündî, el-Hâc Nasuh b. Mehmed min Urla, Behram Bey b. Abdi, Mehmed Kethüdâ b. Cafer.</p>          <br><a title="Önceki sayfa" style="text-decoration:none" href="./ayrmetin.php?idno=18923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o344"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>