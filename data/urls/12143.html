﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 281<br>Hüküm no: 225<br>Orijinal metin no: [140-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Seyyid Mehmed Selahaddin’in çocuklarına kalan gedik denilen âletlerin satılmasına izin verilmesi</b><br><br>Hayri, izin<br><br>Numara: 533, 10,5 guruş<br><br>Mahmiye-i İstanbul’da Kādıçeşmesi kurbünde Sinanağa mahallesinde sâkin iken bundan akdem vefât eden Haremeyn-i muhteremeyn pâyelülerinden es-Seyyid Mehmed Selahaddin Efendi b. Abdullah’ın sulbiye sagīre kerîmeleri Şerife Aliyye Kerem ve Şerife Emine Vasfiye hanımların li-eb birâderleri ve tesviye-i umûruna bâ-hüccet-i şer‘iye vasîyy-i mansûbları müderrisîn-i kirâmdan mekremetlü es-Seyyid Mustafa Beliğ Efendi tarafından husûs-ı âtîde vekîl-i müseccel-i şer‘îsi işbu bâ‘isü’l-kitâb Mehmed Said Ağa b. Abdullah bi’l-vekâle takrîr-i kelâm edüp mahmiye-i mezbûrede Çukurçeşme kurbünde Molla Kestel mahallesinde Çukurçeşme caddesinde Hân-ı cedîdin fevkınde kâin ma‘lûmü’l-hudûd yirmi yedi numara ile murakkam bir bâb oda derûnunda mevcûde hudâvendigâr-ı esbak cennet-mekân firdevs-âşiyân merhûm Sultan Mustafa Han -tâbe serâhû- hazretleri evkāfı müsakkafâtından gedik ta‘bîr olunur şehriye altı guruş icâre-i vâhidelü âlât-ı lâzıme-i ma‘lûme müteveffâ-yı mûmâ-ileyhin vâlidesi müteveffât Fatıma Hanım bt. Mehmed intikālinden taht-ı tasarrufunda olup ba‘de vefâtihî müvekkilim mûmâ-ileyh ile sagīretân-ı mezbûretâna hasbe’l-âde islâsen intikāl edüp lâkin gedik-i mezkûrun âlâtı mürûr-ı eyyâm ile telef ve zâyi‘ olacağı zâhir ve bedîdâr olup ol-vechile bekāsı sagīretân-ı mezbûretân haklarında muzır ve gayr-ı müfîd olduğundan mâ‘adâ nafaka ve kisveye dahi eşedd-i ihtiyâçları olmağla sagīretân-ı mezbûretânın âlât-ı gedik-i mezkûrda olan sülüsân hisse-i şâyi‘alarını bedel-i misliyle bâ-re’y-i mütevellî âhara ferâğa ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīretân-ı mezbûretân haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Birinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīretân-ı mezbûretânın âlât-ı gedik-i mezkûrda olan hisse-i şâyi‘alarını bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla bin altı yüz otuz üç buçuk guruş ve nef‘an li’l-yetîm sulh olunan beş yüz buçuk guruş ki cem‘an iki bin yüz otuz dört guruş mukābelesinde âhara ferâğına izin taleb şüd.<br><br>Fî 22 Şa‘bân sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12142"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12144"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o300"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>