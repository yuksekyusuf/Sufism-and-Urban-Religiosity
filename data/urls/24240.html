﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 135<br>Hüküm no: 135<br>Orijinal metin no: [14b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hüseyin Bey vakfının satılan harap evi yerine yeni evin alındığı</b><br><br>Mahmiye-i İstanbul’da merhûm Hüseyin Bey vakfına bi’l-fi‘il mütevellî olan Hüseyin Bey b. Pîrî meclis-i şer‘-i kavîmde sâhib-i hâze’l-kitâb Haseki ağası olan iftihârü’l-emâcid Ali Ağa b. Ahmed tarafından ve tasdîk-i âti’l-beyâna vekîl olup Abdülbâkī b. Mahmud Beşe b. Haydar şehâdetleriyle şer‘an vekâleti sâbit olan Abdullah Efendi b. Muharrem el-imâm muvâcehesinde ikrâr ve takrîr-i kelâm edip, vakf-ı mezbûrdan olup mahmiye-i mezbûre Tahtaminâre mahallesinde vâki‘ bir tarafı Selçuk Sultan Vakfı ve bir tarafı Celeb Kamer Hâtun Vakfı ve iki tarafı tarîk-i âm ile mahdûd olan menzil bi’l-külliye harâbe müşrif olup kābil-i süknâ olmamağın, müceddeden binâya vakf-ı mezbûrun mâlı dahi olmamağın, izn-i şer‘le noksana bey‘ olunup akçesiyle menâzil-i mezbûre bedel bir ma‘mûr menzil alınmak her vechile vakfa enfa‘ ve evlâ olmakla, menzil-i mezbûrun noksanla tevliyyet-i mahkiyem hasebiyle izn-i şer‘le yirmi bir bin akçeye mûmâ-ileyh Ali Ağa’ya bey‘ edip, meblağ-ı mesfûrun on beş bin akçesiyle Uzun Yusuf mahallesinde vâki‘ olup bir tarafı Mahmud Çavuş mülkü ve bir tarafı Mısırlı Mustafa Çavuş mülkü ve bir tarafı Abdülmaruf b. ( ) mülkü ve bir tarafı tarîk-i âm ile mahdûd olup bir bâb süflâ evi ve bir su kuyusunu ve eşcâr-ı müsmireyi ve havluyu müştemil olan menzili mâlından vakf-ı mezbûr için iştirâ edip, bâkī kalan altı bin akçeyi hâlâ benim yedimdedir. Ba‘de’l-yevm harâb menzil-i mezbûrun arzının her sene tamamında yüz elli akçe mukāta‘asın mûmâ-ileyh Ali Ağa cânib-i vakfa edâ edip, menzil-i mezbûra keyfe mâ yeşâ mutasarrıf ola dedikde, mütevellî-i mezbûrun ikrâr-ı meşrûhunu vekîl-i merkūm Abdullah Efendi vicâhen tasdîk ve şifâhen tahkīk edicek, mâ hüve’l-vâki‘ gıbbe’t-taleb ketb ve yed-i tâlibine def‘ olundu. Tahrîren fî evâhiri şehri Rebî‘ilevvel li sene seb‘a ve ışrîn ve elf.<br><br><br>Şuhûdü’l-hâl: İsmail Çavuş [b.] Abdullah, Osman Çavuş [b.] Mustafa Çavuş, Mehmed b. el-Hâc Ali Efendi, Şaban Ağa [b.] Abdullah, Ramazan Bâşe [b.] Murad, el-Hâc Ali [b.] Abdullah, Abdi Çelebi er-râcil ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24239"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24241"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>