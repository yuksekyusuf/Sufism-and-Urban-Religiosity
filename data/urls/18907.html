﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 273<br>Hüküm no: 427<br>Orijinal metin no: [97a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Marin’in, ölen Mehmed Bey b. Abdi’den karz-ı hasen tarikiyle alacaklı olduğu</b><br><br>Sebeb-i tahrîr-i kitâb oldur ki Hâlâ Galata sâkinlerinden Marin bt. ( ) nâm zimmî meclis-i şer‘-i şerîfe bundan akdem mir-livâ-i Biga olup fevt olan merhûm Mehmed Bey b. Abdi’nin sulbiyesi Belkıs nâm sagīresinin kıbel-i şer‘den vasîsi olan Mehmed Bey b. Cafer Bey ve merhûm mûmâ-ileyhin hemşîresi Safiye bt. Abdi tarafından ve menkûhalarından Fâtıma ve Hatice taraflarından nehc-i şer‘î üzre vekâleti sâbit olan İbrahim Çavuş b. Mustafa nâm kimesneleri ihzâr ve mahzarlarında takrîr-i kelâm ve tafsîl-i merâm edip bundan evvel merhûm-ı mezkûr Mehmed Bey’e karz-ı hasen sekiz bin beş yüz akçe verip, beş bin akçesin alıp hâlâ üç bin beş yüz akçe merhûm zimmetinde vâcibü’l-edâ bâkī kalmışdır. Şâhidlerim dahi vardır, hâlâ taleb ederim dedikde gıbbe’s-suâl ve akībe’l-inkâr zimmî-i merkūmdan vech-i meşrûh üzre sıdk-ı makāline muvâfık beyyine taleb olundukda udûl-i müslimînden Hüseyin b. Abdullah ve Receb b. Abdullah li ecli’ş-şehâde hâzırân olup bi’l-muvâcehe edâ-i şehâdet-i şer‘iyye kılıp fi’l-vâki‘ işbu zimmî, merkūm-ı merhûm Mehmed Bey bundan evvel hâl-i hayâtında karz-ı hasen sekiz bin beş yüz akçe verip beş bin akçesin alıp hâlâ üç bin akçesi vâcibü’l-edâ merhûm zimmetinde bâkī kalmışdır. Bu husûsa şâhidleriz ve şehâdet dahi ederiz dediklerinde ba‘de’t-tezkiyye ve’t-ta‘dîl şehâdetleri hayyiz-i kabûlde vâki‘ oldukdan sonra mezkûr zimmîye ma‘dûd-ı mezbûr üç bin beş yüz akçeyi dahi dâyin-i merhûmdan bi’z-zât veya bi’l-vâsıta almayıp vâsıl olmadığına dahi ve vekîl-i merkūmân talebleriyle yemîn teklîf olunup yemîn billâh ettikde zikr olunan üç bin beş yüz akçenin merhûm-ı mesfûr muhallefâtından edâsına hükm olunup kayd olundu. Tahrîren fî evâsıtı şehri Şevvâli’l-mu‘azzam sene tis‘a ve tis‘în ve tis‘a mi’e.<br><br><br>Şuhûdü’l-hâl: İskender Çelebi b. Ali, Mahmud b. Behram, Süleyman Bey b. Abdullah, Mustafa Bey b. Sinan ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18906"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18908"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o349"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>