﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 388<br>Hüküm no: 626<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tâcir Sakızlı Cani v. Mike’nin kaba kahve bedelinden Agop v. Sefer’den dokuz yüz yetmiş guruş alacağı olduğu</b><br><br>Galata’da Zincirli Han ittisâlinde mütemekkin tüccârdan Sakızlı Cani v. Mike nâm zimmî Galata Bâb Mahkemesi’nde meclis-i şer‘de Sivrihisar ahâlîsinden olup li-ecli’t-ticâre mahmiye-i İstanbul’da Mısırçarşısı kurbünde Sabuncu Hanı’nda mütemekkin Agop v. Sefer nâm zimmî muvâcehesinde sene-i sâbıkā Zi’lkadesi’nin yirmi sekizinci günü tarihiyle müverraha ve Kasımpaşa Mahkemesi’nde hâlâ nâibü’ş-şer‘i’l-kavîm olan Mîr-alemzâde Mehmed Sâdık Efendi’nin imzâ ve hatemini hâviye işbu hüccet-i şer‘iyye mantûkunca mersûm Agop zimmî zimmetinde ma‘lûmü’l-vezn kaba kahve semeninden bin iki yüz guruş alacak hakkım olmağla hattâ medyûnum mersûm Agop dahi cihet-i merkūmeden bana ol mikdâr guruş zimmetinde deyni olduğunu nâib-i mûmâ-ileyh efendi huzûrunda ikrâr u i‘tirâf edip ber-vech-i mübeyyen ikrârı hüccet olundukdan sonra meblağ-ı mezkûrun iki yüz yirmi guruşunu mersûm Agop zimmî bana def‘ u teslîm ben dahi yedinden ba‘de’t-tesellüm ve’l-ahz bâkī zimmetinde kalan dokuz yüz seksen guruşu mersûm Agop zimmîden taleb ederim deyü da‘vâ eyledikde ol dahi mazmûnu min-külli’l-vücûh takrîr-i meşrûhuna mutâbık bir kıt‘a hüccet-i mezkûreyi ibrâzıyla da‘vâ eyledikde ol dahi cevâbında benim müdde‘î-i mersûm Cani zimmîye deynim olmayıp hattâ eşyâ-bahâsından zimmetinde iki yüz yetmiş guruş alacağım var iken müdde‘î-i mersûm Cani zimmîye cihet-i merkūmeden ol kadar guruş zimmetimde deynim vardır deyü kâziben ikrâr etmişidim deyücek mukırr-ı mersûm Agop zimmî ber-vech-i meşrûh ikrârında kâzib ve müdde‘î-i mersûm Cani zimmî da‘vâsında mübtil olmadığına bi’t-taleb mersûm Cani zimmî ba‘de’t-tahlîfü’ş-şer‘î mûcebince mersûm Agop zimmî eşyâ semeninden iki yüz yetmiş guruş mütâlebesiyle bilâ-beyyine mu‘ârazadan ba‘de’l-men‘ ikrârıyla lâzım gelen meblağ-ı bâkī-i merkūm dokuz yüz yetmiş guruşu müdde‘î- i mersûm Cani zimmîye edâ ve teslîme mersûm Agop zimmîye tenbîh olunduğu huzûr-ı âlîlerine i‘lâm olundu.<br><br>Fî 6 Safer sene [1]222.</p>          <br><a title="Önceki sayfa" style="text-decoration:none" href="./ayrmetin.php?idno=22821"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22823"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b388"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o443"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>