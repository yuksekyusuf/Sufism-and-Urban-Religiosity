﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 249<br>Hüküm no: 256<br>Orijinal metin no: [34a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Koğacı esnafının, kethudaları Hüseyin b. Veliyüddin’in idaresinden memnun oldukları, Ahmed ve Mehmed ustaların ise nizama aykırı tavır ve hareketleri olduğunu beyan ettikleri</b><br><br>Ma‘rûz<br><br>Mahmiye-i İstanbul’da Koğacılar hirfetinin ustaları el-Hâc Mustafa b. Ali ve Hasan Ağa b. Ali ve İsmail Çelebi b. Hasan ve Mehmed b. Ömer ve Mustafa Çelebi b. Abdullah ve el-Hâc Ahmed Ağa b. el-Hâc Mustafa ve Halil Çelebi b. İbrahim ve Mehmed b. Hasan ve İbrahim b. Ali ve Mehmed b. Hüseyin ve Mehmed b. el-Hâc Mustafa ve el-Hâc Süleyman b. Ahmed ve Mehmed b. Mustafa ve yiğitbaşıları Mustafa Çelebi b. İsmail nâm kimesne[ler] meclis-i şer‘-i hatîrde hâlâ kethudâları el-Hâc Hüseyin b. Veliyüddin muvâcehesinde ve hirfet-i mezkûreden el-Hâc Ahmed b. İbrahim hazır olduğu hâlde işbu kethudâ-yı mezkûr el-Hâc Hüseyin hâlâ hirfetimiz ricâlinin kethudâsı olup ve kethudâlığı dahi müddet-i medîde olup ve mezbûrun müddet-i kethudâlığında hirfetimiz ricâlinin fukarâ ve ağniyâsına kat‘a hilâf-ı şer‘-i enver ve mugāyir-i nizâm-ı kadîm te‘addî ve tecâvüzlüğü zuhûr etmeyip cümlemiz beynlerinde san‘at-ı mezkûremizin kadîmî nizâmı üzere ta‘dîl ve tesviye eder olmağla mezbûrun bu vechile evzâ‘ ve etvâr ve sîret ve hareketinden cümlemiz hoşnûd ve râzılar ve şâkirleriz deyü kethudâ-i mezkûrun hüsn-i hâlini ve yine hirfet-i mezkûre ustalarından hâzır-ı mezbûr el-Hâc Ahmed ile gāib ani’l-meclis Lengerli Mehmed b. Mustafa nâm kimesneler öteden beri kendi hâllerinde olmayıp müfsid ve hîlekârlar olup nizâm-ı kadîmimize muhîl işlerde bulunup ve hirfetimiz ustalarının dahi beynlerine tefrika ve ihtilâl verirler deyü mezbûrânın sû’-i hâllerini haber verdikleri Mahkeme-i Bâb’dan huzûr-ı âlîlerine i‘lâm olundu.<br><br>Fî 8 Receb sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7295"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7297"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>