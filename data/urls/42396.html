﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 255<br>Hüküm no: 290<br>Orijinal metin no: [55b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bogasici Süleyman’ın Özü Kalesi Gönüllüyan-ı Yemin neferatında olan alacağını Azebağası Süleyman Ağa’dan istemesinin kanunsuz olduğu</b><br><br>Mamrûz,<br><br>Sâhib-i arzuhâl Bogasici el-Hâc Süleyman b. Hüseyin mahfil-i şer‘iyyâtda hâlâ medîne-i Akkirman’da Azebağası olan derûn-ı arzuhâlde mezkûrü’l-ism Süleyman Ağa b. Mehmed muvâcehesinde bin yüz altmışaltı senesi Cumâdelûlâsı’nın dördüncü günü târîhiyle müverrah işbu bir kıt‘a temessük mantûkunca medîne-i mezbûre muzâfâtından Özü Kal‘ası’nda kâin Gönüllüyân-ı yemîn Ağası [gāib] ani’l-beled Abdullah Ağa ve kethüdâları Abdülkerim Ağa b. Mahmud ve zâbıtânından Süleyman Bölükbaşı b. Mehmed ve Musa Bölükbaşı b. Cuma ve Mehmed Bölükbaşı b. Seyfi ve Ali Bölükbaşı b. Seyfi ve İncebölükbaşı Mehmed b. Abdullah ve Hüseyin Bölükbaşı b. Süleyman ve Şah Mehmed Alemdar ve Cuma Ali Alemdar ve Baba Bey Odabaşı b. Hasan ve Çatal Odabaşı b. Abdullah ve Rumi Odabaşı b. Abdullah ve Rasül Odabaşı b. Abdullah ve Derviş Odabaşı b. Abdullah ve Himmet Odabaşı b. Mehmed ve Hüseyin Odabaşı b. Musaf ve Süleyman Odabaşı [56a] b. Abdullah ve Devâtî Odabaşı nâm kimesneler zimmetlerinde kethüdâları merkūm Abdülkerim Ağa yediyle malımdan ve yedimden iktirâz ve kabz eyledikleri üç bin guruş ve kezâlik yedimden iştirâ ve kabz eyledikleri beynimizde ma‘lûm bogasi bahâsından iki bin beş yüz guruş ki cem‘an beş bin beş yüz [guruş] hakkım olmağla meblağ-ı mezbûrun zahriye-i temessük mantûkunca İstanbul’da merkūm Abdülkerim Ağa yedinden bin beş yüz guruş ve sâlyâneci el-Hâc İsmail yedinden beş yüz guruş ki cem‘an iki bin guruşunu ahz u kabz edip bâkī zimmetlerinde üç bin beş yüz guruş alacağım kalmağla sene-i sâbıkā Zilka‘desi’nde salyânecileri olan mezbûr Süleyman Ağa ile üzerine varıp meblağ-ı bâkī-i mezbûru hâlâ ağaları olan Ali Ağa ile gāibûn-ı mezbûrûndan mutâlebe eylediğimde onlar dahi temessük-i mezkûr mûcebince meblağ-ı bâkī-i mezbûr üç bin beş yüz guruş ber-vech-i muharrer asâleten ve kefâleten zimmetlerinde bana deynleri olduğunu her biri ikrâr ve tasdîk edip lâkin hâzır akçemiz olmamağla sâlyânecimiz mezbûr Süleyman Ağa ve işbu yetmiş bir senesine mahsûben taraf-ı mîrîden ocağımız neferâtına ta‘yîn buyurulan ulûfelerimizin sâlyânesi için Âsitâne-i aliyye’ye vardıkda makbûzundan deyn-i mezkûrumuzu sana edâ eylesin deyü mezbûr Süleyman Ağa’ya sipâriş ve havâle etmeleriyle ol dahi vech-i muharrer üzere ta‘ahhüd etmiş idi. Hâlâ mezbûr Süleyman Ağa ocağ-ı mezbûrun zâbıtânı gāibûn-ı mezbûrûnun ve sâir neferâtının ulûfeleri için bana emr-i âlî mukāta‘ât ashâbından ta‘yîn ve sâlyâne olunan akçeyi mahallerinden tamâmen kabz etmekle ber-vech-i meşrûh kendüye sipâriş olunan deyn-i bâkī-i mezbûru mezbûr Süleyman Ağa’dan taleb ederim deyü da‘vâya tasaddî eyledikde, müdde‘î-i mezbûrun takrîri üzere mezbûr Süleyman Ağa kendüye hasm-ı şer‘î olmamağla deyn-i bâkī-i mezbûru mutâlebe asıl medyûnlardan iktizâ edip mezbûr Süleyman Ağa’dan mutâlebesi meşrû‘a olmayıp suâl dahi teveccüh etmemeğin müdde‘î-i mezbûr el-hâc Süleyman husûs-ı mezkûr için merkūm Süleyman Ağa’ya bi-gayrı vech-i şer‘î mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 2 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42395"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42397"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b255"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o560"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>