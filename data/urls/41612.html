﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 113<br>Hüküm no: 82<br>Orijinal metin no: [17a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ömer’in varislerinin terekeden hisselerini vasi Ali Çelebi’den teslim almaları</b><br><br>Fi’l-asl vilâyet-i Rumeli’nde Mora sancağında Atina kasabası ahâlîsinden olup mahmiye-i İstanbul’da Altıpoğaça mahâllesinde sâkin iken bundan akdem vefât eden Ömer b. Ali b. Mehmed nâm sagīrin verâseti li-ebeveyn kız karındaşı Hadîce nâm hatun ile ammi el-Hâc İbrahim b. Mehmed nâm kimesneye münhasıra olduğu şer‘an zâhir oldukdan sonra mezbûre Hadîce tarafından husûs-ı âti’l-beyana vekîl olduğu alâ nehci’ş-şer‘î sâbit ve sübût-ı vekâletine hükm-i şer‘î lâhık olan zevci Ahmed Çelebi b. Fazlullah nâm kimesne vekâleten ve merkūm el-Hâc İbrahim asâleten mahmiye-i mezbûrede meclis-i şer‘-i enverde müteveffâ-yı mezbûrun kıbel-i şer‘den mansûb vasîsi olmağla terekesine bi’l-vesâye vâzı‘ü’l-yed olan işbu râfi‘ü’l-vesîka Ali Çelebi b. Ramazan nâm kimesne mahzarında her biri ikrâr ve takrîr-i kelâm edip mezbûr Ali mûrisimiz müteveffâ-yı mezbûrun vasîsi olmağla nukūd eşyâsı ber-mûceb-i defter-i kassâm yedinde iken vefât etmekle ba‘de-vefâtihî vasiyy-i mezbûr müteveffâ-yı merkūmun ber-mûceb-i defter-i kassâm yedinde olan muhallefâtından her birimize isâbet ve intikāl eden hisse-i ırsiye-i şer‘iyyemizi vasiyy-i mezbûr bize tamâmen def‘ ü teslîm biz dahi yedinden bi’l-asâle ve bi’l-vekâle ahz u kabz eylediğimizden sonra husûs-ı mezbûra ve gayra müte‘allıka âmme-i da‘vâdan vasiyy-i mezbûrun zimmetini ibrâ ve iskāt eyledik, ba‘de’l-yevm müteveffâ-yı mezbûrun terekesine ve gayra müte‘allıka vechen mine’l-vücûh da‘vâ ve nizâ‘ımız yokdur dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Mustafa b. İsa, el-Hâc Hasan b. Davud, Mehmed b. Davud, el-Hâc Hüseyin b. Hasan, el-Hâc Mustafa b. Abdullah, Abdullah Efendi b. Ali, Molla Mehmed b. Sinan, el-Hâc Yusuf b. ( ) Hüseyin Kethüda b. Ali, Ahmed b. Ömer, Süleyman b. Abdülkadir, İbrahim b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=41611"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41613"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o676"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>