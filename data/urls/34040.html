﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 287<br>Hüküm no: 133<br>Orijinal metin no: [49b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Paskalya sebebiyle alınan tedbirler</b><br><br>Bâ-sahh-ı âlî.<br><br>İstanbul kādısı fazîletlü efendi<br><br>Gavurların Paskalya yasağı.<br><br>Makarr-ı hilâfet-i hazret-i cihândârî olan Âsitâne-i devlet-âşiyâne ve havâlîsinde ba‘zı mahallerde tâife-i Nasârânın Beyza-i sürh ve Paskalya tâ‘bir eyledikleri bed-nâmları vâki‘ olduğu günlerde ehl-i İslâma mahsûs elbise ile esvâk ve pazarda geşt ü güzâr ve münâfî-i tavr-ı ra‘iyyet harekât-ı münkireye ictisâr eylemelerinin men‘ ve def‘i lâzımeden olmağla imdi Âsitâne-i sa‘âdet derûnunda ve çarşı ve esvâkda tâife-i Rum ve Ermeniyânın bed-nâmları vâki‘ olduğu eyyâm-ı ma‘dûdede kendi ırzları ve siyâb-ı mahsûsalarıyla geşt ü güzâr ve münâfî-yi tavr-ı ra‘iyyet harekât-ı gayr-ı marziyyeden mübâ‘adet ve ictinâb eylemek ve mukaddemâ bâ-fermân-ı âlî men‘ ve zecr olundukları kebîr kalpak ve elbise-i sâireyi iktisâ ve birbirleriyle mücâdele ve münâkaşa eylememek üzere tehdîd-i şedîd eylemeleri’çün tenbîhi lâzım gelenlere tenbîh-i ekîd eyleyesin deyü.<br><br>Fî 17 N sene 1242.</p>          <br><a title="Önceki sayfa" style="text-decoration:none" href="./ayrmetin.php?idno=34039"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34041"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o511"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>