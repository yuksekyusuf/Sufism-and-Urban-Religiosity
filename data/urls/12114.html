﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 252<br>Hüküm no: 196<br>Orijinal metin no: [125-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Habib Efendi’nin dükkânlardaki hisselerini satması için Mehmed Ârif Efendi’yi vekil tayini</b><br><br>Cemal, isbât-ı vekâlet: 1 kıt‘a<br><br>Numara: 387, 40 guruş<br><br>Mahmiye-i İstanbul’da Sultan Ahmed Han Câmi‘-i şerîfi kurbünde Firuzağa mahallesinde kırâathâne fevkınde bir bâb odada sâkin Mehmed Habib Efendi b. el-müteveffâ Mahmud Râif b. Abdulkadir kırâathâne-i mezkûre mutasarrıfı işbu bâ‘isü’l-kitâb Mehmed Ârif Efendi b. Mehmed Emin b. Ömer mahzarında ikrâr ve takrîr-i kelâm edüp Haremeyn-i muhteremeyn Hazînesi’nden mazbût Ayasofya-i kebîr Câmi‘-i şerîfi müsakkafâtından mahmiye-i mezbûrede Sultan Bâyezid civârında Parmakkapı nâm mahâlde vâki‘ on iki ve on dört numara ile murakkam ayda yüz otuz beş akçe icâre-i müeccelelü boyacı ve tahtında eskici dükkânlarından ayda on iki akçe bir buçuk pul icâre-i müeccelelü hissesinden ayda dört akçe bir pul icâre-i müeccelelü hissesi babam müteveffâ-yı mezbûr Mehmed Râif Efendi intikālinden benim ve mâ‘adâ ayda sekiz akçe yarım pul icâre-i müeccelelü hissesi dahi vâlidem olup el-yevm mahrûse-i Selanik’de Kalimerakapısı? nâm mahâlde sâkine Cemile Hanım bt. Abdullah b. Abdurrahman’ın bâ-temessük-i mütevellî bi’l-icâreteyn şâyi‘an taht-ı tasarrufumuzda olduğu hâlde Mahkeme-i Teftîş’in İkinci İsbât-ı Vekâlet Cerîdesi’nin üçüncü sahîfesinde muharrer olan zabtı mûcebince vâlidem gāibe-i mezbûrenin ber-vech-i muharrer mutasarrıfe olduğu sekiz akçe yarım pul icâre-i müeccelelü hissesini bedel-i misliyle bâ-re’y-i mütevellî âhara ferâğa ve bedelini ahz ü kabza ve makbûzumu kendüye irsâl ve îsâle ve îcâb eder ise tarafımdan âharı tevkîle mezûn olarak vekâlet-i mutlaka-i sahîha-i şer‘iye ile vekîl olduğumda hükm-i şer‘î lâhık oldukdan sonra ben ber-vech-i muharrer intikālen mutasarrıf olduğum hisse-i şâyi‘a-i mezkûrum ile vâlidem mezbûrenin mutasarrıfe olduğu hisse-i şâyi‘a-i mezkûresi yirmi aded lira-yı Osmânî bedel mukābelesinde Parmakkapı’da sâkin haffâf esnâfından el-Hâc Mehmed Ali Ağa’ya [126] bâ-re’y-i mütevellî ferâğını mukāvele ve bedel-i merkūmu yedinden kabz edüp ancak ben bu def‘a li-ecli’l-maslaha mahrûse-i mezbûreye âzim olmamla hisse-i mezkûreleri bedel-i makbûz-ı merkūm mukābelesinde gāib-i mezbûr el-Hâc Mehmed Ali Ağa’ya kat‘iyyen ferâğını memûru huzûrunda takrîre ve husûs-ı mezkûr mütevakkıf olduğu umûrun küllîsine tarafımdan bi’l-asâle ve bi’l-vekâle mûmâ-ileyh Mehmed Ârif Efendi’yi vekâlet-i mutlaka-i sahîha-i şer‘iye ile vekîl nasb ü ta‘yîn eyledim dedikde ol dahi vekâlet-i mezkûreyi kabûl etmeğin mâ-vaka‘a bi’t-taleb ketb olundu.<br><br>Fî 5 C sene [1]301<br><br>Şühûdü’l-hâl: Mehmed Ağa b. Mustafa, Muhzırbaşı Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12113"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12115"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o307"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>