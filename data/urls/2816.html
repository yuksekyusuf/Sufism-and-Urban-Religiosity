﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 408<br>Hüküm no: 498<br>Orijinal metin no: [92a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Beşe’nin kızı Saliha Hatun’un kardeşi Ali Çelebi ile miras hususunda anlaşması</b><br><br>Medîne-i Üsküdar’da Kefçe mahallesi ahâlîsinden olup bundan akdem vefât eden Mehmed Beşe b. Abdullah nâm râcülün verâseti sulbî kebîr oğlu Ali Çelebi ile sulbiye kebîre kızı Saliha nâm hatuna münhasıra olduğu şer‘an müte‘ayyin oldukdan sonra mezbûre Saliha Hatun meclis-i şer‘-i şerîf-i enverde işbu râfi‘ü’l-kitâb mezbûr Ali Çelebi mahzarında ikrâr ve takrîr-i kelâm edip babam müteveffâ-yı mezbûrun terekesinden olup medîne-i mezbûre hâricinde vâki‘ inde’l-ahâlî ve’l-cîrân ma‘lûmü’l-hudûd iki kıt‘a bağ ve medîne-i mezbûrede vâki‘ ma‘lûmü’l-hudûd ve’l-müştemilât bir menzilden mâ‘adâ müteveffâ-yı mezbûrun terekesinden üç sehmden bir sehm hisse-i şer‘iyyem mukābelesinde mezbûr Ali Çelebi ile bundan akdem bi-tarîkı’t-tehârüci’ş-şer‘î sekiz bin akçeye sulh ve bedel-i sulh-ı mezbûru kabz edip zikr olunan bağlar ile menzil beynimizde müşterek kalmış iken mezbûr Ali Çelebi zikr olunan bağlar ile menzilden hisseme bi-gayr-ı hakkın vaz‘-ı yed etmekle bundan akdem mezbûr Ali Çelebi’den hissemi taleb etdiğimde mezbûr Ali Çelebi sulh-ı mezbûrda zikr olunan bağlar ile menzil dâhil idi deyüp, ben dahi inkâr etdiğimde beynimizde nizâ‘-ı küllî vâki‘ olmağın muslihûn tavassut edip mezbûr Ali Çelebi ile beynimizde dört bin akçe üzerine inşâ-i akd-i sulh etdiklerinde ben dahi sulh-ı mezbûru kabûl ve bedel-i sulh olan meblağ-ı mezbûr dört bin akçeyi mezbûr Ali Çelebi yedinden bi’t-tamâm ahz u kabz edip zikr olunan bağlar ile menzile ve müteveffâ-yı mezbûrun kalîl ü kesîr ve celîl ü hakīr terekesine müte‘allıka cemî‘ de‘âvî ve mutâlebât ve eymân ve muhâsamâtdan mezbûr Ali Çelebi’nin zimmetini ibrâ-i âmm-ı kâtı‘u’n-nizâ‘ ile ibrâ ve iskāt eyledim dedikde gıbbe’t-tadîki’ş-şer‘î mâ-hüve’l-vâki‘ bi’t-taleb ketb olundu.<br><br>Fî 25 min-Şa‘bâni’l-mu‘azzam sene 1081.<br><br>Şuhûdü’l-hâl: es-Seyyid Mehmed Çelebi b. es-Seyyid Nizami, Ali Bey b. Mehmed, Mehmed Beşe, Mesud Efendi el-imâm, Salih Efendi el-müezzin, Mahmud Çelebi b. Mevlüd, Mehmed Çavuş b. İsmail el-mübâşir, Muharrem b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2815"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2817"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b408"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o532"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>