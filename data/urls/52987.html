﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 222<br>Hüküm no: 385<br>Orijinal metin no: [63a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb’in havale masrafının karşılanması ve damlalığına müdahale etmemesi konusunda Hatice’ye tenbihte bulunulduğu</b><br><br>Ma‘rûz,<br><br>Bundan akdem âhara arzuhâl üzere şeref-bahş-ı sudûr eden fermân-ı âlîlerine imtisâlen taraf-ı şer‘den irsâl olunan Mehmed Efendi dâ‘îleri hâssa mi‘mârı hulefâsından ( ) ile sahibe-i arzuhâl Zeyneb’in câr-ı mülâsıkı Hatice Hatun’un menziline varıp akd eylediği meclis-i şer‘de mezbûre Hatice menzili sakfının üzerine müceddeden ihdâs eylediği tahta-pûşundan mezbûre Zeyneb’in menzilinin makarr-ı nisvân olan mahâlline havâlesi zararı olduğu mu‘âyene ve zararını def‘e tenbîh olundukda mezbûre Hatice havâlesi zararını mezbûre Zeyneb’in penceresi dibinden tahta perde ile def‘ murâd ettikde merkūme Zeyneb dahi mahâll-i merkūm kendi menzili ile mezbûre Hatice’nin menzili mâ-beyninde işbu mu‘âyene olunan tûlen altı zirâ‘ ve arzen yirmi bir parmak damlalığım olup kadîmi sakfın damlası cereyân edegelen damlalığımdır deyü iddi‘â eyledikde bâ-vesâtet-i muslihûn mezbûre Hatice kendi rızâsıyla tahta-pûşunun iki aded nerdübânını ref‘ ve âhar mahalle vaz‘ ve tahta-pûşu döşemesinden tûlen üç zirâ‘ ve kadden üç zirâ‘ tahta perde ile havâlesini def‘a ta‘ahhüd eylediğini mezbûr dâ‘îleri inhâ eylemiş idi, lâkin mezbûre Hatice ber-minvâl-i muharrer ta‘ahhüdünden rücû‘ etmekle mezbûre Zeyneb dahi ber-vech-i muharrer tûlen altı zirâ‘ ve arzen yirmi bir parmak kadîmi damlalığı olduğunu udûlden Abdullah Efendi b. Abdurrahman ve el-Hâc Mustafa b. Mehmed şehâdetleriyle mezbûrenin muvâcehesinde isbât etmeğin mûcebince mezbûre Zeyneb’in havâle zararını def‘ ve zikrolunan damlalığına müdâhale etmemek üzere mezbûre Hatice’ye tenbîh-i şer‘î olunduğu bi’l-iltimâs huzûr-ı âilerine i‘lâm olundu.<br><br>Fî 16 Cumâdelâhire sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52986"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52988"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o246"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>