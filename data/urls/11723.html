﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 447<br>Hüküm no: 392<br>Orijinal metin no: [127a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı mütevellisi Ömer Ağa’nın vakfın câbîsi olan Ali’deki vakfın parasını istemesi</b><br><br>Haremeyn-i Muhteremeyn Vakfı’na bi’l-fi‘il mütevellî olan Ömer Ağa b. Mustafa nâm cündî mahfil-i kazâda vakf-ı mezbûrun hâlâ câbîsi olan Ali b. ( ) nâm kimesne mahzarında üzerine takrîr-i da‘vâ edip mezbûr Ali zikr olunan vakfın akārâtı icâresinden târîh-i kitâb Muharremi gurresinden yine târîh-i kitâb şehri evâsıtına gelince cem‘ ve tahsîl ettiği meblağdan otuz altı bin üç yüz kırk akçe cânib-i vakfa teslîm etmeyip kendünün levâzımına harc u sarf etmekle el-ân zimmetinde bâkīdir, suâl olunup takrîr tahrîr ve meblağ-ı mezbûrun alıverilmesi matlûbumdur dedikde gıbbe’s-suâl mezbûr Ali cevâbında fi’l-vâki‘ şehr-i mezbûr gurresinden yine târîh-i kitâb şehri evâsıtına gelince cem‘an beş buçuk ay içinde akārât-ı mersûme icârâtından olup beynimizde ma‘lûm müste’cirler yedinden ahz u kabz ettiğimden sonra vech-i muharrer üzere kendi levâzımıma harc u sarf etmekle el-ân zimmetime edâ ve kazâsı vâcib vakfa otuz altı bin üç yüz kırk akçe deynim vardır deyu bi’t-tav‘i’s-sâf ikrâr u i‘tirâf etmeğin edâsına tenbîh birle mâ-vaka‘a bi’t-taleb ketb olundu.<br><br>Hurrire fî-evâhiri şehri Cemâziyelâhire li-sene erba‘a ve selâsîn ve elf mine’l-hicreti’n-Nebeviyye aleyhi efdalü’t-tahiyye.<br><br>Şühûdü’l-hâl: Mustafa Çelebi b. ( ) Kâtib-i vakıf, Mehmed Bey b. Hacı el-bevvâb, Mevlânâ İbrahim Efendi, Halil Efendi b. ( ) ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11722"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11724"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b447"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o700"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>