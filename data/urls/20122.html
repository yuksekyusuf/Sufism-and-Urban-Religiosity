﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 93<br>Hüküm no: 73<br>Orijinal metin no: [29b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hacı Nasuh b. Ramazan’ın müteveffâ Haydar Reis b. Abdülmennân zimmetindeki alacağının terekesinden tahsil edilmesi</b><br><br>Mahmiye-i Galata tevâbi‘inden Fındıklı’da Selime Hâtun mahallesinde sâkin el-Hâc Nasuh b. Ramazan mahfil-i şer‘de yine mahalle-i mezbûrede müteveffâ olan Haydar Reis b. Abdülmennân’ın bint-i sulbiyesi Sabiha nâm sagīrenin vasiyy-i mansûbu olan Murad Ağa b. Abdullah muvâcehesinde üzerine da‘vâ edip bundan akdem mezbûr Haydar Reis hâl-i hayâtında her vakıyyesi yirmişer akçeye olmak on iki buçuk kantar Mısrî keteni küçük Rodos nâm kasabada on bir bin akçeye bey‘ ve teslîm edip ol dahi vech-i muharrer üzre kabz ve tesellüm ve iştirâ edip semeni olan meblağ-ı mezbûr zimmetinde kalmışdır. El-hâletü hâzihî vasiyy-i mezbûrun yedinde olan terekesinden taleb ederim deyip gıbbe’s-suâl vasiyy-i mezbûr bi’l-vesâye tereke-i mezbûreye vâzı‘ü’l-yed idiğini ikrâr ve husûs-ı mezbûru bi’l-külliyye inkâr edip müdde‘î-i mezbûrdan da‘vâsına mutâbık beyyine taleb olundukda udûl-i müslimînden mahalle-i mezbûre sükkânından Hasan Reis b. Hüseyin ve el-Hâc Muharrem b. Hâbil li ecli’ş-şehâde mahfil-i şer‘a hâzırân olup istişhâd olunduklarında fi’l-vâki‘ mezbûr Haydar Reis hâl-i hayâtında kasaba-i mezbûrede her vakıyyesi yirmişer akçeye on iki buçuk kantar keten-i Mısrîyi on bir bin akçeye bizim huzûrumuzda müdde‘î-i mezbûrdan iştirâ ve tesellüm eyledi, biz bu husûsa şâhidleriz şehâdet dahi ederiz deyû edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiyye şehâdetleri makbûle oldukdan sonra mezbûr el-Hâc Nasuh’a da‘vâ eylediği meblağ-ı mezbûr on bir bin akçe keten akçesini mezbûr Haydar Reis’den hâl-i hayâtında küllen ve ba‘zan ahz etmeyip vechen mine’l-vücûh zimmetini berî etmediğine yemîn teklîf olundukda ol dahi vech-i muharrer ve meşrûh üzre yemîn billâhi’l-aliyyi’l-azîm etmeğin mûcebi ile hükm olundu.<br><br><br>Şuhûdü’l-hâl: Derviş Bey [b.] Pîrî, el-Hâc Abdi b. İbrahim, Mustafa el-Muhzır, İbrahim el-Muhzır ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20121"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20123"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o193"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>