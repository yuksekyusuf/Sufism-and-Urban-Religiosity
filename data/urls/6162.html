﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 332<br>Hüküm no: 408<br>Orijinal metin no: [82b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Demirci Kazası, Kırkalı köyünden vilayet kethudâsı Halil’in kadı kethudâsı İsmail Çelebi vâsıtasıyla kadıya kalemiye olarak verdiği parayı ondan talep edemeyeceği</b><br><br>Vilâyet-i Anadolu’da Demirci kazâsına tâbi‘ Ortapare nâhiyesi kurâlarından Kırkalı karyeli ahâlîsinden olup mahmiye-i İstanbul’da Tahtalkal‘a kurbünde Katırhanı demekle ma‘rûf hânda müsâfiren sâkin Halil b. Muslu nâm kimesne meclis-i şer‘-i şerîf-i enverde mahmiye-i mezbûrede Mollagürânî mahallesinde sâkin bâ‘isü hâzihi’l-vesîka İsmail Çelebi b. Süleyman nâm kimesne mahzarında üzerine da‘vâ ve takrîr-i kelâm edip târih-i kitâbdan yirmi bir ay mukaddem kazâ-i mezbûr ahâlîsini bâ-fermân-ı âlî üzerine edâsı lâzım gelen bedel-i avârız ve nüzûlü ol târihde vilâyetimiz kādısı olan Hattât Mustafa Efendi beyne’l-ahâlî tevzî‘ ve taksîm ve defter eylediğinden sonra cem‘ ve tahsîl edip taraf-ı Devlet-i aliyye’den kabzına me’mûra teslîm eylediğinde ben vilâyet kethudâsı ve mezbûr İsmail dahi kādı-yı mezbûrun kethudâsı bulunmağla husûs-ı mezkûr için kādı-yı mezbûra kalemiye deyü verdiğim iki yüz elli guruşu mezbûr İsmail yediyle verdiğim ecilden mezbûru merkūmdan taleb ederim suâl olunsun dedikde mezbûr Halil’in takrîr-i meşrûhu üzere tesâddî eylediği da‘vâsından mezbûr İsmail hasım olmayıp ve mezbûr İsmail’e dahi suâl teveccüh etmemeğin mûcebince mezbûr Halil bi-gayr-ı vech-i şer‘î mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-Muharremi’l-harâm li-sene erba‘a ve erba‘în ve miete ve elf.<br><br>Şuhûdü’l-hâl: Mehmed Çelebi b. Abdullah, Mehmed Efendi b. Hasan, Ahmed b. Hasan, Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=6161"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6163"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>