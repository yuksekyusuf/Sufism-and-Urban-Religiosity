﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 474<br>Hüküm no: 583<br>Orijinal metin no: [106b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcunu ödemesi hususunda Nikita v. Harito’ya tenbihte bulunulması</b><br><br>Mahmiye-i İstanbul’da Seferikoz mahallesinde sâkin iken bundan akdem hâlik olan Alekse v. Panayot nâm zimmînin er karındaşı oğlu ve hasren vârisi olan Panayot v. Dimo nâm sagīrin kıbel-i şer‘den mansûb vasîsi olan Todori v. Dimo nâm zimmî meclis-i şer‘-i şerîfde bakkāl tâifesinden Nikita v. Harito nâm zimmî muvâcehesinde bi’l-vesâye üzerine da‘vâ ve takrîr-i kelâm edip hâlik-i mezbûr Alekse’nin deyn-i şer‘îden mezbûr Nikita zimmetinde on iki bin akçe hakkı olup hattâ mezbûr Nikita ikrâr dahi etdiğinden sonra mezbûr Alekse meblağ-ı mezbûr on iki bin akçeyi kable’l-ahz hâlik olup meblağ-ı mezbûr merkūm Nikita’nın zimmetinde kalmağın suâl olunup alıverilmesi matlûbumdur dedikde gıbbe’s-suâl, mezbûr Nikita cevâbında hâlik-i mezbûra ancak iki bin akçe zimmetinde deynim vardır deyüp ziyâdesini inkâr etmeğin müdde‘î-i mezbûrdan müdde‘âsını mübeyyine beyyine taleb olundukda bakkāl tâifesinden Panayot v. Aştaşo ve Nikola v. Anaştaş nâm zimmîler li-ecli’ş-şehâde meclis-i şer‘a hazırân olup istişhâd olunduklarında fi’l-hakīka mezbûr Nikita hâlik-i mezbûr Alekse’ye cihet-i mezbûreden on iki bin akçe deyni olduğunu bizim huzûrumuzda ikrâr ve bizi işhâd etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde gıbbe’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûr on iki bin akçenin edâsına mezbûr Nikita’ya tenbîh olunmağın mâ-hüve’l-vâki‘ bi’t-taleb ketb olundu.<br><br>Fî 23 min-şehri Ramazani’l-mübârek sene 1081<br><br>Şuhûdü’l-hâl: Şükrullah Bey b. Mustafa, İbrahim Çelebi b. Ahmed, Mustafa Çelebi b. Ahmed, Abdi Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=2900"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2902"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b474"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>