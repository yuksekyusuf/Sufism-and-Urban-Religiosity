﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 403<br>Hüküm no: 301<br>Orijinal metin no: [95b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Ağa’dan alacaklı olduğunu iddia eden sâbık Tersane-i âmire kethudası Mustafa Ağa b. Ali’nin davasını ispat edemediği</b><br><br>Mahrûse-i Galata’da Azebkapısı kurbünde sâkin sâbıkā Tersâne-i âmire kethudâsı olan Mustafa Ağa b. Ali dîvân-ı kāimmakām-ı hazret-i sadrazamîde ma‘kūd meclis-i şer‘-i şerîf-i enverde kapudan-ı sâbık vezîr-i mükerrem sa‘âdetlü Yusuf Paşa hazretlerinin kethudâları olan işbu râfi‘ü’l-kitâb Osman Ağa b. Hüseyin mahzarında üzerine da‘vâ ve takrîr-i kelâm edip müşârun-ileyh Yusuf Paşa kapudan ve ben tersâne kethudâsı iken paşa-yı müşârun-ileyhe verdiğim elli yedi bin akçeye ve mezbûr Osman Ağa’nın defteri [96a] mûcebince paşa-yı müşârun-ileyhin etbâ‘ından on iki nefer kimesneye medfû‘um olan üç yüz guruş kıymetli levn ve zirâ‘ı beynimizde ma‘lûm çuka ve kumaşa müte‘allik mezbûr Osman Ağa ile da‘vâ ve nizâ‘ım kalmayıp meblağayn-i mezbûreynden mâ‘adâ mezbûr Osman Ağa beni Tersâne kethudâlığından azl etdirmemek içün bi gayr-ı hakkın üç yüz guruşumu ahz u kabz ve kendi mesârifine sarfla istihlâk etmişidi hâlâ meblağ-ı merkūm üç yüz guruşu bi tarîkı’d-damân mezkûr Osman Ağa’dan taleb eylediğimde bana teslîmden imtinâ‘ eder hâlâ suâl olunup alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsına mutâbıka beyyine taleb olundukda ityân-ı beyyineden izhâr-ı acz ile istihlâf etmeğin fi’l-vâki‘ üç yüz guruşu bi gayr-ı hakkın ahz u kabz ve kendi mesârifine sarfla istihlâk etmeyip ol vechile meblağ-ı mezbûr üç yüz guruşun bi tarîkı’d-damân müdde‘î-i mezbûra red ve teslîmi üzerine lâzım gelmediğine mezbûr Osman Ağa’ya yemîn teklîf olundukda ol dahi hasbe’l-mesûl alâ vefki’l-mesûl yemîn billâhi te‘âlâ etmeğin mûcebiyle müdde‘î-i mezbûr Mustafa Ağa bilâ-beyyine bî-vech mu‘ârazadan men‘ olunup mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Zilkâ‘deti’ş-şerîfe li-sene seb‘a ve mie ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem tezkire-i evvel Yusuf Efendi, zübdetü ashâbi’t-tastîr ve’r-rakām tezkire-i sânî Hâfız Efendi, umdetü’l-eşbâh ve’l-a‘yân Mehmed Ağa ser-çavuşân, fahrü’l-akrân ve’l-ekfâ Muhzır Mehmed Ağa, İbrahim Çavuş emîn-i çavûşân, el-Hâc Mehmed Çavuş b. Abdullah, Mehmed Çelebi b. Hüseyin, İbrahim Çavuş b. Ahmed, Mustafa Efendi nâib-i racül, Receb Efendi nâib-i kapan.</p>          <br><a title="Önceki sayfa" style="text-decoration:none" href="./ayrmetin.php?idno=28716"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28718"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b403"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o820"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>