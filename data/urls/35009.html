﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 406<br>Hüküm no: 356<br>Orijinal metin no: [131-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Horasancı Kirkor’un ortaklığı feshettikleri Arakil’e açtığı alacak davasında sulh olup zimmet ibrası yaptıkları</b><br><br>3000 [guru]şa sulh<br><br>[Ma‘rûz]<br><br>Horasancı esnâfından olup arzuhâl eden Kirkor v. Kolo nâm zimmî meclis-i şer‘-i hatîrde sâbıkā şerîki derûn-ı arzuhâlde ismi mastûr Arakil v. Ciron nâm zimmî muvâcehesinde mersûm Arakil zimmînin li-ebeveyn er karındaşı Gabril zimmî hâzır olduğu hâlde ben mersûm Arakil zimmî ile bin iki yüz elli beş senesi Muharremi’l-harâm’ı gurresinden sene-i merkūme Şa‘bâni’l-mu‘azzamı yirmi ikinci gününe gelince kireçcilik ticâretinde inânen şerîkler olup ba‘dehû târih-i merkūmda fesh-i akd-i şirket birle hesâbımızı sehv ü galatdan ârî yegân yegân sahîhan <<lede’r-rü’ye> rü’yet eylediğimizde lede’l-muhâsebe benim gerek re’s-i mâl ve gerek fâide-i hâsıla hissem olup mersûm Arakil zimmî zimmetinde kabzımâl olduğundan on iki bin guruş alacak hakkım zuhûr etmekle meblağ-ı mezkûr on iki bin guruşu mezbûr mesfûr Arakil zimmîden hâlâ taleb ederim deyü tasaddî eylediğim [da‘vâmdan] bâ-tavassut-ı muslihîn mersûm ile kat‘an-li’n-nizâ‘ üç bin guruş bedel-i medfû‘ ve makbûza ba‘de-akdi’l-musâlaha ve’l-kabûl bedel-i sulh-ı mezkûrdan mâ‘adâ ziyâde ve bi’l-cümle husûs-ı mezkûra ve zımnında cereyân eden ahz ü i‘tâya ve sâir cemî‘ hukūk-ı şer‘iyeye müte‘allika âmme-i de‘âvîden ben mersûm Arakil zimmî ile karındaşı hâzır-ı mesfûr Gabril zimmîden zimmetini ibrâ-i âmm-ı sahîh-i şer‘î ile ibrâ ve iskāt eylediğimde onlar dahi bi’l-cümle zikr olunan husûslara ve sâire müte‘allika âmme-i de‘âvîden kezâlik benim zimmetimi ibrâ ve iskāt ve her birimiz ber-vech-i muharrer âharın ibrâsını kabûl edip külliyen kat‘-ı münâza‘a eyledik deyü ikrâr ve tasâdıkları tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 10 C sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=35008"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35010"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b406"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>