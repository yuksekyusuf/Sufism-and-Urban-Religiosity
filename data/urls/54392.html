﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 816<br>Hüküm no: 1367<br>Orijinal metin no: [113b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Hüseyin’in Gülnuş Hatun Vakfı mütevellisi Zaim İbrahim Ağa aleyhine açtığı davada haklı olduğu</b><br><br>Ma‘rûz<br><br>Medîne-i Üsküdar’da Davudpaşa mahallesinde sâkin İbrahim b. Hüseyin nâm kimesne tarafından ber-vech-i âtî vekîl olduğu el-Hâc Osman b. Mehmed ve Ömer b. İbrahim nâm kimesneler şehâdetleriyle sâbit olan el-Hâc İbrahim Ağa b. Mehmed nâm kimesne medîne-i mezbûrede mahfil-i Bâb’da meclis-i şer‘-i hatîrde medîne-i mezbûrede vâki‘ Gülnuş Hatun Vakfı’nın mütevellisi Za‘îm İbrahim Ağa b. Abdullah mahzarında vakf-ı mezbûr musakkafâtından medîne-i mezbûrede Hayreddin mahallesinde vâki‘ bir kıt‘a şükûfe bağçesi bundan akdem vefât eden müvekkilim mezbûrun vâlidesi Kezban bt. Şaban nâm hatunun hayatında bi’l-icâreteyn tasarrufunda olup ba‘de vefâtihî müvekkilim mezbûr ile karındaşları İsmail ve Mehmed’e eslâsen intikāl edip mütevellî-i mezbûr siz müteveffâ-yı mezbûrun evlâdı değilsiniz bağçe-i mezkûru taraf-ı vakıfdan âhara îcâr ederim deyü ihâfe ve müvekkilim mezbûrdan fuzûlî yirmi guruş ahz etmekle bi’l-vekâle istirdâd ederim deyü ba‘de’d-da‘vâ ve’l-istintâk ve’l-ikrâr mûcibiyle meblağ-ı merkūm yirmi guruşun edâsıyla mezbûr İbrahim Ağa şer‘an ilzâm olunduğu bi’l-iltimâs huzûr-ı âlîlerine i‘lâm olundu.<br><br>Fî 7 min-Za sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54391"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54393"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b816"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o985"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>