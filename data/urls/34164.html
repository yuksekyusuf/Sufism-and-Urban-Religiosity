﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 452<br>Hüküm no: 257<br>Orijinal metin no: [91a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul, Eyüp, Üsküdar, Tophane ve Boğaziçi kebapçılar kâhyalığının Ali’ye tevcihi</b><br><br>Kebâbçılar kethüdâlığı berâtı<br><br>Mâbeyn-i Hümâyûnum hademesinden ve erbâb-ı istihkākdan işbu râfi‘u tevkī‘-i refî‘u’ş-şân-ı hâkānî kıdvetü’l-emâcid ve’l-a‘yân Ali -zîde mecdühû- mübârek rikāb-ı kamer-tâb-ı mülûkâneme arzuhâl sunup İstanbul ve Eyüb ve Tophane ve Üsküdar ve umûmen Boğaziçi kebabçılar ve şerbetçiler kethüdâlığı ber-vech-i nân-pâre kendüye tevcîh ve yedine müceddeden berât-ı âlîşânım ihsân-ı hümâyûnum buyrulmasını istid‘â-yı inâyet eylediğine binâen şeref-efzâ-yı sünûh ve sudûr olan emr-i hümâyûn-ı inâyet-makrûn-ı şâhânem mûcibince İstanbul ve Eyüb ve Tophane ve Üsküdar ve umûmen Boğaziçi kebabçılar ve şerbetçiler kethüdâlığı ber-vech-i nân-pâre mûmâ-ileyhe ihâle ve ihsân-ı hümâyûnum kılınmış olmağla kalemine kayd ile iktizâ eden berât-ı şerîfim i‘tâ olunmak üzere sâdır olan fermân-ı âlîşânım mûcibince Başmuhâsebe’ye kayd ve berâtı i‘tâ olunmak bâbında bi’l-fî‘l başdefterdârım iftihâru’l-ümerâi ve’l-ekâbir Mîr Ali Necib -dâme ulüvvühu- telhîs etmekle telhîsi mûcibince tevcîh ve muhâsebe-i merkūmeye kayd ile berâtı i‘tâ olunmak fermânım olmağın hakkında mezîd-i inâyet-i pâdişâhânem zuhûra getirip bin iki yüz kırk altı senesi Şa‘bânü’l-muazzamın ikinci günü târîhiyle müverrah verilen ruûs-ı hümâyûnum mûcibince bu berât-ı hümâyûnu verdim ve buyurdum ki mûmâ-ileyh Ali -zîde mecdühû- varıp vech-i meşrûh üzere kethüdâlık-ı mezkûra ber-vech-i nân-pâre mutasarrıf olup edâ-yı hizmet eyledikden sonra işbu berât-ı âlîşânıma mugāyir kethüdâlığı umûruna taraf-ı âhardan hiç ferd mâni‘ ve müzâhim olmayıp dahl ve ta‘arruz kılmayalar, şöyle bileler, alâmet-i şerîfe i‘timâd kılalar.<br><br>Fî 3 Şa‘bân sene 1246</p>          <br><a title="Önceki sayfa" style="text-decoration:none" href="./ayrmetin.php?idno=34163"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34165"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b452"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>