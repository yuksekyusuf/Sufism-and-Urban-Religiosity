﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 217<br>Hüküm no: 236<br>Orijinal metin no: [43b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un Osman Beşe aleyhindeki cariye davasının reddedilmesi</b><br><br>Ma‘rûz,<br><br>Sâhibe-i arzuhâl Fâtıma Hatun mahfil-i şer‘iyyâtda derûn-ı arzuhâlde mezkûrü’l-ism Osman Beşe ile bi’t-terâzî terâfu‘larında târîh-i i‘lâmdan on dört ay mukaddem mezbûr Osman’dan yüz elli guruş semen-i medfû‘a ve makbûza iştirâ ve kabz eylediğim işbu hâzırate bi’l-meclis Âişe nâm Arab câriye cünûn-ı mutbık ile mecnûne olmağla mu‘ayyebe olup ve ayb-ı mezkûr câriye-i mezkûrede mezbûr Osman’ın yedinde iken mevcûde ve kadîm olup inde’t-tüccâr noksân-ı semen îcâb eder uyûbdan olmağla câriye-i mezkûreyi bir ay mürûrunda bâyi‘i mezbûr Osman’a teslîm, ol dahi ba‘de’l-ahz mezbûr Osman câriye-i mezkûreyi sene-i sâbıkā Şevvâli’nin onuncu günü cünûnu def‘ oldu deyü yine bana teslîm, ben dahi yedinden ahzedip târîh-i merkūmdan beri hizmetimde istihdâm etmiş idim. Lâkin ayb-ı mezkûrun kıdemine binâen redd-i mebî‘ ve istirdâd-ı semen ederim deyü tasaddî eylediği da‘vâsında müdde‘iye-i mezbûrenin takrîr-i meşrûhu üzere câriye-i mezkûreyi aybına ıttılâ‘dan sonra hizmetinde istihdâmı mâni‘-i red olmağla müdde‘iye-i mezbûre Fâtıma husûs-ı mezkûr için mezbûr Osman’a bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 20 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42341"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42343"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>