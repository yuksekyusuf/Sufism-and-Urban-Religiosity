﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 54<br>Hüküm no: 5<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pürnek cemaatinden Kara Mustafa b. İbrahim’in Danişmendli cemaatinden Halil Bey tarafından öldürüldüğünün tescili</b><br><br>Üsküdar Türkmân tâifesinin Pürnek cemâ‘atinden olup bundan akdem Konya kazâsına tâbi‘ Çiğili nâhiyesi sahrâsında maktûlen vefât eden Kara Mustafa b. İbrahim’in verâseti zevce-i metrûkesi Fâtıma bt. Mustafa nâm hatun ile sulbî sagīr oğlu Süleyman’a ve sulbiye sagīre kızı Sultân’a münhasıra olduğu şer‘an sâbit ve zâhir oldukdan sonra mezbûre Fâtıma asâleten ve sagīrân-ı mezbûrân Süleyman [ve] Sultâne’nin [Sultân’ın] li-ebeveyn ammileri ve kıbel-i şer‘den mansûb vasî olan Musa nâm kimesne ile vesâyeten meclis-i şer‘-i şerîf-i lâzımü’t-teşrîfde tâife-i mezbûrenin Danişmendli cemâ‘atinin kethudâsı olan Halil Bey b. Mehmed nâm kimesne mahzarında her biri üzerine da‘vâ ve takrîr-i kelâm edip târih-i kitâbdan dört buçuk ay mukaddem cemâ‘atimiz ile biz zikrolunan Çiğili nâhiyesi sahrâsında iken mezbûr Halil Bey yüz elli nefer cemâ‘atiyle gelip biz[im] cemâ‘atimizi basıp emvâl ve erzâkımızı nehb ü gāret eylediğinden mâ‘adâ mezbûr Halil Bey bir sîm kılıç ile mûrisimiz merkūm Kara Mustafa’yı alnından urup iki yerde mecrûh etmekle cerh-i mezbûrun te’sîrinden nâşî on yedi günde vefât etmişdir. Hâlâ mezbûr Halil Bey’e suâl olunup ihkāk-ı hak olunmak matlûbumuzdur dediklerinde gıbbe’s-suâl ve akībe’l-inkâr müdde‘iyyûn-ı mezbûrûndan müdde‘âlarını mübeyyine beyyine taleb olundukda udûl-i Müslimînden olup medîne-i Beyşehri ahâlîsinden es-Seyyid Ahmed Çelebi b. İbrahim, Şarkīpâre Türkmânının Beyceğizli cemâ‘atinden Ömer b. Ali nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Halil Bey târih-i kitâbdan dört buçuk ay mukaddem zikrolunan Çiğili nâhiyesi sahrâsında iki yüz nefer cemâ‘atiyle gelip mârrü’z-zikr Pürnek cemâ‘atini basıp emvâl ve erzâkların nehb ü gāret eylediğinden mâ‘adâ müdde‘iyyûn-ı mezbûrûnun mûrisleri mezbûr Kara Mustafa’yı bizim huzûrumuzda sîm kılıç ile alnından urup iki yerde mecrûh etmekle cerh-i mezbûrun [3a] te’sîrinden nâşî mezbûr Kara Mustafa on yedi günde vefât etmişdir biz bu husûsa bu vech üzre şâhidleriz şehâdet dahi ederiz deyü her biri edâ-yı şehâdet-i şer‘iye etdiklerinde ba‘de ta‘dîl ve’t-tezkiye şehâdetleri makbûle olmağın mûcebince ba‘de’l-hükm mâ-hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-Şevvali’l-mükerrem li-sene tis‘în ve elf.<br><br>Şuhûdü’l-hâl: Ahmed Efendi Rûznâmçe, Mehmed Ağa Kethudâ-yı Hazret-i Efendi, Mehmed Çelebi b. Haydar, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41154"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41156"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b054"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>