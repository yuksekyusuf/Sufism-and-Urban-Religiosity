﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 168<br>Hüküm no: 119<br>Orijinal metin no: [78-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ermeni milletinden vefat etmiş olan İskopi’den vârislerine kalan arsa ve mâ-i lezizin satılmasına izin verilmesi</b><br><br>Hayri, izin: 1 kıt‘a<br><br>Numara: 122, 62 guruş<br><br>Mahrûse-i Galata’ya muzâfe kasaba-i Beşiktaş’a tâbi‘ Ortaköy’de mütemekkine iken bundan akdem fevt olan Devlet-i aliyye teba‘asının Ermeni milleti nisvânından İskopi bt. Asador v. Atam’ın verâseti her biri kezâlik teba‘a-i müşârün-ileyhâ ve millet-i merkūmeden sadrî kebîr oğlu Kabril ve sadriye kebîre kızları Zebya ve Maryem ve Penbe ve Makrohi ve Derohi evlâd-ı Ohannes’e münhasıra ve ba‘dehû kable’l-kısme benât-ı merkūmâtdan Maryem dahi fevt olup onun verâseti kezâlik her biri teba‘a ve millet-i müşârün-ileyhden zevc-i metrûkü Avakim v. Asador ile sadrî sagīr oğulları Leon ve Erşak veledi’l-merkūm Avakim’e münhasıra ve tashîh-i mesele-i mîrâsları bi-hükmi’l-münâsahati’ş-şer‘iye elli altı sehmden [ibâret] olup sihâm-ı mezkûreden on altı sehmi merkūm Kabril ve sekizer sehmden cem‘an otuz iki sehmi sagīrân-ı merkūmân Leon ve Erşak’a münhasıra olduğu ba‘de’t-tahakkuki’ş-şer‘î sagīrân-ı merkūmânın babaları ve velîleri olup mu‘temedü’l-hâl idiği ihbâr olunan işbu bâ‘isü’l-vesîka merkūm Avakim bi’l-velâye takrîr-i kelâm edüp karye-i mezkûrede Palanka sokağında kâin ma‘lûmü’l-hudûd mukaddemâ menzil ve el-yevm bir kıt‘a arsanın mu‘ayyen mahâlli senevî doksan akçe mukāta‘a ile cennet-mekân firdevs-âşiyân Sultan Bâyezid Hân-ı Velî hazretlerinin vakfından ve mâ‘adâ mahâlli dahi şehriye altmış akçe icâre-i müeccele ile Kuddusî el-Hâc Mehmed Efendi Vakfı’ndan ve derûnuna cârî kanavât ve müsennâtına teba‘iyetle nısf masura mâ-i lezîz dahi cennet-mekân Sultan Mahmud Hân-ı sânî hazretleri evkāf-ı şerîfesinden olarak zikr olunan arsa mahalleriyle nısf masura mâ-i lezîz-i mezkûrdan her biri müteveffât-ı evvel merkūme İskopi’nin hayatında taht-ı tasarrufunda ve mezkûr arsa mahallerinden mukāta‘alu olan mahâllin etrâfını muhît taş duvarlarıyla enkāzı dahi yedinde mülk ve hakkı olup ba‘de vefâtihî mukāta‘alu mahâll-i mezkûr ber-tashîh merkūm veresesi mezbûrûna mevrûs ve mûmâ-ileyh Kudüsî el-Hâc Mehmed Efendi Vakfı’ndan mahâlli ile nısf masura mâ-i lezîz dahi evlâd-ı merkūmûn Gabril ve Zebya ve Maryem ve Penbe ve Makrohi ve Derohi’ye ba‘de’l-intikāl merkūmândan Maryem’in dahi fevtiyle südüs hisse-i şâyi‘aları sagīrân-ı merkūmâna hasbe’l-âde intikāl edüp lâkin arsa-i mezkûre bî-hâsıl ve etrâfını muhît taş duvarları münhedim olarak enkāzı ve mâ-i lezîz-i mezkûrun kanavâtı devr ile telef ve zâyi‘ olacağı zâhir ve bedîdâr olup ol-vechile bekāları sagīrân-ı merkūmânın nafaka ve kisveye dahi eşedd-i ihtiyâçları olmağla sagīrân-ı merkūmânın arsa ve mâ-i lezîz-i mezkûrlarda olan hisse-i [79] şâyi‘a-i mezkûreleri bedel ve semen-i misilleri ve mütevellîleri re’yleriyle âhara bey‘ ve ferâğa ve bedel ve semenleri ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīrân-ı merkūmân haklarında her vechile enfa‘ ve evlâ olduğuna binâen işbu yedimde olup mahrûse-i mezkûre kādîsı fazîletlü Ahmed Bahâî Efendi ile Dördüncü Dâire-i Belediye tarafından i‘tâ olunan memhûr iki kıt‘a tahmîn-i bedel pusulası mantûkunca sagīrân-ı merkūmânın arsa ve mâ-i lezîz-i mezkûrlarda olan hisse-i şâyi‘a-i mezkûreleri bundan akdem lede’l-müzâyede ve ba‘de’l-keşf el-yevm bedel ve semen-i misilleri idiği bi’l-ihbâr zâhir olan lira-yı Osmânî yüz guruş hesâbıyla Sultan Bâyezid Vakfı’na mukāta‘alu olan mârrü’z-zikr mu‘ayyen arsa mahâllinden altı sehm hisse-i şâyi‘a-i mezkûreleri bin beş yüz elli üç guruş ve Kudüsî el-Hâc Mehmed Efendi Vakfı’ndan olan mu‘ayyen mahâll-i mezkûrda olan südüs hisse-i şâyi‘a-i mezkûreleri bin yedi yüz kırk dokuz guruş yirmi yedi para ve nısf masura mâ-i lezîz-i mezkûrda olan südüs hisse-i şâyi‘a-i mezkûreleri sekiz yüz otuz üç guruş on üç para mukābelelerinde âhara ferâğa izin taleb şüd.<br><br>Fî 10 Safer sene [1]301<br><br>Şühûdü’l-hâl: Mehmed Ağa b. Mustafa, Hüseyin Kavas b. Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12036"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12038"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>