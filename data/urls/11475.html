﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 211<br>Hüküm no: 144<br>Orijinal metin no: [51b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Efendi b. Bayezid’ın oturduğu Haremeyn Evkafı’na ait Nahılbend mahallesindeki evde yaptığı tadilatın keşfi</b><br><br>Haremeyn-i Şerîfeyn Evkāfı’ndan olup mahrûse-i İstanbul’da Nahılbend mahallesinde vâki‘ lede’l-ahâlî ma‘lûmü’l-hudûd olup beher şerh ( ) akçe icâre-i müeccelesi olan menzilin icâre-i mu‘accele ile müste’ciri olup bi’l-fi‘il kapıcılar kâtibi olan işbu hâfızü’l-kitâb fahrü’l-emâcid ve’l-ekârim Hüseyin Efendi b. Bayezid meclis-i şer‘a gelip takrîr-i kelâm ve ta‘bîr ani’l-merâm edip bundan akdem menzil-i mezbûrda bir hamâm ve bir fırın ve bir ahır ve bir otluk anbârı ihdâs olunmağa muhtâc olmağla icâre-i mu‘acceleye mahsûb olmak üzere kendi mâlımdan binâ edip cümlesine altmış iki bin üç yüz yirmi akçe harc [u] sarf eylemiş idim hâlâ kıbel-i şer‘den üzerine varılıp ebniye-i mezkûrenin meblağ-ı mezbûra tahammülü var mıdır keşf ve tahrîr olunmasın taleb ederim dedikde cânib-i şer‘den Mevlânâ Mehmed Efendi b. Süleyman el-müderris ve hâssa mi‘mârlardan üstâd Ali b. Halil irsâl olunup zeyl-i kitâbda mastûretü’l-esâmî olan Müslimîn ile menzil-i mezbûrun üzerine varılıp evkāf-ı mezbûreye hâlâ mütevellî olan Hasan Bey b. Mehmed nâm bevvâb-ı sultânî mahzarında keşf olundukda fi’l-vâki‘ tûlen ve arzen üç zirâ‘ iki halvetli bir hamâm ve bir câmekân ve mermer döşeme ve ıssı ve soğuk su hazîneleri külhân ve kazga[n] ve bir fırın ve ahır ve otluk anbârı müceddeden binâ ve ihdâs olunmağın bu cümleye sarf olunan taşın ve kerestenin ve mismârın ve neccâriyye ve ırgadiyye ve hammâliyyesinin meblağ-ı mezbûr altmış iki bin üç yüz yirmi akçeye tahammülü vardır deyu mi‘mâr-ı mezbûr ve sâir ehl-i vukūf Müslimânlar ittifâk eylediklerinde mevlânâ-yı mezbûr mahallinde tahrîr edip ba‘dehû meclis-i şer‘a gelip haber vermeğin mâ-hüve’l-vâkı‘ bi’t-taleb ketb olundu.<br><br>Tahrîren fî-evâili Muharremi’l-harâm li-sene erba‘a ve ışrîn ve elf.<br><br>Şühûdü’l-hâl: Mustafa Bey b. İskender el-bevvâb, Ahmed b. Abdullah, Hüseyin Çelebi b. Ömer, Ali b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11474"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11476"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o775"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>