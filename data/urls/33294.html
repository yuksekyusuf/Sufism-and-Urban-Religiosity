﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 42<br>Hüküm no: 10<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eski Beypazarı voyvodası es-Seyyid Mustafa Ağa b. Ali’nin, kaza voyvodası es-Seyyid Mehmed Ağa b. Ali’den alacağı olduğu iddiası</b><br><br>50 kile şaîr ve 350 aded Adlî altının men‘i<br><br>Mültezim tâifesinden es-Seyyid Mustafa Ağa b. Ali şifâhen sâdır olan fermân-ı âlîlerine imtisâlen Çarşamba günü Arz Odası’nda huzûr-ı hazret-i sadâret-penahîlerinde ma‘kūd meclis-i şer‘-i münîrde yine tâife-i merkūmeden es-Seyyid Mehmed Ağa b. Ali muvâcehesinde ben bin iki-yüz otuz sekiz senesi hılâlinde Anadolu’da Beypazarı kazâsında voyvoda olup merkūm dahi iki-yüz otuz dokuz senesine mahsûben kazâ-i mezbûr voyvodalığını iltizâm ile kazâ-i mezbûra geldiğinde ben malımdan mezbûra bey‘ ve teslîm ol-dahi iştirâ ve kabz eylediği beher keyli on ikişer guruşa olarak elli keyl şaîr semeninden altı-yüz guruş ve kezâlik malımdan merkūma bey‘ ve teslîm eylediğim mikdâr ve fiy’âtı beynimizde ma‘lûm nühâs semeninden dahi üç-yüz seksen guruş ki cem‘an mezbûrun zimmetinde alacağım olan dokuz yüz seksen sekiz guruş ile yine kazâ-i mezbûrda malımdan ve yedimden iktirâz ve kabz ve istihlâk eylediği dört bin iki yüz guruşa mu‘âdil üç yüz elli aded Adlî altınların misillerini merkūm es-Seyyid Mehmed Ağa’dan taleb eder[im] deyu da‘vâ ettikde ol-dahi cevâbında ancak zikr olunan nühâsı müdde‘î-i merkūmdan iki-yüz seksen guruşa iştirâ ve semenini târih-i mezkûrda kendüye tamâmen edâ ve teslîm edip hattâ semen-i mezkûru kabzını müş‘ir işbu memhûr tahvîli yedime i‘tâ etmiş-idi deyip mâ‘adâ zikr olunan elli keyl şaîri iştirâsını ve mârru’l-beyân üç-yüz elli aded Adlî altınları iktirâz ve kabzını inkâr ve müdde‘î-i merkūm mârru’z-zikr nühâsı iki-yüz seksen guruşa bey‘ ve semenini kabz ve istîfâ eylediğini ikrâr ve tasdîk ve mâ‘adâ ber-vech-i muharrer elli keyl şaîri bey‘ini ve üç-yüz elli aded Adlî altınları iktirâz ve teslîm müdde‘âlarına ikāmet-i beyyine edemeyip bi’t-taleb merkūm es-Seyyid Mehmed Ağa bi’l-müvâcehe ber-nehc-i şer‘î tahlîf olunmağın mûcebince müdde‘î-i merkūm es-Seyyid Mustafa Ağa da‘vâ-yı mezkûresiyle merkūm es-Seyyid Mehmed Ağa’ya bî-vech-i şer‘î ve bilâ-beyyine mu‘ârazadan ba‘de’l-men‘ merkūm es-Seyyid Mustafa Ağa meclis-i ma‘kūd- ı mezkûrda mezbûr es-Seyyid Mehmed Ağa mahzarında i‘âde-i kelâm edip benim merkūm es-Seyyid Mehmed Ağa zimmetinde hakīkatde zikr olunan üç-yüz elli aded altın iktirâz ile alacağım olmayıp ancak benim voyvodalığım hengâmında kazâ-i merkūm re‘âyâsından bana âid olacak a‘şâr-ı şer‘iyye ve rüsûmât-ı sâireden olarak merkūm es-Seyyid Mehmed Ağa ma‘lûmu’l-esâmî mahsûrü’l-eşhâs kimesnelerden dört bin iki-yüz guruş ahz etmekle mücerred merkūmun ahz eylediği meblağ-ı mezkûr dört bin iki-yüz guruş [4a] voyvodalığım hengâm[ın]da bana âid olacak a‘şâr-ı şer‘iyye ve rüsûm-ı sâireden olduğuna binâen meblağ-ı mezkûr dört bin iki-yüz guruşu bana malından vermek üzere merkūm es-Seyyid Mehmed Ağa’ya cebr olunsun deyu takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı kendüye tefhîm ve da‘vâ-yı mezkûresiyle tekrâr merkūm es-Seyyid Mehmed Ağa’ya bî-vech-i şer‘î mu‘ârazadan men‘ olunduğu İstanbul Mahkemesi’nden huzûr.<br><br>Fî 17 L sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33293"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33295"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b042"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o206"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>