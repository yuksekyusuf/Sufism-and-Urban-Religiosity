﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 568<br>Hüküm no: 565<br>Orijinal metin no: [82a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Ağa’nın tasarrufunda olan vakıf menzile kattığı yer üzerine yaptığı binayı yıkarak menzili asli heyetine uygun hale getirmeye söz verdiği</b><br><br>Tavâşî Süleymanağa mahallesinde menzil hedmi<br><br>Ma‘rûz<br><br>Sâdır olan fermân-ı âlîlerine imtisâlen cânib-i şer‘-i münîrden mürsel keşif nâibimiz Merhabâzâde Mahmud Efendi hâssa mi‘mârı hulefâsından es-Seyyid Mustafa ve Selim halîfeler ile İstanbul’da Kumkapı kurbünde vâki‘ nezâret-i dâ‘îlerinde olan evkāfdan Tavâşî Süleyman Ağa Câmi‘-i şerîfine varıp cerîdede mazbûtü’l-esâmî Müslimîn huzûrlarında akd-i meclis-i şer‘-i kavîm etdikde sâlifü’z-zikr Tavâşî Süleyman Ağa Vakfı’na li-ecli’l-maslaha kāimmakām-ı mütevellî nasb olunan İmâm Hasan Efendi b. Yahya meclis-i ma‘kūd-ı mezkûrda vakf-ı mezbûr mütevellîsi Yakub b. Ahmed hâzır olduğu hâlde vakf-ı merkūm müsakkafâtından zikri âtî menzile bi’l-icâreteyn mutasarrıf olan es-Seyyid İsmail Ağa b. Ali mahzarında mezbûr es-Seyyid İsmail Ağa mutasarrıf olduğu menzil-i mezkûru bu esnâda hedm ve câmi‘-i mezkûrun bi’r-i mâ ve maslak ve tabutluk mahâllinin ulüvvünden mi‘mârân-ı mezbûrân mesâhalarıyla tûlen ve arzen bi-hesâbı terbî‘î on zirâ‘ üç parmak ulüv mahâllini gasb ve üzerine binâ ihdâs etmekle men‘ ve ihdâs eylediği binâ ref‘ olunmak matlûbumdur deyü kāimmakāmlığı hasebiyle da‘vâ etdikde mezbûr es-Seyyid İsmail Ağa dahi cevâbında mütevellî-i hâzır-ı merkūmun izniyle binâ ve ihdâs eyledim demesi şer‘an müvecceh olmadığından mâ‘adâ mahâll-i mezbûru gasb eylediğini mahalle-i mezbûre ahâlisinden el-Hâc Mehmed Ağa b. İbrahim ve Hasan Ağa b. Ahmed ve Selim Ağa b. Abdullah ve Mustafa Ağa b. Ahmed ve Za‘îm Mustafa Ağa b. Ahmed ve el-Hâc Hafız Mehmed Efendi b. Ali ve Manav Ahmed Beşe ve Ebûbekir ve Hasan nâm kimesneler alâ-tarîki’ş-şehâde haber vermeleriyle mûcebince mezbûr es-Seyyid İsmail Ağa menzil-i merkūma ilhâk eylediği mahâll-i mezkûr üzerine ihdâs olunan ebniyeyi hedm vâkı‘a ba‘de’t-tenbîh menzil-i mezkûru dahi heyet-i kadîmesi üzere binâya ta‘ahhüd eylediğini mevlana-yı mezbûr mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği İstanbul Mahkemesi’nden huzûr.<br><br>Fî 11 Şa‘bân sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31972"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31974"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b568"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>