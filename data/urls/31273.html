﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 446<br>Hüküm no: 519<br>Orijinal metin no: [76a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Abdullah’ın, Süleyman, Çukadâr Deli Halil ve Seyyid Ali aleyhine açtığı altın davasının reddedildiği</b><br><br>Ecnâs altın da‘vâsı meşrû‘a olmayıp mu‘ârazadan men‘<br><br>Ma‘rûz<br><br>İstanbul’da Kundakçılar Mahallesinde sâkinler sâhib-i arzuhâl Mustafa b. Abdullah nâm kimesne Çarşamba günü dîvân-ı âsaf-nazîrlerinde akd olunan meclis-i şer‘-i münîrde Kundakçı Süleyman b. Ali ve Çukadâr Deli Halil b. İbrahim ve es-Seyyid Ali b. es-Seyyid Mehmed ve Kutucu Mustafa b. Mehmed ve Kundakçı İmâmı Şuayb Efendi b. Hasan nâm kimesneler mahzarlarında merkūmûndan her biri bundan akdem lede’l-iştikâ beni habsettirmeleriyle mahbûsda olduğum hâlde târih-i i‘lâmdan beş gün mukaddem mahalle-i mezbûrede vâki‘ menzilimde sandık derûnunda mevcûd malım olan iki yüz elli dört aded fındık altını ve yüz seksen aded rub‘iyye ve üç yüz yirmi aded zer-i mahbûb altınım sirka olunmağla mücerred merkūmûnun iştikâlarıyla mahbûs olduğum hâlde sirka olunduğuna binâen meblağ-ı mecmû‘-ı mezkûru merkūmun bana zâmin olsunlar veyâhud sâriki bulup bana versinler deyü takrîr-i meşrûhu üzere tasaddî eylediği da‘vâsı meşrû‘a olmamağla kelâmına iltifât olunmadığı huzûr-ı âlîlerine i‘lâm olundu.<br><br>Fî-29 min C sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31272"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31274"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b446"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>