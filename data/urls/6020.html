﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 263<br>Hüküm no: 266<br>Orijinal metin no: [65b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haseki Mustafa Ağa’nın Sultanbayezid mahallesinde bulunan ev hissesini sattığı</b><br><br>Mübâya‘a rub‘ hisse.<br><br>Mahmiye-i İstanbul’da Samatya kurbünde el-Hâc Hüseyin mahallesinde sâkin Haseki Mustafa Ağa b. Veliyüddin nâm kimesne meclis-i şer‘-i şerîf-i enverde işbu hâfızü’l-kitâb Cafer Ağa b. Ahmed b. Abdullah tarafından husûs-ı âti’l-beyânda vekîl olduğu el-Hâc İbrahim b. Osman ve İbrahim b. Mustafa nâm kimesneler şehâdetleriyle sâbit olan Ali Çelebi b. Mustafa nâm kimesne mahzarında ikrâr-ı tâm ve takrîr-i kelâm edip arsası merkūme Belkıs nâm hatun vakfına senede iki yüz kırk akçe mukāta‘a-i kadîmesi ile rub‘u benim selâse erbâ‘ı Cafer Ağa veresesinin taht-ı tasarrufumuzda ve ebniyesi kezâlik silk-i mülkümüzde münselik olup mahrûse-i Galata mahallâtından Sultan Bâyezid mahallesinde vâki‘ bir tarafdan Zeyneb Hatun menzili ve bir tarafdan el-Hâc Halil odaları ve bir tarafdan Kiryako zimmî menzili ve bir tarafdan tarîk-ı âm ile mahdûd bir bâb fevkānî oda ve bir bâb tahtânî odayı muhtevî menzilin ebniye-i memlûkesinden olan rub‘ hisse-i irsiyeli bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-ı bâtt-ı sahîh-i şer‘î ile müvekkil-i mezbûr Cafer Ağa’ya altmış guruşa bey‘ ve temlîk ve teslîm ve arsasında olan rub‘ hissemi bâ-izn-i mütevellî meccânen ferâğ ve tefvîz edip müvekkil-i mezbûr dahi iştirâ ve temellük ve tesellüm ve tefevvüz ve kabûl eylediğinden sonra semeni olan meblağ-ı mezbûr altmış guruşu müvekkil-i mezbûr yedinden tamamen ahz u kabz eyledim. Ba‘de’l-yevm menzil-i mahdûd-ı mezbûrun ebniyesinde olan rub‘ hissem müvekkil-i mezbûr Cafer Ağa’nın mülk-i müşterâsı ve arsasında olan rub‘ hissem dahi dâhil-i havza-i tasarrufu olmuşdur. Keyfe mâ yeşâ ve yahtâr mutasarrıfı olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 25 min-Zilhicceti’ş-şerîfe sene [1]143.<br><br>Şuhûdü’l-hâl: Sultan Kethudâsı Ömer Ağa b. Ali, Kimyâcı Ahmed Ağa, Hüseyin Efendi dâmad-ı Mustafa Efendi, İbrahim Çelebi b. Mustafa, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=6019"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6021"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>