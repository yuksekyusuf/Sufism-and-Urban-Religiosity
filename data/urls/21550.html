﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 682<br>Hüküm no: 486<br>Orijinal metin no: [113b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Baki’nin oğluna vasî olan Hasan Efendi’nin, merhum Kaymak Kapudan’ın zimmetindeki alacağını varislerden talep ettiği</b><br><br>Mahmiye-i İstanbulˈda Soğan Ağa mahallesi sükkânından iken bundan akdem vefât eden Mehmed Baki nâm kimesnenin sulbî oğlu Ömer nâm sagīrin vasî-i muhtârı fahrüˈl-eşbâh el-Hâc Hasan Efendi b. Zülfikar meclis-i şer‘de mahmiye-i Galata hâricinde Şahkulu mahallesinde sâkin iken bundan akdem vefât eden Kaymak Kapudan bt. Rıdvanˈın verâseti zevce-i metrûkesi Âişe Hanım bt. Mehmed ile vâlidesi Hadîce Hanım bt. Hasanˈa münhasıra olduğu şer‘an zâhir oldukdan sonra mezbûrenin [114a] vekîl-i müseccelleri olup merkūm Kaymakˈın terekesine biˈl-vekâle vâzi‘uˈl-yed olan Ramazan Çelebi b. Yusuf mahzarında biˈl-vesâye üzerine da‘vâ ve takrîr-i kelâm edip vasîsi olduğum sagīr-i mezbûrun mâlından müteveffâ-yı merkūm Kaymak Kapudan biˈl-vesâye beş yüz yetmiş esedî guruş ikrâz ve teslîm ol dahi istikrâz ve kabz ettikden sonra eşyâ-i memlûkesinden yüz elli zirâ‘ dîbâ ve hâre ve iki yüz elli zirâ‘ atlasını rehn vaz‘ ve teslîm ve ben dahi ba‘deˈl-irhân veˈl-kabz hâl-i hayatında vech-i muharrer üzere sagīr-i mezbûrun mâlından benim yedimden meblağ-ı mezbûru istikrâz ve kabzını huzûr-ı Müslimînˈde ikrâr ve işhâd dahi etmekle hâlâ terekesinden olmak üzere vekîl-i mezbûrdan meblağ-ı mezbûru biˈl-vesâye taleb ederim suâl olunsun gıbbeˈs-suâl veˈl-inkâr ve gıbbeˈt-talebiˈl-beyyine udûl-ı ricâlden Küçük Mehmed Beşe b. Mehmed ve Halil b. Hasan nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka müteveffâ-yı merkūm Mehmed Kapudan hayatında sagīr-i mezbûrun mâlından vasî-i mezbûr el-Hâc Hasan Efendi yedinden meblağ-ı mezbûr beş yüz yetmiş esedî guruş istikrâz ve kabz edip mârrüˈz-zikr dibâ ve hâre ve atlasımı vasî-i mezbûr yedine rehn vaz‘ ve teslîm ol dahi irhân ve kabz etmişdi deyü huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra vasî-i mezbûr ba‘deˈt-tahlîfiˈl-mu‘teber mûcebiyle hüküm birle mâ vaka‘a biˈt-taleb ketb olundu.<br><br>Hurrire fiˈl-yevmiˈs-sâbi‘ min-Saferiˈl-hayr li-sene hamse ve semânîn ve elf.<br><br>Şuhûdüˈl-hâl: el-Hâc İsmail Ağa b. el-Hâc Hasan, Mustafa Ağa b. el-Hâc Osman, Mehmed Ağa b. el-Hâc İsrâfil, el-Hâc Mehmed b. Ali, el-Hâc Hasan b. Süleyman, es-Seyyid Mehmed Çelebi b. es-Seyyid Abdurrahman, Mehmed Kapudan b. Ahmed, Hasan Çelebi b. Abdullah, Halil Çelebi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=21549"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21551"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b682"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o914"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>