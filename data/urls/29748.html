﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 385<br>Hüküm no: 457<br>Orijinal metin no: [193-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İsmail’in tasarrufunda olan menzilin Nergis Hatun Vakfı’ndan icareteynli olduğunun tescili</b><br><br>Nergis Hatun Vakfı’ndan menzil<br><br>Ma‘rûz,<br><br>Nezâret-i dâ‘îlerinde olan evkāfdan Üskübî kurbünde Muhyiddin Foçavî mahâllesinde vâki‘ Nergis Hatun Vakfı’ndan etrâf-ı erba‘ası Bekir Bey ve Emine ve Havva Hatun menzilleri ve tarîk-i âm ile mahdûd menzile mutasarrıf iken bundan akdem fevt olan Navulcu el-Hâc İsmail’in veresesi li-ebeveyn kız karındaşı arzuhâlde mezkûre mezbûre Havva tarafından vech-i âtî üzere da‘vâ ve ikrâra vekîli olduğu zâtını ârifân kısmet-i askeriye muhzırı el-Hâc Ahmed b. Abdullah ve Hâfız İsmail Efendi b. Mustafa şehâdetleriyle sâbit olan kızı Zeyneb bt. İsmail meclis-i şer‘-i şerîfde vakf-ı mezbûr mütevellîsi arzuhâl eden İmam Mehmed Efendi mahzarında menzil-i mezkûrun arsası vakf-ı mezkûrdan müvekkilem mezbûre Havva’nın mûrisi müteveffâ-yı mezbûrun tasarrufunda ve ebniyesi on bir sene mukaddem vâki‘ olan Cibâli harîkinde muhterike oldukda hâlâ mevcûde olan müştemilâtını müteveffâ-yı mezbûr mülkü olmak üzere nefsi için binâ edip müvekkilem mezbûreye mevrûs olmuş idi deyü da‘vâya tasaddî ve mütevellî-yi mezbûr dahi vakfa teberru‘an binâyı ikrâr etmiş idi deyü nizâ‘ etmeleriyle mütevellî-yi mezbûr nef‘an li’l-vakf mezbûre Havva için vekîl-i mezbûreye yüz guruş verip ve da‘vâsından mezbûre Havva’nın zimmetini ibrâ etdikde ol dahi meblağ-ı merkūm yüz guruşu müvekkilesi mezbûre için ahz u kabz edip menzil-i mezkûrun arsa ve ebniye-i mevcûdesi Nergis Hatun Vakfı olup cânib-i vakf-ı mezkûrdan bi’l-icâreteyn mûrisi müteveffâ-yı mezbûr el-Hâc İsmail’in taht-ı icâresinde olduğunu bi’l-vekâlet ikrâr ve kat‘-ı nizâ‘ eyledikleri bi’l-iltimâs huzûr-ı âlîlerine i‘lâm olundu.<br><br>Fî 6 C sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29747"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29749"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b385"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>