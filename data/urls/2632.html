﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 276<br>Hüküm no: 314<br>Orijinal metin no: [60a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi’nin Ali Efendi’den iddia ettiği alacağını tahsil etmesi</b><br><br>Mahmiye-i İstanbul’da Karabaş mahallesinde sâkin Ahmed Çelebi b. Hüseyin nâm kimesne meclis-i şer‘-i şerîfde Ali Efendi b. Hüseyin nâm kimesne mahzarında ikrâr ve takrîr-i kelâm edip bundan akdem merhûme Aynışah Hatun Vakfı’nın tevliyeti arzını nâzırından bana alıvermek için bi-tarîkı’r-rüşvet otuz beş guruş yirmi üç guruş [akçe] kıymetli bir çift Bursa yasdığımı mezbûr Ali Efendi’ye def‘ ü teslîm, ol dahi ahz u kabz etmekle zikr olunan yasdıkların aynları mevcûd ise aynları müstehleke ise kıymet-i şer‘iyyeleri ve meblağ-ı mezbûr otuz beş guruşu mezbûr Ali Efendi’den taleb etdikde ol dahi inkâr etmekle beynimizde nizâ‘-ı küllî vukū‘undan sonra muslihûn tavassut edip mezbûr Ali Efendi ile beynimizde bin beşyüz akçe üzerine inşâ-i akd-i sulh etdiklerinde, ben dahi sulh-ı mezbûru kabûl ve bedel-i sulh olunan meblağ-ı mezbûr bin beşyüz akçeyi mezbûr Ali Efendi yedinden ahz u kabz edip husûs-ı mezbûra müte‘allıka da‘vâdan mezbûr Ali Efendi’nin zimmetini ibrâ-i âmm-ı katı‘u’n-nizâ‘ ile ibrâ ve iskāt eyledim dedikde gıbbe’t-tasdîk mâ-hüve bi’t-taleb ketb olundu.<br><br>Fî 28 min-Recebi’l-ferd li-sene 1081.<br><br>Şuhûdü’l-hâl: Mustafa el-mübâşir, İbrahim Çavuş b. Kalender, Kazzâzlar kethüdâsı, Aşçı Mehmed Çavuş.</p>          <br><a title="Önceki sayfa" style="text-decoration:none" href="./ayrmetin.php?idno=2631"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2633"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>