﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 157<br>Hüküm no: 233<br>Orijinal metin no: [25b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Bostancılardan şer‘ ve kanûn ile alınanların dışında ehl-i örf tarafından kefilleme adıyla para alınmamasına dâir</b><br><br>Medîne-i Ebâ Eyyûb El-Ensârî bostancılarından işbu sâhibü’l-kitâb Dimitri ve Üstüyan ve Niko ve gayruhüm meclis-i şer‘-i şerîf-i râsihü’l-erkân ve mahfil-i dîn-i münîf-i şâmihü’l-bünyâna hâzırûn olup dokuz yüz doksan dört Saferi’nin evâsıtıyla müverrah ve tuğrâ-yı garrâ-yı kîtî-sitân-ı hâkān[î] ile muvakka‘ bir emr-i şerîf ve hükm-i latîf îrâd edip mazmûn-ı sa‘âdet makrûnlarından zikr olunan bostancılar mâdem ki kendi hâllerinde ve kâr-ı kisblerinde olup eşkıyâ ve ehl-i fesâd ile muhtelit olmayıp üzerlerine töhmet-i sâbıkaları ve gayrı nesneleri dahi şer‘le ve kānûn ile sâbit ve zâhir olmaya ehl-i örf mezbûrları rencîde etmeyip kefîlleme nâmıyla akçelerin dahi almayıp rencîde ettirmeyip akçelerin dahi aldırmayasın deyû bu hakīre hitâben fermân olunmuş eyle olsa ber mûceb-i fermân-ı kadr-tuvân voyvodalar ve subaşılar min ba‘d mezbûrlar üzerlerine şer‘le ve kānûn ile töhmet sâbit olmayıp cürümleri dahi olmaya kefîlleme nâmıyla akçelerin almayıp rencîde ve remîde eylemeyeler deyû muhkem kıbel-i şer‘den tenbîh ve te’kîd olundukdan sonra bu hurûf talebleriyle tesvîd olunup yedlerine def‘ olundu ki vakt-i hâcetde müzekkir-i mâ cerâ ola. Tahrîren fî evâili Rebî‘ilâhir sene 994.<br><br><br>Şuhûdü’l-hâl: Süleyman b. ( ), Bâli b. Hüseyin, Mustafa b. Abdullah, Yusuf b. Abdullah </p>          <br><a title="Önceki sayfa" style="text-decoration:none" href="./ayrmetin.php?idno=12671"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12673"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o233"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>