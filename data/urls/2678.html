﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 306<br>Hüküm no: 360<br>Orijinal metin no: [67a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Ahmed’in Halep sabunu bedelinden olan alacağını ödemesi hususunda Manol Reis’e tenbihte bulunulması</b><br><br>Mahmiye-i İstanbul’da Karabaş mahallesi sükkânından işbu bâ‘isü’l-kitâb el-Hâc İbrahim b. el-Hâc Ahmed nâm kimesne meclis-i şer‘-i şerîfde gemici tâifesinden Manol Reis v. Torn nâm zimmî muvâcehesinde üzerine da‘vâ ve takrîr-i kelâm edip târîh-i kitâbdan yirmi iki ay mukaddem zahrü’l-akrân Osman Ağa’nın yüz kantar Haleb sabununu her bir kantarı on guruşa olmak üzere mezbûr Manol Reis’e vekâleten bin esedî guruşa ba‘de’l-vezn bey‘ ve teslîm ve mezbûr Manol dahi iştirâ ve tesellüm edip hattâ mezbûr Manalo Reis yüz kantar sabunu vech-i muharrer üzere yedimden iştirâ ve kabz edip semeni olan bin esedî guruşa zimmetinde deyni olduğunu huzûr-ı Müslimînde ikrâr dahi etmiş idi, suâl olunup alıverilmek matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda mahmiye-i mezbûrede Beyceğiz mahallesinde sâkin el-Hâc Mehmed b. Mehmed ve Mustafa Bey mahallesinde sâkin Haffâf Musli Beşe b. Mehmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Manol Reis müdde‘î-i mezbûr yedinden iştirâ ve kabz etdiği yüz kantar Haleb sabunu bahâsından bin esedî guruş deyni olduğunu bizim huzûrumuzda ikrâr ve bizi işhâd etmiş idi, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûr bin esedî guruşu müdde‘î-i mezbûra edâya merkūm Manol Reis’e tenbîh olunmağın mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Şa‘bâni’l-mu‘azzam sene 1081.<br><br>Şuhûdü’l-hâl: Zahrü’l-akrân Hüseyin Ağa kethüdâ-yı hazret efendi, Mehmed Çelebi b. Abdullah kethüdâ-yı muhzırân, Ramazan b. Ali el-muhzır, Hüseyin Çelebi b. Süleyman, Mehmed b. Muharrem, Kantarcı Ahmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2677"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2679"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>