﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 305<br>Hüküm no: 325<br>Orijinal metin no: [63a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Çelebi b. Ahmed’in paralarını Hümraz ve Âmine ile birlikte çaldığını ikrar eden Emine bt. Mehmed’in payına düşenden yeniçeri Cafer ile Rabia Hatun’un para almadıkları</b><br><br>Mahmiye-i Kostantıniyye sükkânından bâ‘isü’l-kitâb Derviş Çelebi b. Ahmed mahmiye-i mezbûre mahallâtından Debbağ Yunus mahallesinde sâkine olan Âmine bt. Mehmed nâm hatunu mahfil-i kazâya ihzâr ve mahzarında takrîr-i kelâm edip bundan mukaddem işbu hâzır fi’l-meclis olan Hümraz bt. Abdullah nâm hatun ve kahveci zevcesi Âmine nâm hatun ile mezbûre Emine ittifâk edip mezkûre Hümraz bir gece temcid zamânında bir kîse guruş ve bir kîse Osmanî ile üç nefer câriyemi evimden çıkarıp mezbûre Âmine’ye teslîm edip ol dahi alıp Havuzlar Hamamı kurbünde olan odaların birinde sâkine olan Âişe nâm hatunun evine alıp gidip zikr olunan guruş ve Osmanîyi beynlerinde taksîm eylediklerinden sonra ben dahi husûs-ı mezbûru tefahhus edip mezbûreleri ahz eylediğimde zikr olunan guruş ve Osmanîden kahveci hatununda iki bin dört yüz Osmanî ve yüz beş guruş bulup ve mezkure Âişe’nin yedinde dahi iki bin dört yüz Osmanî ve yetmiş bir guruş buldum sûret-i hâl mezbûre Âmine’den suâl olunup takrîri tahrîr olunmak matlûbumdur dedikde gıbbe’s-suâl mezbûre Âmine cevâb verip fi’l-vâki‘ mezbûretân Hümraz ve Âmine ile ittifâk edip bir gece temcid zamânında zikr olunan câriyeleri iki kîse ile mezbûre Hümraz çıkarıp ben dahi Havuzlu Hamam kurbünde sâkine olan mezkûre Âişe’nin rebîbesi olan Fâtıma ile zikr olunan câriyeleri alıp mersûme Âişe’nin evine götürüp zikr olunan kîselerin mührünü bozup mezbûre Âişe bana ve kahveci hatununa bir mikdâr guruş ve Osmanî verip mâ‘adâsını kendisi alıkoyup ben dahi aldığım akçeden on sekiz bin akçeye iki kuşak alıp birini kuşanıp birini kırk guruş ile Aksaçlı Raziye’ye verdim ve dokuz bin akçe dahi işbu hâzır fi’l-meclis Rabia Hatun’a deynim var idi deynim için verdim ve on beş bin akçe dahi işbu hâzır fi’l-meclis Cafer nâm yeniçeriye verdim deyip mezbûrân Cafer ve Rabia dahi bir akçe almadık deyü inkâr etdiklerinde sûret-i hâl hıfzan li’l-makāl ketb ü tahrîr olundu.<br><br>Hurrire fî-evâsıtı’l-Muharremi’l-harâm li-sene erba‘a ve selâsîn ve elf.<br><br>Şuhûdü’l-hâl: Zahrü’l-akrân Mehmed Subaşı b. Musa, Mehmed Beşe b. Abdullah, İsmail b. Abdullah, Ali Beşe b. Abdullah ser-oda, Hasan Subaşı b. Hüseyin, Selim b. Abdullah, Sefer Dede b. Abdullah, Mustafa Beşe b. Mehmed Çukadar.</p>          <br><a title="Önceki sayfa" style="text-decoration:none" href="./ayrmetin.php?idno=39616"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39618"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>