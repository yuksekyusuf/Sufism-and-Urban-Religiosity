﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 71<br>Hüküm no: 33<br>Orijinal metin no: [5b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Yusuf’un elindeki cariyenin, asıl sahibesi olan Hanife bt. Mehmed’e teslim edilmesi</b><br><br>Mahrûse-i Kostantıniyye mahallâtından Çukurçeşme mahallesi sükkânından işbu bâ‘isetü’l-kitâb Hanife bt. Mehmed nâm hatun mahfil-i şer‘-i hatîrde Mehmed Çelebi b. Yusuf el-Kâtib mahzarında üzerine takrîr-i da‘vâ edip hâlâ mezbûr Mehmed Çelebi’nin yedinde olup işbu meclisde hâzıra ve müşârun-ileyhâ olan orta boylu, açık kaşlı, gök gözlü, sarışın, arkasında eser-i cerâhati olan Rusiyyetü’l-asl ve sâbıkā Pâyidâr ismiyle müsemmât olup hâlâ Reftâr tesmiye olunan câriye mülk-i mahz-ı sahîhim olup yedi yıl mukaddem mülkümden ibâk ve firâr etmiş idi, hâlâ mezkûrun yedinde buldum, taleb ederim dedikde gıbbe’s-suâl mersûm Mehmed Çelebi cevâbında mevsûfe-i mezkûreyi ben bir ay mukaddem işbu Temenna bt. Abdullah nâm hatundan on beş bin beş yüz akçeye iştirâ eyledim, mezbûrun mülkü olup mülkünden ibâk eylediğini bilmem deyü inkâr edicek müdde‘iye-i mezkûreden da‘vâ-yı meşrûhasına mutâbık beyyine taleb olundukda Mi‘mâr Sinan mahallesinden Mehmed b. Mustafa ve Akseki mahallesinden Ahmed Çavuş b. Hızır li-ecli’ş-şehâde hâzırân olup fi’l-hakīka işbu mevsûfe-i merkūme müdde‘iye-i mezbûre Hanife’nin mülk-i mahz-ı sahîhi olup yedi yıl mukaddem mülkünden ibâk etmiş idi, bu husûsa şâhidleriz, şehâdet dahi ederiz deyü edâ-i şehâdet-i şer‘iyye etdiklerinde isre ri‘âyeti şerâiti’l-kabûl şehâdetleri makbûle olup ba‘dehû müdde‘iye-i mezkûre dahi câriye-i mesfûreyi âhara bey‘ ve hibe etmeyip turuk-ı şer‘iyyeden bir tarîkle mülkünden ihrâc etmediğine yemîn billâhi te‘âlâ eyledikde mûcebiyle teslîme tenbîh olunup mâ-hüve’l-vâkı‘ bi’t-taleb ketb olundu.<br><br>Fî-evâhiri Cumâdelâhire li-seneti selâse ve selâsîn ve elf.<br><br>Şuhûdü’l-hâl: Kasım Çavuş b. Abdullah el-mübâşir, Yusuf Çavuş b., Mehmed b. Ahmed, Ali b. İbrahim, Cafer b. İskender, Mehmed Bey b. el-cündî, Mehmed b. el-Cerrâh, Mehmed Çelebi b. Cafer ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39324"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39326"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>