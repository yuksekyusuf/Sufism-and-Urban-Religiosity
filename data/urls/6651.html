﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 398<br>Hüküm no: 435<br>Orijinal metin no: [61b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerbetçi Mustafa’nın vefatıyla varislerden Zekeriya’nın diğer varislere şerbetçi dükkânındaki haklarını vermesi</b><br><br>Bâ-emr-i efendi<br><br>Ma‘rûz<br><br>Derûn-ı [arzuhâlde] mastûr husûsun mahallinde istimâ‘i’çün savb-ı şer‘-i enverden irsâl olunan vekāyi‘ kâtibimiz el-Hâc Abdullah Efendi dâ‘îleri Yeni Câmi‘ kurbünde attârlar çarşısında vâki‘ Attârân Kethüdâsı el-Hâc Osman’ın dükkânında akd eylediği meclis-i şer‘de arzuhâlde mezkûr müteveffâ Şerbetci Mustafa’nın verâseti zevcesi Âişe ile kebîr oğlu Zekeriya’ya ve kebîre kızları sâhibât-ı arzuhâl Halime ve Hadîce ve Ümmühani’ye münhasıra olduğu şer‘an müte‘ayyen oldukdan sonra mezbûrât Halime ve Hadîce ve Ümmühani taraflarından bâ-hüccet-i şer‘iyye vekîl-i sâbitü’l-vekâleleri Mustafa meclis-i mezbûrda sûk-ı mezbûr kurbünde vâki‘ tereke-i müteveffâ-yı mezbûrdan olmak üzere bir bâb şerbetci dükkânına vaz‘-ı yedi sâbit olan mezbûr Zekeriya’dan mezbûr şerbetci el-Hâc Mustafa dört sene mukaddem fevt oldukda oğlu mezbûr Zekeriya dükkân-ı mezbûr içinde mevcûd işbu defterimiz nâtık olduğu üzere dört yüz guruşluk evân-ı nühâsiye ile sekiz yüz guruş kıymetli envâ‘-ı eşribe ve gülbe şeker ve reçel ve şeker ve asel kabz edip hattâ cem‘an bin iki yüz guruşluk eşyâ-i mezbûreyi tereke-i müteveffâ-yı mezbûrdan olmak üzere kabz eylediğini alâ-ruûsi’l-işhâd ikrâr ve i‘tirâf etmeğin hâlâ dükkân-ı mezbûrdan yüz on guruşluk evânî-i nühâsiye mevcûd olup mâ‘adâsını istihlâk etmekle istihlâk eylediği bin doksan guruşdan müvekkilât-ı mezbûrâtın hisseleri olan beş yüz seksen beş guruşu bi-tarîkı’z-zamân mezbûr Zekeriya’dan bi’l-vekâle taleb ederim deyü ba‘de’d-da‘vâ ve’l-inkâr vekîl-i mezbûr müdde‘âsını lede’t-tezkiye adâletleri zâhir olan Sultan Bayezid-i Veli Câmi‘-i şerîfi hatîbi Mustafa Efendi ve Ali Paşa-i Cedîd Câmi‘-i şerîfi hatîbi es-Seyyid Yahya Efendi ve Hasan Efendi ve Molla Abdullah ve Kayyım es-Seyyid Mehmed nâm kimesneler şehâdetleriyle vech-i şer‘î üzere isbât eylediğini mevlânâ-yı mezbûr mahallinde ba‘de’t-tahrîr ma‘an ba‘s olunan ümenâ-i şer‘le meclis-i şer‘a gelip alâ-vukū‘ihi ba‘de’l-inhâ müvekkilât-ı mezbûrâtın meblağ-ı mezbûrdan hisseleri olan beş yüz seksen beş guruşu edâya mezbûr Zekeriya’ya tenbîh olunduğu huzûr-ı âlîlerine i‘lâm olundu. Bâkī emr ü fermân men-lehü’l-emrindir.<br><br>Fî 5 min-Zilhicce sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6650"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6652"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>