﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 470<br>Hüküm no: 475<br>Orijinal metin no: [69b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi Sinado kızları Angeli ve Ralne’nin kiraya verdikleri at değirmeni ücretinden Panayot ve Dimo’dan alacaklarını tahsil edip zimmetlerini ibra ettikleri</b><br><br>Mahmiye-i İstanbul’da Kumkapı kurbünde Çadırcı Ahmed mahallesi sükkânından iken bundan akdem hâlik olan Çörekçi Sinado v. Nikola’nın sulbiye sagīre kızları Angeli ve Ralne’nin tesviye-i emrlerine savb-ı şer‘den vasiyy-i mansûbeleri olan İstemata bt. Andreya nâm Nasrâniye ile hâlik-i mezbûrun sulbiye kebîre kızı Ezmarağda nâm Nasrâniye taraflarından vekîl-i müseccelleri olan Androça v. İstemat nâm zimmî meclis-i şer‘-i hatîr-i lâzimü’t-tevkīrde uncu tâifesinden asîl ve şerîkleri olan gāibân ani’l-meclis Panayot ve Dimo taraflarından vekîl olup vekâleti sâbite olan İspelyot v. Duka ile âhar şerîkleri olan Angeli v. Yorgo nâm zimmîler mahzarlarında bi’l-vekâle ikrâr ve i‘tirâf edip mahmiye-i mezbûrede merhûm Sultân Bayezid-i Velî Evkāfı’ndan olup merhûm-ı mûmâ-ileyh imâreti kurbünde vâki‘ olup icâre-i mu‘accele ve müeccele-i ma‘lûmeteyn ile ile’l-helâk mezbûr Sinado’nun taht-ı yedinden olup ba‘de helâkihî kızları merkūmât Angeli ve Ralne ve Ezmarağda’ya intikāl-i âdî ile intikāl eden ma‘lûmü’l-hudûd at değirmenini târih-i kitâbdan yedi ay mukaddem sagīretân-ı mezbûretânın vasiyy-i mansûbeleri merkūme İstemata vesâyeten müvekkilem mezbûre Ezmarağda asâleten târih-i kitâb senesi Cumâdelûlâsı gurresinden bir sene tamâmına değin mezbûrân İspelyot ve Angeli’ye ve gāibân-ı mezbûrân Panayot ve Dimo’ya iki bin üç yüz akçeye îcâr ve teslîm onlar dahi istîcâr ve tesellüm ve beş ay tasarruflarından sonra mezbûrûnun zikrolunan değirmende i‘mâl ve ticâret edecekleri malları zâyi‘ ve helâk olmağla fesh-i akd-i icâre-i mezbûre edip ücret-i mezbûreden mutasarrıf oldukları beş aya isâbet eden dokuz yüz altmış akçeyi müvekkiletân-ı mezbûretâna tamâmen def‘ ü teslîm edip merkūmân dahi ahz u kabz eylediler min ba‘d sagīretân-ı mezbûretânın ve müvekkile-i mezbûrenin müste’cirûn-ı mezbûrûn üzerlerinde mârrü’z-zikr at değirmeninin beş aylık ücretine müte‘allika bi-vechin mine’l-vücûh ve sebebin mine’l-esbâb da‘vâ ve hakları kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî gurreti Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Efendi b. Abdurrahman, Mustafa Efendi b. Muharrem, İsa Bey b. Ahmed, Piyale Bey b. Abdullah, el-Hâc Ca‘fer b. Abdullah ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40753"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40755"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b470"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o843"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>