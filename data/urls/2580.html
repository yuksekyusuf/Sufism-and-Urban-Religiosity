﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 237<br>Hüküm no: 262<br>Orijinal metin no: [50b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Despina bt. Mihal’in Onbeşinci Sekbanlar Para Vakfı mütevellisinden borç alması (istiğlâl)</b><br><br>Mahmiye-i İstanbul’da Samatya Kapısı kurbünde vâki‘ Zeytin mahallesi ahâlîsinden Despina bt. Mihal nâm Nasrâniye meclis-i şer‘-i hatîr-ı lâzımü’t-tevkīrde dergâh-ı âlî -dâme merci‘an li’l-e‘âlî- yeniçerilerinin on beşinci sekbanlara mahsûs oda mühimmâtı için mevkūfe nukūda bi’l-fi‘il mütevellî olup hâlâ oda-i mezbûrede odabaşı olan işbu bâ‘isü’l-kitâb Himmet Beşe b. Murad nâm kimesne mahzarında ikrâr ve takrîr-i kelâm edip akd-i âtî sudûruna değin yedimde mülküm ve hakkım olup mahalle-i mezbûrede vâki‘ bir tarafdan kilise ve bir tarafdan Perister v. Yorgaki [51a] ve iki tarafdan tarîk-i âm ile mahdûd ve tabaka-i ulyâsında iki bâb oda ve üzerinde bir cihânnümâ ve tabaka-i vüstâsında bir bâb oda ve tabaka-i süflâsında bir matbah ve bir su kuyusu ve bir kenîf ve cüneyneyi müştemil mülk menzilimi müteveffâ-yı mezbûr Himmet Beşe’ye bi-tarîkı’l-istiğlâl yüz elli kıt‘a esedî guruşa bey‘ ve teslîm mezbûr Himmet Beşe dahi ba‘de’l-iştirâ ve’t-tesellüm semen-i mezbûru yedinde olan mâl-ı vakf-ı mezbûrdan bana teslîm, ben dahi ahz u kabz etdiğimden sonra menzil-i mahdûd-ı mezbûru ba‘de’t-tahliyeti’ş-şer‘iyye ve’t-tekābuzü’l-mer‘î târîh-i kitâbdan bir sene tamâmına değin bana yirmi iki kıt‘a esedî guruşa îcâr ve teslîm, ben dahi istîcâr ve tesellüm eyledim dedikde gıbbe’t-tasdîkı’ş-şer‘î menzil-i mezbûrun derkine ve ücret-i lâzımesine mahmiye-i mezbûrede Kâtibkasım mahallesinde sâkin el-Hâc İbrahim Beşe b. Abdullah nâm kimesne tarafından emr ü kabûlü hâviye kefâlet-i sahîha-i şer‘iyye ile kefîl olmağın mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Hüseyin Beşe b. İvaz vekîlharç, İbrahim Çelebi el-attâr, Mehmed b. Mehmed, Şükrullah Bey b. Mustafa, Mustafa Çelebi b. el-Hâc Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2579"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2581"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>