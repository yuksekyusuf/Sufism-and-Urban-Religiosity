﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 106<br>Hüküm no: 65<br>Orijinal metin no: [12b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İzmitli Agob’un alacağının tahsil olunması</b><br><br>Ma‘rûz,<br><br>Medîne-i İznikmid’de Çarşı mahallesinde mütemekkin iken bundan akdem hâlik olan Avak v. Bogos v. Nikigos nâm zimmînin verâseti medîne-i mezkûrede mütemekkine zevce-i metrûkesi Harpukya bt. Abranos ile sulbî kebîr oğulları işbu derûn-ı arzuhâlde isimleri mesfûr Bedros ve Ağya nâm zimmîlere inhisârı tahakkukundan sonra medîne-i İznikmid mütemekkinlerinden kezâlik derûn-ı arzda ismi mersûm Agob v. Artin nâm zimmî mahfil-i şer‘iyyâtda medîne-i mezbûreden es-Seyyid Mustafa Çavuş mübâşeretiyle bâ-fermân-ı âlî Âsitâne-i sa‘âdet’e ihzâr olunan mersûmân Bedros ve Ağya muvâcehelerinde ben hâlik-i mersûm Avak zimmî yedine hayatında bin yüz altmış beş senesinde mahalle-i mezbûrede mütemekkin olduğu menzilde altı yüz guruş ikrâz ve teslîm, ol dahi yedimden iktirâz ve kabz ve masârıfına sarfla istihlâk etmekle zimmetine ta‘alluk edip bana kable’l-edâ hâlik olmağla meblağ-ı mezbûru mesfûrân Bedros ve Ağya zimmîlerin bi’l-verâse vaz‘-ı yed eyledikleri tereke-i vâfiyesinden taleb ederim deyü da‘vâ ve mesfûrân Bedros ve Ağya cevâblarında husûs-ı mezkûru ve babamız hâlik-i mersûm Avak’ın iki yüz guruşluk terekesinden ziyâde terekesine vaz‘-ı yedlerini her biri ba‘de’l-inkâr, müdde‘î-i mersûm Agob evvelen ber-minvâl-i muharrer meblağ-ı mezkûr da‘vâsını Kostandi v. Sava ve Artin v. Bogos ve sâniyen altı yüz guruşluk terekesine mesfûrânın vaz‘-ı yedlerini Serkiz v. Arsail ve Artin v. Mayos şehâdetleriyle muvâcehelerinde isbât edip lede’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle meblağ-ı mezkûr altı yüz guruşu müdde‘î-i mesfûr Agob zimmîye tamâmen edâ ve teslîm için mesfûr Bedros ve Ağya zimmîlerden her birine terekeden edâ etmek üzere şer‘an tenbîh olunduğu huzûr-ı âlîlerine i‘lâm olundu.<br><br>Fî 17 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42170"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42172"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>