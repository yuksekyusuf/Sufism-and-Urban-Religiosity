﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 227<br>Hüküm no: 198<br>Orijinal metin no: [46b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yuvan v. İsak’ın manav dükkânı gediğini Çavuşoğlu Zeynel v. Sava’ya sattığı</b><br><br>Manav gediği mübâya‘ası<br><br>Asl-ı târih-i hüccet fî 7 M sene [12]34.<br><br>Mahmiye-i İstanbul’da kâin manav esnâfından derûn-ı hüccetde mastûrü’l-ism Yuvan v. İsak nâm zimmî meclis-i şer‘-i hatîr-i lâzımü’t-tevkīrde kezâlik derûn-ı hüccetde mersûmü’l-ism esnâf-ı mezkûreden işbu bâ‘isü’s-sifr Çavuşoğlu Zeynel v. Sava nâm zimmî muvâcehesinde ikrâr-ı tam ve takrîr-i kelâm edip mahmiye-i mezbûrede bahçekapısı hâricinde Eminönü nâm mahâlde köşede vâki‘ Manav Ali Ağa dükkânı ile tarîk-i âm beynlerinde vâki‘ şehriye altı guruş kadîm kirâlı bir bâb manav dükkânı derûnunda mevcûde şurût-ı nizâmda dâhil beyne’l-esnâf gedik ta‘bîr olunur iki kantar ve bir terâzî ma‘a derâhim ve bir peştahta ve bir akçe tahtası ve sâir âlât-ı lâzıme-i ma‘lûmenin yüz yirmi [sehim] i‘tibâriyle altmış sehmi mesfûr Zeynel zimmînin yedinde mâlı ve mâ‘adâsı olup derûn-ı hüccetde tahrîr ü beyân olunduğu üzere akd-i âti’z-zikrin sudûruna değin mülk-i müşterâm olan altmış sehm hissemi ben tarafeynden [47a] îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile üç bin guruşa yine sâhib-i evveli mersûm Zeynel? zimmîye bey‘ ü temlik ve teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm üç bin guruşu bana def‘ ü teslîm eylediğinde ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d âlât-ı lâzıme-i mezkûrede benim kat‘a alâka ve medhalim kalmayup ber-i‘tibâr-ı merkūm altmış sehmi mukaddemâ ve altmış sehmi hâlâ şirâen ki mecmû‘u kemâ-fi’s-sâbık mesfûr Zeynel zimmînin mülkü ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 7 C sene 1238.<br><br>Şühûdü’l-hâl: Pazarbaşı es-Seyyid İbrahim Sârım Bey, Muhzır Molla Hüseyin b. Yusuf, Bölükbaşı Musa Yazıcı.</p>          <br><a title="Önceki sayfa" style="text-decoration:none" href="./ayrmetin.php?idno=33095"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33097"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o429"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>