﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 134<br>Hüküm no: 91<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kocası Kara Mehmed Beşe b. Abdullah’tan boşanan Ümmügülsüm bt. Mehmed’in kızı için nafaka tayin edildiği</b><br><br>Nafaka.<br><br>Mahmiye-i İstanbul’da Aksaray kurbünde Vahab Ağa odalarında sâkine olup zâtı İbrahim b. Mustafa ve Mehmed b. Abdullah ta‘rîfleriyle mu‘arrefe olan işbu bâ‘isetü’l-vesîka Ümmügülsüm bt. Mehmed nâm hatun meclis-i şer‘-i hatîr-i lâzımü’t-tevkīrde zevc-i mutallıkı Kara Mehmed Beşe b. Abdullah nâm kimesne mahzarında takrîr-i kelâm ve bast-ı merâm edip mezbûr Kara Mehmed Beşe’nin firâşından hâsıl ve benden mütevellid bi-hakkı’l-hıdâne hâlâ hacr ve terbiyemde olan kızım Âişe nâm sagīrenin mâlı olmayıp nafaka ve kisveye eşedd-i ihtiyâc ile muhtâce olmağın babası Kara Mehmed Beşe üzerine kıbel-i şer‘den kadr-i ma‘rûf meblağ farz ve takdîr olunmak matlûbumdur dedikde gıbbe’t-tasdîkı’ş-şer‘î hâkim-i muvakki‘-ı sadr-ı kitâb -tûbâ-lehû ve hüsnü meâb- efendi hazretleri dahi sagīre-i mezbûrenin nafaka ve kisve ve sâir levâzım-ı zarûriyyesi’çün babası mezbûr Kara Mehmed Beşe üzerine bi’t-terâzî târih-i kitâbdan beher yevm sekiz akçe farz ve takdîr edip meblağ-ı mefrûz-ı mezbûru sagīre-i mezbûrenin nafaka ve kisve ve sâir levâzım-ı zarûriyyesine harc ve sarfa ve lede’l-iktizâ istidâneye ve inde’z-zafer babası mezbûr Kara Mehmed Beşe üzerine rücû‘a mezbûre Ümmügülsüm Hatun’a izin verilmeğin mâ-vaka‘a bi’t-taleb ketb olundu.<br><br>Fî 13 Rebî‘ülevvel sene [1]143.<br><br>Şuhûdü’l-hâl: Mehmed Çelebi b. Abdullah, Mehmed b. Ahmed, es-Seyyid Ali b. es-Seyyid Hasan, Mustafa b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=5014"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5016"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o746"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>