﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 134<br>Hüküm no: 84<br>Orijinal metin no: [35-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Balat’ta Hacı İsa mahallesindeki Panaiye Kilisesi’nin tamire muhtaç mahallerinin eskisine uygun olarak yapılmasına verilen izin</b><br><br>Ma‘rûz<br><br>İstanbul hısnı ebvâbından Balatkapısı dâhilinde el-Hâc İsa mahallesinde vâki‘ Palenyos? demekle şehîr Panaiye kilisesi müddet-i vâfireden beri ta‘mîr ve termîm olunmadığından nefs-i kilise-i mezkûrun sakfı ve etrâf duvarlarıyla tevkīf mahâlli üzerlerinde mevcûd sakfları ve havlusunda vâki‘ beş aded tahtânî ruhbân odaları ve etrâfı havlu duvarları harâb ve inhidâma mâil olup ma‘âzallâhu te‘âlâ münhedim olur ise telef-i nüfûs olacağı bedîdâr olduğundan beyân ile kilise-i mezkûrun heyet-i asliyesiyle bilâ-tevsî‘ velâ-terfî‘ ta‘mîr ve termîmine ruhsat-ı seniyyenin istirhâmını hâvî millet-i Rûmiyân patriki ve cemâ‘at-i metrepolidân kullarının işbu memhûr takrîri bâlâsına sâdır olan fermân-ı âlîlerine imtisâlen cânib-i şerî‘at-i kaviyyü’l-esâsdan me’zûnen irsâl olunan eşrâf-ı kuzât-ı kirâm-ı zevi’l-ihtirâmdan vekāyi‘ kâtibimiz Hasan Hüseyin Efendi Ebniye-i Hâssa müdîri efendi hulefâsından es-Seyyid Abdulkadir Naili ve Mehmed Rüşdü halîfeler ile mahalle-i mezkûre imâmı es-Seyyid Hafız Mehmed Efendi ve Muhtâr-ı evveli Yakub Ağa ve Muhtâr-ı sânî Ahmed Ağa ve Müezzin es-Seyyid el-Hâc Mehmed Efendi nâm kimesneler ve kilise-i mezkûr mütevellîsi neccâr kalfalarından Aci İstefani ve Yazıcı Lefter ve Kabzımâl Manolaki ve Nâzır Tuhafcı Dimitraki ve Papas Nikofilyos ve Çukacı İstemat ve Abacı Yorgi nâm zimmîler hâzır oldukları hâlde kilise-i mezkûr ve müştemilâtı keşf ve misâha olunduklarında işbu merbût olup Ebniye-i Hâssa müdîri efendi-i mûmâ-ileyh bendelerinin tersîm eylediği üzere nefs-i kilise-i mezkûrun yirmi bir zirâ‘ tûl ve on yedi zirâ‘ arzında olarak bi-hesâbı terbî‘î üç yüz elli yedi zirâ‘ üzerinde mevcûd sakfı ve yedi zirâ‘ üç parmak kaddinde etrâf duvarları ve on yedi zirâ‘ tûl ve altı buçuk zirâ‘ arzında ki terbî‘an yüz on buçuk zirâ‘ tevkīf mahâlli üzerinde kezâlik sakfı ve etrâf-ı selâse duvarları ve tahtlarında mevcûd duvarları ve havlu duvarları köhne ve harâb ve bahçe ittisâlinde tûlen ma‘a tarîk yirmi beş [36] zirâ‘ ve arzen yedi zirâ‘ ki bi-hesâbı terbî‘î yüz yetmiş beş zirâ‘ birbirine muttasıl beş bâb ruhbân odaları ve kilise-i mezkûr havlusunda tûlen beş zirâ‘ ve arzen dört zirâ‘ ki terbî‘an yirmi zirâ‘ zangoç odası ve ittisâlinde tûlen altı zirâ‘ ve arzen dört zirâ‘ bi-hesâbı terbî‘î yirmi dört zirâ‘ yine mağaza münhedim olmalarıyla her birinin ta‘mîrleri muktezî olduğunu ba‘de’l-keşf ve’l-mu‘âyene mevlana-yı mûmâ-ileyh ma‘an meb‘ûs ümenâ-i şer‘den Çukadâr Ali b. Abdullah ve Muhzır Ahmed b. Süleyman ile meclis-i şer‘-i şerîfe gelip alâ-vukū‘ihî inhâ ve takrîr etmekle bu sûretde kilise-i mezkûrun erbâbı vaz‘-ı kadîmleri ve heyet-i asliyeleri üzere bilâ-tevsî‘ velâ-terfî‘ ta‘mîr ve tecdîdlerine şer‘an kādirler olup ancak husûs-ı mezkûr re’y-i sâmîlerine menût idiği İstanbul Mahkemesi’nden huzûr-ı [âlîlerine i‘lâm olundu]<br><br>Fî 10 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34736"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34738"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>