﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 283<br>Hüküm no: 256<br>Orijinal metin no: [31b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Mustafa eşi Mehmed b. Abdullah’dan boşandığı</b><br><br>İsbât-ı hul‘.<br><br>Mahmiye-i İstanbul’da Ali Paşa-yı Atik mahallesi sâkinelerinden Fâtıma bt. Mustafa nâm hatun mahfil-i kazâda mukaddemâ zevci olan işbu râfi‘u’l-kitâb Mehmed b. Abdullah mahzarında üzerine da‘vâ ve takrîr-i kelâm edip mezbûr Mehmed mukaddemâ zevcim olup beni bâyin-i talâk ile tatlîk eylediğinde zimmetinde mütekarrir ve ma‘kūdün-aleyh olan beş yüz akçe mehr-i müeccelim ve nafaka-i iddet-i ma‘lûmem mezbûr Mehmed’in zimmetinde bâkī kalmışdır taleb ederim suâl olunup alıverilmesi matlûbumdur dedikde gıbbe’s-suâl mezbûr Mehmed cevâbında fi’l-vâki‘ müdde‘iyye-i mezbûre Fâtıma bundan akdem zevcem olup zimmetimde olan beş yüz akçe mehr-i müecceli ve nafaka-i iddet-i ma‘lûmesinden fâriğa olup me’ûnet-i süknâsı dahi kendi üzerine olmak üzere huzûr-ı Müslimînde benim ile muhâla‘a-i sahîha-i şer‘iye ile muhâla‘a edip ben dahi minvâl-i muharrer üzere hul‘-ı mezbûru kabûl eyledim deyicek gıbbe’l-istintâk ve’l-inkâr merkūm Mehmed’den sıdk-ı makālini mübeyyin beyyine taleb olundukda udûl-i Müslimînden olup yine mahalle-i mezbûre sâkinlerinden Hüseyin b. Mehmed ve Ali b. Hasan nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müdde‘iyye-i mezbûre Fâtıma mezbûr Mehmed’in zevcesi olup beynlerinde hüsn-i zindegâneleri olmamakla mezbûr Mehmed’in zimmetinde olan beş yüz akçe mehr-i müecceli ve nafaka-i iddet-i ma‘lûmesinden mâ‘adâ me’ûnet-i süknâsı dahi mezbûre Fâtıma’nın üzerine olmak üzere muhâla‘a-i sahîha-i şer‘iye ile muhâla‘a edip mezbûr Mehmed dahi minvâl-i muharrer üzere hul‘-ı mezbûru kabûl eyledi biz husûsa minvâl-i muharrer üzere şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyet-i şerâ’iti’’l-kabûl şehâdetleri makbûle oldukdan sonra mezbûre Fâtıma bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-işrîn min-Şa‘bâni’l-mu‘azzam li-sene isneyn ve seb‘în ve elf.<br><br>Şuhûdü’l-hâl: Hüseyin b. Mustafa, Ahmed Beşe b. Abdullah, Abdullah Çelebi b. Halil, Muharrem b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=25142"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25144"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1035"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>