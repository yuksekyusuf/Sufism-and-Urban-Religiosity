﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 247<br>Hüküm no: 154<br>Orijinal metin no: [33a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kaybolan helvâcı esnâfından Halil Ağa’nın kiracısı olduğu helvâcı dükkânının açılıp Halil Ağa’ya ait eşyanın sayılması ve satılması</b><br><br>Mefkūd defteri<br><br>Mahmiye-i İstanbul’da Davudpaşa mahkemesi ittisâlinde kâin ma‘lûmu’l-hudûd bir bâb helvâcı dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzime-i ma‘lûmede şehriye iki yüz elli guruş kirâ tesmiyesiyle müşâhereten müste’cir olan helvâcı esnâfından Kürretünnühaslı Halil Ağa b. Abdullah işbu târihden bir ay mukaddem dükkân-ı mezkûru mukaffalan terk ve ta‘tîl birle diyâr-ı âhara firâr ve gaybet-i munkatı‘a ile gāib ve mefkūd olmağla dükkân-ı mezkûrun kuflu feth ve küşâd ve derûnunda mevcûde gāib-i merkūmun mâlı olup mâ-yehâfün aleyhi’l-fesâd olan eşyâsı tahrîr ve semen-i misilleriyle âhara bey‘ ve esmânı mefkūd-ı merkūmun hâli mütebeyyin oluncaya değin yed-i emîne vaz‘ ve dükkân-ı mezkûr ile âlât-ı gedik-i merkūm kendülere teslîm olunmasını dükkân ve âlât-ı gedik-i mezkûrların mutasarrıfları olan nefsinden asîl ve li-ebeveyn kız karındaşları Rukiye Hanım ve Hanife bt. Mustafa b. Abdullah tarafından husûs-ı âti’l-beyânda vekîlleri olduğu zâtlarını ârifân esnâf-ı merkūme yiğitbaşısı el-Hâc Mustafa Ağa b. İbrahim ve esnâfından Hüsnü Efendi b. Salih şehâdetleriyle ber-nehc -i şer‘î sâbit olan Feyzullah Efendi bir kıt‘a arzuhâliyle istid‘â etmekle ol bâbda sâdır olan fermân-ı âlîye imtisâlen kıbel-i şer‘den me’zûnen irsâl olunan Kâtib es-Seyyid el-Hâc Ahmed Aziz Efendi dükkân-ı mezkûre varıp Davudpaşa mahallesi imâmı Ahmed Efendi b. el-Hâc İbrahim ve ahâlisinden Mehmed Necib Ağa b. Mehmed Salih ve Bâb-ı âlî tulumbacıbaşısı es-Seyyid Hasan Ağa b. es-Seyyid Ali ve Çörekçi el-Hâc Mehmed Ağa b. Osman hâzır oldukları hâlde dükkân-ı mezkûrun kuflu feth ve küşâd birle mefkūd-ı merkūmun hâli mütebeyyin oluncaya değin mu‘temed ve müstakīm idüğü hâzırûn-ı merkūmûnun ihbârlarıyla zâhir ve mütehakkık olup kıbel-i şer‘den vasi ve kayyım nasb olunan helvâcı esnâfı kethüdâsı Mustafa Ağa b. Ahmed ma‘rifeti ve ma‘rifet-i şer‘le zuhûr eden mâlı tahrîr ve cümlesi mâ-yühâfü aleyhi’l-fesâd olmağla semen-i misilleriyle âhara bey‘ olunan eşyâsının defteridir ki ber-vech-i âtî zikr olunur.<br><br>Fî 26 Şevval sene 1278<br><br>Yün memlû çit ve beledî döşek 3 aded Kıbrıs basması ve çit yorgan 6 aded Yün memlû basma baş yasdığı 2 aded 310 guruş Sac mangal 1 aded mâ‘a kapak 1 aded 10 guruş Sirke kıyye 2, 500 guruş İlmik 2 kıyye 10 guruş Bir mikdâr hatab 10 guruş Lamba 1 aded 10 guruş Yekûn 850 guruş 17 guruş dellâliye 833 10 guruş harc-ı defter ma‘a kaydiye 823 guruş<br><br>Sahhü’l-bâkī merkūm sekiz yüz yirmi üç guruşu vasiyy-i mezbûr Mustafa Ağa bi’l-vesâye kabz ve bilâ zarûret kendi mâlına halt ile ba‘de’l istihlâk meblağ-ı merkūm sekiz yüz yirmi üç guruş cihet-i mezkûreden zimmetinde mefkūd-ı merkūm Halil Ağa’ya damânen deyni olduğunu ikrâr u i‘tirâf edip emriyle meblağ-ı merkūm sekiz yüz yirmi üç guruşa mezbûrân el-Hâc Mustafa Ağa ve Hüsnü Efendi ve esnâf-ı merkūmeden Davudpaşa İskeleli Ahmed Ağa b. Ahmed’den her biri kefâlet-i mutlaka-i sahîha-i şer‘iyye müte‘akiben kefîl bi’l-mâl ve dâmin olduklarında tashîhan li’l-kefâle kıbel-i şer‘den vasî nasb olunan imâm-ı mezbûr Ahmed Efendi dahi kefâlet-i mezkûrelerini kabûl eyledikleri ba‘de’l-inhâ ve’t-tenfîz işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=35828"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35830"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>