﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 98<br>Hüküm no: 85<br>Orijinal metin no: [9b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kethüdakadın Camii İmâmı Hafız Mehmed’in yaralayıp sulh oldukları Şerife Fâtıma Hanım’a olan borcunu ödemesi</b><br><br>500 guruşa hüküm<br><br>Ma‘rûz<br><br>İstanbul’da Edirnekapısı kurbünde Haticesultan mahallesinde sâkine mu‘arrefetü’z-zât Şerife Fâtıma bt. Mehmed nâm hatun İstanbul Bâb Mahkemesi’nde meclis-i şer‘-i münîrde Kethüdâkadın Câmi‘-i şerîfi İmâmı Hafız Mehmed Efendi b. Ali nâm kimesne muvâcehesinde merkūm Hafız Mehmed Efendi târîh-i i‘lâmdan yirmi bir gün mukaddem beni Camî‘-i mezkûr pîş-gâhında bi-gayri hakkın sopa ile darb eylediğinden başka Çerkes bıçağıyla sol küreğimin üzerinden bir mahâlden darb ü cerh etmekle mûcib-i şer‘îsini taleb ederim deyü tasaddî eylediğim da‘vâmdan merkūm Hafız Mehmed Efendi ile târîh-i i‘lâmdan on bir gün mukaddem huzûr-ı şer‘de beş yüz guruş bedel-i makbûza sulh olup ol dahi sulh-ı mezkûru ba‘de’l-kabûl merkūm Hafız Mehmed Efendi’ye <<mâlım>> meclis-i şer‘de mâlımdan beş yüz guruş ikrâz ve teslîm eylediğimde ol dahi yedimden iktirâz ve kabz ve umûruna sarfla istihlâk etmekle meblağ-ı mezkûrdan ma‘adâ cerh-i mezkûra müte‘allika da‘vâdan ben merkūmun zimmetini kabûlü hâvî ibrâ ve iskāt etmişidim el-hâletü hâzihî meblağ-ı mezkûr beş yüz guruşu bana edâya merkūm Hafız Mehmed Efendi’ye tenbîh olunmak murâdımdır deyü da‘vâ ettikde ol dahi cevâbında kaziyye minvâl-i muharrer üzere olduğunu bi-tamâmihâ <<ikrâr>> tâyi‘an ikrâr ü i‘tirâf etmeğin alâ-mûcibi i‘tirâfihi mezkûr beş yüz guruşun müdde‘iyye-i merkūme Şerife Fâtıma Hatun’a edâsıyla merkūm Hafız Mehmed Efendi ilzâm olunduğu mübâşirleri Bâb-ı Seraskerî kavaslarından Davudpaşalı Mehmed Kavas kulları yediyle huzûr[-ı âlîlerine i‘lâm olundu]<br><br>Fî 16 Receb sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7895"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7897"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>