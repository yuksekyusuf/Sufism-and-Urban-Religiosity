﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 311<br>Hüküm no: 479<br>Orijinal metin no: [96b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstorizi'nin, bağını Pazarcı Kosta'ya sattığı</b><br><br>Medîne-i Üsküdar muzâfâ[tından] Kartal nâhiyesine tâbi‘ Pendik nâm karyede mütemekkin İstorizi v. Hristodoli nâm zimmî meclis-i şer‘-i şerîf-i enverde işbu râfi‘u’r-rakīm Pazarcı Kosta v. Yani nâm zimmî muvâcehesinde ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik emlâkimden olup karye-i mezbûr toprağında Taşağılaltı nâm mevzi‘de vâki‘ etrâf-ı erba‘ası Kosta ve Lazkari bağları ve Bulgaroğlu Osman tarlası ve tarîk-i âm ile mahdûd ve tahmînen beş dönüm hora ve çavuş nâm [bağı] hâzır bi’l-meclis es-Seyyid Osman Ağa’nın müvekkili vasî İsmail Efendi’ye yüz yetmiş guruşa istiğlâlen rehin olmakla rehinden ba‘de’l-fek tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile merkūm Kosta zimmîye yüz altmış guruşa bey‘ ve teslîm ve temlîk eyledikden sonra semeni olan meblağ-ı merkūm yüz altmış guruşu mersûm Kosta yedinden bi’t-tamâm ve’l-kemâl ahz u kabz eyledim, ba‘de’l-yevm bağ-ı mahdûd-ı mezkûr, mesfûr Kosta’nın mülkü olup benim kat‘â alâka ve medhalim kalmadı, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Cumâdelevvel li-sene ihdâ ve seb‘în ve mi'e ve elf.<br><br>Şuhûdü’l-hâl: Fahrü’l-eşbâh Mehmed Ağa b. Halil, Molla Ali Çelebi b. Hasan, es-Seyyid Osman Ağa b. es-Seyyid Ahmed, Yasakçı Hüseyin b. (°), Aziroğlu Acı Todoraki, Yorgaki v. Kosta, Kondişi v. Kuriş.</p>          <br><a title="Önceki sayfa" style="text-decoration:none" href="./ayrmetin.php?idno=36930"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36932"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o318"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>