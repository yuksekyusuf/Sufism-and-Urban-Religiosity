﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 189<br>Hüküm no: 142<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Süleyman’ın Emine bt. Mustafa’dan satın aldığı evi çocuklarının beğenmediği iddiasıyla iade etme talebi</b><br><br>Ma‘rûz,<br><br>Derûn-ı arzuhâlde mezkûretü’l-ism mu‘arrefetü’z-zât Hadice Hatun bt. Süleyman Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde kezâlik zâtı mu‘arrefe sâhibe-i arzuhâl Şerife Emine Hatun bt. Mustafa muvâcehesinde Mehmed Ağa b. diğer Mustafa hâzır olduğu hâlde ben târîh-i i‘lâmdan on beş gün mukaddem merkūme Şerife Emine Hatun’un bâ-hüccet-i şer‘iyye müstakılleten yedinde mülkü olup medîne-i Üsküdar’da Mirahur mahallesinde kâin bir tarafdan Bursavî Said Efendi veresesi ve bir tarafdan Mustafa Efendi ve bir tarafdan Mustafa Ağa menzilleri ve taraf-ı râbi‘i tarîk-i âm ile mahdûd ve müştemilât-ı ma‘lûmeyi hâvî bir bâb mülk menzilini benim için iştirâ ve kabza hâzır-ı merkūm Mehmed Ağa’yı tarafımdan tevkîl eylediğimde merkūm Mehmed Ağa dahi ba‘de kabûlü’l-vekâle menzil-i mahdûd-ı mezkûru ba‘de’r-rü’ye yedi bin yedi yüz elli guruş semen-i medfû‘ ve makbûza benim için bi’l-vekâle iştirâ ve temellük ve kabz eyledikden sonra menzil-i mezkûru bana teslîm edip ben dahi rü’yet birle kabz ve kabûl etmiş idim. Lâkin menzil-i mahdûd-ı mezkûru mücerred sadrî kebîr oğlum işbu hâzır bi’l-meclis Mehmed Eşref Efendi ile sadriye kızımın oğulları gāibân ani’l-meclis Mehmed Ârif ve diğer Mehmed Efendilerden her biri beğenmediklerine binâen redd-i mebî‘ ve istirdâd-ı semen murâdımdır deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı müdde‘iyye-i merkūme Hadice Hatun’a tefhîm ve da‘vâ-yı mezkûresiyle merkūme Şerife Emine Hatun’a bî-vech-i şer‘î mu‘ârazadan men‘ olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fî 19 Z sene [12]56.</p>          <br><a title="Önceki sayfa" style="text-decoration:none" href="./ayrmetin.php?idno=1044"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1046"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>