﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 100<br>Hüküm no: 76<br>Orijinal metin no: [17b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Niksar’ın Cedîd mahallesindeki Hoca Sultan Mescidi nısf imamet cihetinin Seyyid Hafız Abdullah’a tevcihi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arz ve derkenâra nazar olundukda Anadolu’da medîne-i Niksar kazâsında Cedîd mahallesinden vâki‘ Hoca Sultan Mescid-i şerîfinde yevmî bir akçe vazîfe ile imâmet cihetine mutasarrıf olan es-Seyyid Hâfız Abdülvahhab b. Ahmed fevt olup cihet-i mezkûre vazîfe-i mersûmesiyle sulbî oğulları derûn-ı arzda isimleri mezkûr es-Seyyid Hâfız Hüseyin ve es-Seyyid Hâfız Abdullah’a ber-vech-i iştirâk tevcîhi iktizâ eder iken merkūm es-Seyyid Hâfız Hüseyin karındaşı mezbûr es-Seyyid Hâfız Abdullah’ı ketm ve ihfâ ederek bir takrîb kazâ-i mezbûr nâibi esbak es-Seyyid el-Hâc Ahmed Efendi’den aldığı bir kıt‘a arz mûcebince müstakillen kendüye tevcîh ve üzerine berat ettirmiş ise de bu def‘a kazâ-i mezbûr nâibi es-Seyyid eş-Şeyh Mehmed Efendi dâ‘îlerinin işbu mührü mutâbık arzda cihet-i mezkûrenin nısf hissesi merkūm es-Seyyid Hâfız Hüseyin’in ref‘inden pederi müteveffâ-yı mezbûr es-Seyyid Hâfız Abdülvahhab mahlûlünden merkūm es-Seyyid Hâfız Abdullah’a tevcîh olunmasını inhâ etmeğin fi’l-hakīka cihet-i mezkûre müteveffâ-yı merkūm es-Seyyid Hâfız Abdülvahhab’ın mahlûlünden sulbî kebîr oğlu es-Seyyid Hâfız Hasan’a tevcîh olunup üzerinde olduğu derkenârdan müstebân ve mezbûr es-Seyyid Hâfız Abdullah merkūm es-Seyyid Hâfız Hüseyin’in karındaşı ve müteveffâ-yı merkūmun sulbî oğlu olduğunu kazâ-i mezbûr ahâlîsinden Der-aliyye’de müsâfireten sâkinler Yüzbaşıoğlu Mustafa b. Mehmed ve Abdullah b. Ali nâm kimesneler dahi haber vermeleriyle cihet-i mezkûrenin nısf hissesi vazîfe-i mersûmesiyle merkūm es-Seyyid Hâfız Hüseyin’in ref‘inden pederi müteveffâ-yı mezbûr mahlûlünden merkūm es-Seyyid Hâfız Abdullah üzerine tevcîh ve yedine berat-ı şerîf-i âlîşân sadaka ve ihsân buyurulmak iktizâ eylediği huzûr-ı âlîlerine i‘lâm olundu.<br><br>Fî-sene ( ).</p>          <br><a title="Önceki sayfa" style="text-decoration:none" href="./ayrmetin.php?idno=792"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=794"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o192"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>