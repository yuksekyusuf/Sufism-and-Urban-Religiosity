﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 133<br>Hüküm no: 88<br>Orijinal metin no: [22a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halime Hatun bt. Abdullah’ın vârislerinden yeğeni Ebûbekir’in terekeden hissesini alması</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Câmi‘-i Kebîr Mahallesi sâkinelerinden olup mahmiye-i İstanbul’da Servi Mahallesi’nde vefât eden Halime Hatun bt. Abdullah’ın verâseti sulbiye kebîre kızları Hadice ve Fâtıma Hatun ibnetey ( ) ile li-ebeveyn er karındaşı oğulları Mehmed Emin ve Ebûbekir nâm sagīrlere münhasıra ve tashîh-i meseleleri altı sehmden i‘tibâr olunup sihâm-ı mezbûreden ikişer sehmi kızları mezbûretândan herbirine ve birer sehmi sagīrân-ı mezbûrân Mehmed Emin ve Ebûbekir’den herbirine isâbeti tahakkukundan sonra sagīr-i mezbûr Ebûbekir’in vâlidesi ve tesviye-i umûruna vasîsi olup zâtı ta‘rîf-i şer‘î ile mu‘arrefe olan Fethi Hatun bt. Abdullah meclis-i şer‘-i şerîf-i enverde müteveffât-ı mezbûrenin kızları olup terekesine bi’l-verâse vâzıʻateyi’l-yed olan Hadice Hatun’un zevci ve tarafından husûs-ı âti’l-beyânda tasdîka vekîl-i sâbitü’l-vekâlesi Osman Ağa b. ( ) ile kezâlik mezbûre Fâtıma Hatun’un tarafından husûs-ı âti’l-beyânda tasdîka vekîl-i sâbitü’l-vekâlesi olan sagīr-i mezbûr Mehmed Emin’in vasîsi işbu râfiʻü’l-kitâb İbrahim Bey b. Selim Ağa mahzarında bi’l-vesâye ikrâr-ı tâm ve takrîr-i kelâm edip müteveffât-ı mezbûrenin terekesi tahrîr ve ba‘de ihrâci’l-mesârif ve’d-düyûn ber-mûceb-i defter-i kassâm oğlum sagīr-i mezbûr Ebûbekir’in tashîh-i merkūm üzere hissesine isâbet eden altı bin yüz beş akçeye hissesinden ezyed bin seksen akçe ki min-haysü’l-mecmû‘ yedi bin yüz seksen beş akçeyi terekeden olmak üzere vasiyy-i merkūm İbrahim Bey ve müvekkiletân-ı mezbûretân Hadice ve Fâtıma bana def‘ ve teslîm, ben dahi ber-vech-i muharrer meblağ-ı mezbûru bi’l-vesâye bi’t-tamam ve’l-kemâl ahz u kabz eyledim, meblağ-ı mezbûrdan vasiyy-i merkūm İbrahim Bey ile müvekkiletân-ı mezbûretân Hadice ve Fâtıma nâm hatunların yedlerinde ve zimmetlerinde bir akçe ve bir habbe bâkī kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Cemâziyelâhir sene semân ve hamsîn ve mi’e ve elf.<br><br>Şuhûdü’l-hâl: Ahmed Efendi b. Mustafa, Mustafa Efendi b. Hüseyin, es-Seyyid Mehmed b. es-Seyyid Mustafa, Ahmed Ağa b. el-Hâc Ali, Hüseyin Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16701"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16703"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o475"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>