﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 480<br>Hüküm no: 564<br>Orijinal metin no: [83b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil b. Ömer’in, Sultan Abdülhamid Han vakfından icareli bir bab kasap dükkânı gediğinin yarım hissesine malik olduğu gösterir temessükünü kaybettiği</b><br><br>Kasab gediği temessükü zayiden istid‘â i‘lâmı<br><br>Ma‘rûz<br><br>Hüdâvendigâr-ı sâbık cennet-mekân firdevs-âşiyân Sultan Abdülhamid Han aleyhi’r-rahmeti ve’l-Gufrân hazretlerinin evkāf-ı şerîfesi mülhakātından Yedikule haricinde vaki‘ on aded ganem selhhânelerinden beşinci selhhâneye merbût kasab dükkânlarından Üsküdar kazâsına tâbi‘ Kartal kasabasında kâin bir bâb kasab dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin nısf-ı şâyi‘ine vakf-ı müşârun-ileyh mütevellîsi temessüküyle mutasarrıf olduğu ber-vech-i âtî ihbâr olunan Halil b. Ömer nâm kimesne meclis-i şer‘-i münîrde vakf-ı müşârun-ileyhin kāimmakām-ı mütevellîsi tarafından mürsel vekîl-i müsecceli Halil Efendi b. Ahmed ile hâssa kasabbaşısı İzzetlü Mustafa Ağa tarafından mürsel kassabân kethüdâsı İsmail ve kasab ustalarında es-Seyyid İbrahim ve Mehmed vesâirleri hâzır oldukları hâlde takrîr-i kelâm edip dükkân-ı mezkûr derûnunda gedik tâ‘bir olunan âlât-ı lâzıme-i ma‘lûmenin nısf-ı şâyi‘i benim ber-vech-i meşrûh taht-ı tasarrufumda olup lâkin cânib-i vakf-ı müşârun-ileyhden yedime verilen temessük bi-kazâillâhi te‘âlâ zâi‘ olmağla nısf-ı âlât-ı lâzıme-i mezkûrenin zabt ve tasarrufumuz için taraf-ı vakıfdan kaydı mûcebince zâyi‘den yedime temessük i‘tâsı matlûbum olmağla hakīkat-i hal hâzirûn-ı mezbûrûndan istifsâr ve istihbâr olunsun dedikde fi’l-hakīka gedik tâ‘bir olunan âlât-ı lâzıme-i mezkûrenin nısf-ı şâyi‘i işbu merkūm Halil’in ve nısf-ı şâyi‘-ı âharı el-Hâc Ahmed b. Veliyüddin uhdelerinde olduğunu kethüdâ ve kasab ustaları hâzirûn-ı mezbûrûn alâ-tarîkı’ş-şehâde haber verdiklerinden mâ‘adâ mezbûr Halil’in yedinde olup meclis-i şer‘de ibrâz eylediği arzuhâl hâmişinde mastûr defter-i vakıfdan muhrec derkenârdan dahi müstebân olmağla nısf-ı âlât-ı mezkûrenin zabt ve tasarrufu için cânib-i vakf-ı müşârun-ileyhden kaydı mûcebince zâyi‘den merkūm Halil yedine temessük i‘tâ olunmak bâbında istid‘â eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-23 min-Şevvâl sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31317"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31319"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b480"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>