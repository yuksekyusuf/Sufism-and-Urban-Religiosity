﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 141<br>Hüküm no: 127<br>Orijinal metin no: [11b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şa‘riyeci Boduroğlu Mardros ve ortağı Yani’nin Hatice Hatun ve kardeşi Mustafa Usta’dan gedik-baha namıyla yüz elli guruş alacakları olduğu</b><br><br>Galata hâricinde Kâtib Mustafa Çelebi Mahallesi’nde mütemekkin Şa‘riyeci Boduroğlu Mardros v. Mıgırdıç ve şerîki Yani v. Taş nâm zimmîler Galata Bâb Mahkemesi’nde meclis-i şer‘de Galata’ya muzâfe kasaba-i Tophane’de Karabaş Mustafa Ağa Mahallesi’nde sâkine Hadice Hatun bt. el-Hâc Ahmed ile li-ebeveyn er karındaşı Mustafa Usta taraflarından husûs-ı âtîde vekîl olduğu zât-ı mezbûreyi ârifân Mehmed b. İsmail ve Hüseyin b. Hüseyin şehâdetleriyle sâbit olan Dergâh-ı âlî topçularından birinci bölük top ustası Ahmed Usta b. el-Hâc Mehmed nâm kimesne muvâcehesinde müvekkilân-ı mezbûrânın Galata hısnı ebvâbından Küçükkule Kapısı hâricinde vâki‘ bi’l-icâreteyn mutasarrıf oldukları bir bâb şa‘riyece dükkânını târih-i i‘lâmdan altı buçuk sene mukaddem beher şehr iki yüz seksen paraya bize îcâr ve gedik-bahâ nâmıyla mâlımızdan yüz elli guruşumuzu ahz ve yedimize bir kıt‘a gedik temessüğü i‘tâ etmeleriyle biz dahi müvekkilân-ı mezbûrânın bi-şartü’r-rücû‘ emirleriyle dükkân-ı merkūmun ta‘mîr ve termîmine mâlımızdan iki bin yedi yüz elli guruş sarf eylediğimizden sonra beynimizde olan akd-i icâreyi fesh ile dükkân-ı mezkûreden bizi bâ-i‘lâm-ı şer‘î ihrâc etmeleriyle ber-vech-i muharrer müvekkilân-ı mezbûrâna medfû‘larımız olan yüz elli guruş ve masrûfumuz olan meblağ-ı mezkûr iki bin yedi yüz elli guruş ki cem‘an iki bin dokuz yüz guruşu müvekkilân-ı mezbûrândan hâlâ taleb ederiz deyü da‘vâ eylediklerinde vekîl-i mezbûr Ahmed Usta dahi cevâbında müvekkilân-ı mezbûrân gedik-bahâ nâmıyla ancak yüz elli guruş ahzlarını ikrâr emr-i mezkûru külliyyen ba‘de’l-inkâr müdde‘iyân-ı mersûmân ber-vech-i muharrer emr-i mezkûr müdde‘âlarını lede’l-istimhâl ve’l-imhâl müddet-i mehl-i şer‘î mürûr edip ikāmet-i beyyineye kādirler ve tâlib-i tahlîf dahi olmamalarıyla mûcebince müdde‘iyân-ı mersûmân emr-i mezkûr da‘vâlarıyla müvekkilân-ı mezbûrâna bilâ-beyyine mu‘ârazadan ba‘de’l-men‘ müvekkilân-ı mezbûrânın gedik-bahâ nâmıyla makbûzları olan meblağ-ı mezkûr yüz elli guruşu müdde‘iyân-ı mersûmâna redd ü teslîme müvekkilân-ı mezbûrâna izâfetle vekîl-i mezbûr Ahmed Usta’ya tenbîh olunduğu bi’l-iltimâs [huzûr-ı âlîlerine i‘lâm olundu.]<br><br>Fî 11 Ra sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22322"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22324"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o493"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>