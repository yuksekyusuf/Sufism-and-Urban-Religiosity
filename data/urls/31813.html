﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 422<br>Hüküm no: 405<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maryem bt. Nikagos’un Serkiz v. Agop aleyhine açtığı alacak davasında seksen kuruşa sulh olduğu</b><br><br>80 guruş üzerine birbirlerini ibrâ<br><br>Ma‘rûz<br><br>Sâhibe-i arzuhâl şahsı mu‘arrefe Maryem bt. Nikagos nâm Nasrâniye meclis-i şer‘-i hatîrde derûn-ı arzuhâlde mersûmü’l-ism Serkiz v. Agop nâm zimmî muvâcehesinde ben târih-i i‘lâmdan bir sene mukaddem âhara bey‘ etmek için mâlımdan yüz guruş kıymetli bir elmas çiçek ve seksen guruş kıymetli bir elmas yüzüğümü mersûm Serkiz zimmî yedine teslîm ol dahi ahz ü kabz ve hâlâ yedinde bi-a‘yânihâ mevcûde olmağla zikr olunan çiçek ve yüzüğü bana teslîme mersûm Serkiz zimmîye tenbîh olunmak matlûbumdur deyü da‘vâ eylediğimde ol dahi cevâbında benim senin zimmetinde cihet-i karzdan yüz yirmi guruş alacak hakkım olmağla meblağ-ı merkūm mukābelesinde mârrü’l-beyân çiçek ve yüzüğü yedime rehin vaz‘ ve teslîm eylediğinden mâ‘adâ edâ-i deyn etmeksizin zikr olunan çiçek ve yüzüğü zevcin işbu hâzır bi’l-meclis Nikofor v. Artin zimmî yediyle bi-a‘yânihâ sana redd ü teslîm etmemle meblağ-ı merkūm yüz yirmi guruşu taleb ederim deyü benden da‘vâya tasaddî ve ol-vechile beynimizde ba‘de vukū‘i’l-münâza‘a bâ-vesâtet-i muslihîn beynimiz tevfîk ve ıslâh olunup ben ber-vech-i muharrer tasaddî eylediğim da‘vâ-yı mezkûrumdan mersûm Serkiz zimmî ile bi’t-tav‘ ve’r-rızâ seksen guruş üzerine ba‘de akdi’l-musâlaha ve’l-kabûl bi’l-cümle husûs-ı mezkûra ve zikri mürûr eden çiçek ve yüzüğün ziyâde kıymetlerine ve sâir cemî‘ hukūk-ı şer‘iyeye müte‘allika âmme-i de‘âvîden mersûm Serkiz zimmînin zimmetini ol dahi benden iddi‘â eylediği meblağ-ı merkūm yüz yirmi guruşa ve sâire müte‘allika âmme-i de‘âvîden benimle zevcim hâzır-ı mesfûr Nikofor zimmînin zimmetlerimizi herbirimiz ibrâ-i âmm-ı sahîh-i şer‘î ile ibrâ ve iskāt ve herbirimiz ber-vech-i meşrûh âharın ibrâsını kabûl eyledik dediğini mersûm Serkiz zimmî tasdîk ve ber-minvâl-i muharrer kabûlü hâvî ibrâ eylediğini ve ibrâdan müstesnâ bedel-i sulh-ı merkūm seksen guruş zimmetinde müdde‘iye-i mesfûre Maryem Nasrâniyeye deyni olduğunu bi-tamamihi tâyi‘an ve kat‘iyyen ikrâr ü i‘tirâf etmeğin alâ-mûcibi i‘tirâfihî bedel-i sulh-ı merkūm seksen guruşun müdde‘iye-i mersûmeye edâsıyla mesfûre Serkiz zimmî ilzâm olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 29 min-Cumâdelûlâ sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31812"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31814"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b422"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>