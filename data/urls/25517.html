﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 541<br>Hüküm no: 630<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah b. Mustafa ile eski Alaiye Valisi Ali Paşa arasındaki haksız para tahsili anlaşmazlığının sulh yoluyla halledildiği</b><br><br>Sulh, ibrâ.<br><br>Vilâyet-i Anadolu’da Alâiye sancağı dâhilinde Düşenbe kazâsı kurâsından Elkebîr(?) nâm karye ahâlîsinden Abdullah b. Mustafa nâm kimesne meclis-i şer‘de bundan akdem mârrü’z-zikr sancağın vâlîsi olan emirü’l-ümerâi’l-kirâm, kebîrü’l-küberâi’l-fihâm zü’l-kadr ve’l-ihtirâm sahibü’d-devleti ve’l-ihtişâm el-muhtassu bi-mezîd-i inâyeti’l-Meliki’l-Allâm ‘izzetli Ali Paşa mahzarında tav‘an ikrâr ve takrîr-i kelâm edip târih-i kitâbdan bir sene mukaddem Alâiye sancağında vâlî iken devir akçesi nâmına on beş bin akçem alıp ba‘dehû ol akçeyi müşârün-ileyh Ali Paşa hazretlerinden da‘vâ ve taleb eylediğimde inkâr edip ben dahi ikāmet-i beyyine sadedinde iken tavassut-ı Müslimîn ile on beş bin akçe da‘vâsından an inkâr Paşa-[yı] müşârün-ileyh hazretleri üç bin akçe üzerine benim ile sulh olup ben dahi sulh-ı mezbûru kabûl ve bedel-i sulh olan meblağ-ı mezbûr üç bin akçemi yedinden alıp mâ‘adâsı da‘vâsından Paşa-yı müşârün-ileyh hazretlerini ibrâ-i âmm-ı kātı‘u’n-nizâ‘ ile ibrâ ve ıskāt eyledim; min-ba‘d benden veyâ vekîlimden mâ‘adâya müte‘allik da‘vâ sudûr ederse lede’l-hükkâm mesmû‘a ve makbûle olmasın dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-işrîn min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Mehmed Çavuş b. Musa el-mübâşir, Ali Çavuş b. Receb, Mustafa Efendi b. Mehmed, Muslu Efendi b. Mümin el-kādî, Hasan Çelebi b. Halil el-mukayyid, Kâtibü’l-hurûf Hüseyin Efendi.</p>          <br><a title="Önceki sayfa" style="text-decoration:none" href="./ayrmetin.php?idno=25516"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25518"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b541"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o990"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>