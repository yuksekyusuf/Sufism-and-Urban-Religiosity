﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 478<br>Hüküm no: 562<br>Orijinal metin no: [83a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Atike bt. Ali’nin, kötü hali ve geçimsizliği sebebiyle mahalleden çıkarılması</b><br><br>Mahalleden külliyen ihrâc<br><br>Ma‘rûz<br><br>İstanbul’da Edirnekapısı dâhilinde Neslişan Sultan Mahallesi İmâmı Hüseyin Efendi ve ahâlîsinden Uncu es-Seyyid Mehmed Çelebi ve Kolçavuşlarından Halil Çavuş ve Münâdî es-Seyyid İbrahim ve Halil Ağa ve Yasinci Abdi Beşe ve Muhallebici es-Seyyid Ali Beşe vesâirleri meclis-i şer‘-i münîrde sâhibe-i arzuhâl mu‘arrefetü’z-zât Atike bt. el-Hâc Ali nâm Hatun muvâcehesinde merkūme Atike Hatun mahallemizde sâkine olup lâkin kendi halinde ırzıyla mukayyede olmayıp bed-zebân ve hadîdetü’l-lisân olup her birimize türlü türlü elfâz-ı kabîha ile şetm ve itâle-i lisân eylediğinden mâ‘adâ nâ-mahremden ictinâbı olmamağla mechûletü’l-ahvâl rical ve nisâyı menziline idhâl ve fuhşiyâta dâir ef‘âl-i şenî‘ayı irtikâba ictisâr etmekle bi’d-defa‘ât kendiye tenbîh olundukda kat‘an mütenebbih olmayıp mütecâsire olduğu harekât-ı nâ-marziyesinde ısrâr üzere olmağla [83b] merkūmenin harekât-ı nâ-marziyyesinden emn ve rahatımız meslûb olduğuna binâen ve bundan akdem Ahi Çelebi mahkemesinde mezbûr ile murâfa‘adan yedimize verilen i‘lâm mantûkunca mahalle-i mezbûreden ihrâc olunmuşken bu esnâda ber-takrîb yine mahalle-i merkūmede menzil-i sâbıkına duhûl ve sâkine olmak dâ‘îyesinde olmağla mezbûre Atike’den emn ve rahatımız bi’l-külliye meslûbdur deyü iştikâ ve merkūmenin sû-i hâlini ihbâr ve mahalle-i merkūmeden ke’l-evvel hurûcunu cümlesi bi’l-ittifâk istid‘â ve istirhâm eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-25 min-Şevvâl sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31315"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31317"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b478"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>