﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 157<br>Hüküm no: 159<br>Orijinal metin no: [50b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veli tarafından katledilen Ali’nin varislerinin diyet davasında sulh oldukları</b><br><br>Mahmiye-i İstanbul’da Silivrikapısı’nda İbrahim Paşa mahallesinde sâkin olup Vezîr karavelesi ta‘bîr olunan el-Hâc Abdülkerim’in kapudane? sefînesinde levendât tâifesinden olup bundan akdem sefîne-i mezbûrede katlen fevt olan Ali b. Salih b. Ömer nâm kimesnenin verâseti anası Saime bt. Fazlı nâm hatun ile li-ebin er karındaşı Süleyman ve li-ümmin kız karındaşı Fâtıma bt. Ali’ye? münhasıra ve tashîh meselesi altı sehmden i‘tibâr olunup sihâm-ı mezbûreden bir sehmi anası mezbûreye <<ve dört seh>> ve bir sehmi kız karındaşı mezbûreye ve dört sehmi karındaşı mezbûra isâbeti tahakkukundan sonra mezbûrûn Saime ve Süleyman ve Fâtıma meclis-i şer‘-i hatîrde Yenişehirli işbu râfi‘ü’l-vesîka Veli b. Mustafa b. Ahmed tarafından bizi tasdîka vekîli Hüseyin Beşe b. İsmail nâm kimesne mahzarında ikrâr ve takrîr-i kelâm edip mûrisimiz müteveffâ-yı mezbûr Ali’yi müvekkil-i mezbûr Veli târîh-i kitâbdan üç ay mukaddem âlet-i câriha ile darb ve mecrûh ve katl eyledi deyü mûcib-i şer‘îsini vekîl-i mezbûrdan taleb ve da‘vâ sadedinde olduğu[muz]da ol dahi bi’l-külliye inkâr etmekle beynimizde münâza‘ât-ı kesîre vâki‘ olmuşidi el-hâletü hâzihi beynimize muslihûn tavassut edip bizi da‘vâ-yı mezkûremizden vekîl-i mezbûr ile an-inkârin dokuz guruş üzerine inşâ-i akd-i sulh eylediklerinde biz dahi sulh-ı mezbûru kabûl ve bedel-i sulh olan meblağ-ı merkūm dokuz guruşu her birimiz bi-kadri’l-hısâs vekîl-i mezbûr yedinden tamâmen ahz u kabz eyledik fîmâ-ba‘d mûrisimiz müteveffâ-yı mezbûrun diyetine müte‘allıka âmme-i de‘âvîden sagīre-i [her birimiz] mezbûr Veli’nin zimmetini ibrâ ve iskāt eylediğimizde vekîl-i mezbûr dahi bedel-i sulh olan meblağ-ı merkūm doksan guruş mutâlebesinden kezâlik bir birimizin zimmetini ibrâ ve iskāt eyledik dediklerinde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Min-Muharremi’l-harâm li-seneti 115[1]<br><br>Şuhûdü’l-hâl: es-Seyyid el-Hâc İbrahim b. Hüseyin, Mustafa Ağa b. el-Hâc Mehmed Çelebi, Mehmed Çelebi b. Mustafa, Ahmed Çelebi b. Hasan, el-Hâc Hüseyin b. Mahmud, Ömer Beşe b. Osman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52468"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52470"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o288"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>