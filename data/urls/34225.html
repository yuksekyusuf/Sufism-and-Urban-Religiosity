﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 88<br>Hüküm no: 47<br>Orijinal metin no: [8b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım’ın kocası Hasan Şükrü Efendi’den anlaşarak boşandığı</b><br><br>Tatlîk<br><br>Husûs-ı âti’l-beyânın mahâllinde ketb ü tahrîri’çün cânib-i şerî‘at-i garrâdan bi’l-iltimâs mezûnen irsâl olunan Kâtib es-Seyyid Mustafa Nazif Efendi mahmiye-i İstanbul’da Karagümrük kurbünde Hadice Sultan mahallesinde vâki‘ Rumeli kuzâtı eşrâfından Hasan Şükrü Efendi b. Ali Efendi ile zevcesi Şerife Âişe Sıdıka Hanım bt. es-Seyyid Ali’nin bi’l-münâsafe tasarruflarında olan ma‘lûmü’l-hudûd bir bâb menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i âlî ettikde menzil-i mezkûrda sâkine ve zâtı Müslimûn-ı merkūmûn ta‘rîfleriyle mu‘arrefe olan mezbûre Şerife Âişe Sıdıka Hanım meclis-i ma‘kūd-ı mezkûrda zevc-i mutallıkı işbu bâ‘isü’l-vesîka mûmâ-ileyh Hasan Şükrü Efendi mahzarında ikrâr-ı tâm ve takrîr-i kelâm edip mûmâ-ileyh Hasan Şükrü Efendi dört yüz elli guruş mehr-i mehr-i muaccel-i müstevfâ ve dört yüz elli bir guruş mehr-i müeccel tesmiyeleriyle zevc-i dâhilim olup târîh-i kitâbdan iki gün mukaddem beni tatlîk etmekle mehr-i müeccel-i mezkûrum olan dört yüz elli bir guruş ile nafaka-i iddet-i ma‘lûmem ve meûnet-i süknâm mukābelelerinde bi’t-terâzî beynimizde ta‘yîn olunan yüz yirmi guruş ki cem‘an beş yüz yetmiş bir guruşu zevcim efendi-i mûmâ-ileyh işbu meclis-i ma‘kūd-ı mezkûrda bana def‘ ü teslîm ben dahi yedinden tamâmen ve kâmilen ahz u kabz edip hukūk-ı zevciyyete ve zevcim efendi-i mûmâ-ileyhin mâlı olup bi-a‘yânihâ kendiye teslîme müte‘ahhide olduğum üç Mısır hasırı ve bir nühâs mangaldan mâ‘adâ ibtidâ-i zevciyyetden işbu târîh-i kitâba gelince sâir beynimizde cereyân eden cemî‘ hukūk-ı şer‘iyeye müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’t-tasdîki’ş-şer‘î vâki‘ hâli kâtib-i mezbûr mahâllinde ketb ü tahrîr ve ma‘an meb‘ûs ümenâ-i şer‘le meclis-i şer‘-i şerîfe gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 25 Şa‘bân sene 1246<br><br>Şuhûdü’l-hâl: Muhzır Mustafa Çelebi b. Hüseyin, Çukadâr es-Seyyid İbrahim Edhem Ağa b. es-Seyyid Süleyman, Anadolu muhzırânından Salih Ağa Anadolu kuzâtından Abdullah Kâmil Efendi.</p>          <br><a title="Önceki sayfa" style="text-decoration:none" href="./ayrmetin.php?idno=34224"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34226"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>