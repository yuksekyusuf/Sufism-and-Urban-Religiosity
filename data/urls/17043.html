﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 130<br>Hüküm no: 90<br>Orijinal metin no: [10b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeynep Hatun’un evine girerek kendisini korkutan Kürt yiğitbaşılarından Abdurrahman’ın cezalandırılması</b><br><br>Maʻrûz;<br><br>Medîne-i Eyüb’de Otakçılar’da sâkine işbu bâʻisetü’l-iʻlâm Zeyneb nâm hatun kolluk maʻrifetiyle Eyüb mahkemesine ihzâr etdirdiği Kürd yiğitbaşılarından Abdurrahman nâm kimesne ile terâfuʻlarında târîh-i iʻlâmdan bir gün mukaddem mezbûr Abdurrahman beyne’s-salâteyn mahalle-i mezbûrede sâkine olduğum menzilime duhûl ve beni tahvîf ve sayha ile kendimi tahlîs etmiş idim deyü baʻde’d-daʻvâ ve’l-istintak mezbûr Abdurrahman müddeʻiye-i mezbûre Zeyneb Hatun’un ber-vech-i muharrer müddeʻâsını baʻde’l-inkâr mezbûr Abdurrahman vakt-i mezkûrda müddeʻiye-i mezbûrenin menziline duhûl eylediğini mahalle-i mezbûre sâkinlerinden Hüseyin b. Abdullah ile nisvân-ı sâlihâtdan Fâtıma bt. Abdullah ve diğer Fâtıma bt. Halil nâm hatunlar şehâdetleriyle vech-i şerʻî üzere sâbit oldukdan sonra kazâ-i hâcet içün müddeʻiye-i mezbûrenin menziline duhûlünü mezbûr Abdurrahman ikrâr dahi etmeğin tedîb olunmak içün iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 10 Saferi’l-hayr sene 1160</p>          <br><a title="Önceki sayfa" style="text-decoration:none" href="./ayrmetin.php?idno=17042"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17044"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o761"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>