﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 75<br>Hüküm no: 43<br>Orijinal metin no: [11a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gölpazar-ı Bursa kazasındaki Karatomaklı mezraasında Ahmed Halîfe’nin mi yoksa Mehmed Şâkir Efendi’nin mi hak sahibi olduğuna mahkemede karar verilmesi</b><br><br>Sâdır olan fermân-ı âlîlerine imtisâlen işbu arzuhâl ve arz-ı i‘lâm ve derkenârlara ve merbût olan fetvâ-yı şerîfeye nazar olundukda Gölpazar-ı Bursa kazâsında Künbed karyesinde vâki‘ Karatomaklı mezrâ‘asının bâ-berât-ı âlî mutasarrıfı olan es-Seyyid eş-Şeyh Hâfız Abdürreşid’in ferâğından sulbî oğlu es-Seyyid Ahmed iki yüz yirmi altı senesi Zilka‘de’sinde tevcîh olunup ba‘dehû mezbûr es-Seyyid Ahmed’in bilâ-veled fevtinden kırk altı senesi Rebî‘ülâhiri’nde müderrisîn-i kirâmdan Mehmed Şâkir Efendi’ye tevcîh olunup el-yevm üzerinde olduğu askerî rûznâmçesinden ve yine Gölpazar-ı Bursa kazâsında tâbi‘ Künbed karyesinde vâki‘ Karatomaklı Mezrâ‘ası Vakfı’nın yevmî bir akçe vazîfe ile ve Akpınar kurbünde Susuz karyesinde kâin Sarnıç Mezrâ‘ası Vakfı’nın vazîfe-i mu‘ayyene ile mezrâ‘adârlıklarına mutasarrıf olan es-Seyyid Hâfız Abdürreşid fevti mahlûlünden kırk altı senesi Rebî‘ülevveli’nde es-Seyyid İbrahim Halîfe’ye tevcîh olunup ba‘dehû mezbûr es-Seyyid İbrahim Halîfe’nin kasr-ı yedinden kırk yedi senesi Zilhicce’sinde Hadimizâde es-Seyyid el-Hâc Ahmed Halîfe’ye tevcîh olunduğu Anadolu Muhâsebesi’nden derkenâr olunmuş mezbûr es-Seyyid el-Hâc Ahmed Halîfe’nin Südde-i sa‘âdete takdîm eylediği işbu arzuhâl mefhûmunda mezrâ‘a-i mezkûreye mezbûr Mehmed Şâkir Efendi’nin berat alması kendüye gadri mûcib olduğundan bahisle aldığı berat kaydı terkīn olunmasını istid‘â etmiş olup lâkin taraf-ı bâhirü’ş-şeref-i hazret-i şeyhülislâm ve müfti’l-enâm-ı âlî-makām hasenetü’l- eyyâm sellemehullâhü’l-melikü’l-azîzü’l-allâm lâ-zâle bâbü fetvâhu meftûhan ilâ-yevmi’l-kıyâmdan i‘tâ buyrulan fetvâ-yı şerîfede, bir zâviye Zeyd’in fevtinden mâliye beratıyla Amr’a tevcîh olundukdan sonra ol zâviye yine Zeyd’in fevtinden askerî beratıyla Bekir’e dahi tevcîh olunup lâkin Amr’ın ref‘inden ta‘arruz olunması berat-ı pâdişâhîde mâliye askerî beratı mukaddem târih olup ref‘ine ta‘arruz olunmadıkça mukaddem ile amel olunmak lâzım olur deyü iftâ buyurulmağın bu sûretde sâlifü’z-zikr Sarnıç mezrâ‘ası’nda münâza‘a olmayıp ancak münâza‘un fîh olan Karatomaklı mezrâ‘ası mezbûr Abdürreşid’in kasr-ı yedinden oğlu es-Seyyid Ahmed’e yirmi altı senesi tevcîh sebkat etmiş ve yine mezbûr Abdürreşid’in mahlûlünden es-Seyyid İbrahim kırk altı senesi tevcîh sebkat etmiş olup ol vechile mukaddem târih ile tevcîh olunan mezbûr es-Seyyid Ahmed’in ref‘ine ta‘arruz olunmayarak mezbûr İbrahim Halîfe’ye muahharan tevcîhi fetvâ-yı şerîfe mazmûnuna münâfî idiği ve zahr-ı arzuhâlde muharrer Anadolu Muhâsebesi kuyûd-ı atîkasında ve ahd-i karîbe dek askerîden yürümüş ve hatta mezbûr Mehmed Şâkir Efendi’ye taraf-ı Sadâret-i Anadolu’dan tevcîh olunmayıp sarâhaten emr-i âlî sudûruyla tevcîh olunmuş olduğu ve hâlbuki mezbûr Mehmed Şâkir Halîfe’ye kırk altı senesi ve mezbûr el-Hâc Ahmed Halîfe’ye kırk yedi senesi tevcîh olunmuş olup ol vechile işbu tevcîh dahi mukaddem târihle sebkat eylediğine nazaran ref‘ine sebeb-i şer‘î bulunamadığı derkâr ise de tarafeyn Âsitâne-i aliyyede mevcûd oldukları ihbâr olunmuş olmağla tarafeyn huzûr-ı şer‘de bi’l-muvâcehe ber-nehc-i şer‘î mürâfa‘a olunup zımnında ne vechile hükm-i şer‘î lâhık olur ise ona göre iktizâsına bakılmak emr-i savâb idiği ma‘lûm-ı devletleri buyruldukda ber-vech-i muharrer terâfu‘-i şer‘-i şerîf olunmak bâbında fermân-ı âlîşân sudûru iktizâ eylediği huzûr-ı âlîlerine i‘lâm olundu.<br><br>Fî 14 Ca sene [1]248</p>          <br><a title="Önceki sayfa" style="text-decoration:none" href="./ayrmetin.php?idno=759"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=761"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b075"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o199"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>