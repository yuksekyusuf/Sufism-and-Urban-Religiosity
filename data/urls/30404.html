﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 226<br>Hüküm no: 202<br>Orijinal metin no: [60a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Uncu Nazar v. İsayi’nin vârislerinin Hocapaşa’daki uncu değirmenin dört hissesini borçlarını ödemek maksadıyla İsmail b. Abdullah’a müzâyede ile dokuz yüz guruşa sattıkları</b><br><br>Fi’l-asl vilâyet-i Anadolu’da Divriği kazâsına tâbi‘ Zimra karyesi ahâlîsinden İstanbul’da Balat kurbünde Kürkçübaşı Mahallesi mütemekkinelerinden [mütemekkinlerinden] iken bundan akdem hâlik olan Uncu Nazar v. İsayi zimmînin verâseti zevcesi Marita bt. Tekfoz ile sulbî kebîr oğlu Avanes ve karye-i mezbûre mütemekkin[e]lerinden sulbiye kebîre kızı Tormanda ve Tekfurdağı mütemekkinlerinden olup elân İstanbul’da müsâfiren mütemekkin âhar oğlu Aranos zimmîye inhisârı tahakkukundan sonra hâlik-i mesfûrun terekesini semen-i misliyle âhara bey‘ ve semeninden düyûn-ı müsbetesini edâya cânib-i şer‘-i kavîmden bâ-hüccet-i şer‘iyye vasî nasb ve ta‘yîn olunan Bedros v. Begoz zimmî meclis-i şer‘-i hatîr-i lâzımü’t-tevkīrde uncu tâifesinden İsmail b. Abdullah nâm kimesne tarafından husûs-ı âti’z-zikri tasdîka vekîl olduğu Yiğitbaşı es-Seyyid Mehmed Emin b. Ahmed ve Molla Mustafa b. el-Hâc Mehmed nâm kimesneler şehâdetleriyle sâbit olan el-Hâc Ahmed Ağa b. Hüseyin Ağa mahzarında bi’l-vesâye ikrâr-ı tâm ve takrîr-i kelâm edip hâlik-i mesfûrun emlâkinden olup İstanbul’da Hocapaşa’da vâki‘ on altı sehim i‘tibâr olunan dört horoslu bir bâb uncu değirmeni derûnunda mevcûde beyne’l-hiref gedik ta‘bîr olunur dört re’s bargir ve sâir-i âlât-ı lâzıme-i ma‘lûmesinin düyûn-ı müsbetesi edâsı’çün taraf-ı şer‘den me’zûn olmamla, zikrolunan dört re’s bargir ve sâir âlât-ı ma‘lûmeyi tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile dört re’s bargir[e] mutasarrıf olup hâlik-i mesfûrun şerîki olan müvekkil-i mezbûr İsmail’e lede’l-müzâyede semen-i mislinden ezyed olduğu ihbâr olunan dokuz yüz guruşa bi’l-vesâye bey‘ ve temlîk ve teslîm eylediğimde, ol dahi ber-vech-i muharrer iştirâ ve temellük ve tesellüm ve kabz ü kabûl etmekle semeni olan meblağ-ı mezkûr dokuz yüz guruşu müvekkil-i mezbûr İsmail yedinden bi’l-vesâye ahz ü kabz edip zikrolunan dört re’s bargir ve sâir âlât-ı lâzıme-i ma‘lûme müvekkil-i mezbûr İsmail’in mülk-i müşterâsı ve hakk-ı sırfı olmuşdur, keyfe mâ yeşâ’ ve hasbe-mâ-yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 3 Şa‘bân sene [11]94.<br><br>Şuhûdü’l-hâl: el-Hâc es-Seyyid Ahmed, es-Seyyid Mehmed Said, Sayıcı Osman Çelebi, es-Seyyid Molla Ahmed, Çörekçi Molla Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=30403"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30405"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>