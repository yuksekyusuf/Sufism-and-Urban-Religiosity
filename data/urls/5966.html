﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 220<br>Hüküm no: 212<br>Orijinal metin no: [53a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülbaki Çelebi’nin Nalçacı Mehmed’de olan alacağını vârislerinden talep ettiği</b><br><br>Mahmiye-i İstanbul’da Kefeli mahallesinde sâkin Na‘lbur tâifesinden bâ‘isü’l-kitâb Abdülbaki Çelebi b. Abdurrahman nâm kimesne meclis-i şer‘-i şerîf-i enverde Na‘lçacı tâifesinden olup mahmiye-i mezbûrede Eğrikapı dâhilinde el-Hâc İlyas mahallesinde sâkin iken bundan akdem vefât eden Mehmed b. Hüseyin b. Abdullah’ın terekesine vâzı‘u’l-yed olan zevc-i menkûha-i metrûkesi Âişe bt. Abdullah ile vâlidesi diğer Âişe bt. Abdurrahman ve sulbiye kebîre kızları Fâtıma ve Emine nâm hatunlar mahzarında üzerlerine da‘vâ ve takrîr-i kelâm edip müteveffâ-yı mezbûr hâl-i hayatında vakıyyesi kırkar akçe olmak üzere yedimden iştirâ ve kabz eylediği dört yüz vakıyye na‘lçe bahâsından on altı bin akçe zimmetinde olan hakkımın bin akçesini yedinden ahz u kabz edip on beş bin akçe hakkım bâkī kalmağın hatta müteveffâ-yı mezbûr hâl-i [hayât] ve kemâl-i sıhhatinde meblağ-ı bâkī-i mezbûr on beş bin akçe zimmetinde bana edâsı lâzım deyni olduğunu lede’ş-şuhûd ikrâr ve işhâd etmeğin verese-i mezkûresine suâl olunup meblağ-ı bâkī-i mezkûru müteveffâ-yı mezbûrun terekesinden bana edâ ve teslîme tenbîh olunması matlûbumdur dedikde gıbbe’s-suâl verese-i mezkûrûn cevâblarında müteveffâ-yı mezbûrun terekesine bi’l-verâse vaz‘-ı yedlerini ikrâr lâkin deyn-i mezkûru inkâr etmeleriyle müdde‘î-yi mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden olup Na‘lçacı tâifesinden Mehmed Çelebi b. Mustafa ve Ahmed Çelebi b. Mustafa nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müteveffâ-yı mezbûr Na‘lçacı Mehmed b. Hüseyin b. Abdullah hâl-i hayatında ve kemâl-i sıhhatinde işbu müdde‘î-yi mezbûr Abdülbaki Çelebi’ye her vakıyyesi kırkar akçeye olmak üzere yedinden iştirâ ve kabz eylediği dört yüz vakıyye na‘lça bahâsından on altı bin akçe deyni olup meblağ-ı mezbûrdan bin akçesini edâ ve teslîm edip bâkī on beş bin akçe zimmetinde deyni [53b] olduğunu huzûrumuzda ikrâr ve bizi işhâd etmişidi. Hâlâ müdde‘î-yi mezbûr için meblağ-ı mezbûru müteveffâ-yı mezbûrun terekesinden hakk-ı taleb ve ahz vardır. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye ettiklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 22 min-Zilhicceti’ş-şerîfe sene [1]143.<br><br>Şuhûdü’l-hâl: Mehmed Çelebi b. Mustafa, Ahmed Çelebi b. Mustafa, Mehmed Çelebi b. el-Hâc Yusuf, Mehmed Çelebi b. Abdullah tahtacı.</p>          <br><a title="Önceki sayfa" style="text-decoration:none" href="./ayrmetin.php?idno=5965"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5967"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>