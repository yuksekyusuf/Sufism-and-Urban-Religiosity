﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 215<br>Hüküm no: 275<br>Orijinal metin no: [30a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi’nin vefât eden es-Seyyid Mehmed Ağa’ya olan borcunu vârislerine ödemesi</b><br><br>Maʻrûz;<br><br>Taraf-ı şerʻden irsâl olunan Kâtip Mustafa Efendi dâʻîleri medîne-i Eyüb’de Câmiʻ-i kebîr Mahallesiʼnde sâkin iken bundan akdem vefât eden züʼemâdan es-Seyyid Mehmed Ağa’nın hayâtında sâkin oldukları menzile varıp hâzirûn olan Müslimîn ile akd-i meclis-i şerʻ-i âlî eyledikde müteveffâ-i mezbûrun verâseti zevce-i menkūhası Fâtıma ile kebîr oğlu es-Seyyid Ahmed Ağa’ya ve kebîre kızı Şerife Ümmü Gülsüm’e ve sagīre kızları Şerife Afife ve Saîde ve Habibe’ye baʻde’l-inhisâr sagīrât-ı mezbûrâtın vâlideleri tesviye-i emirlerine vasiyy-i muhtârı olan mezbûre Fâtıma tarafından husûs-ı âti’l-beyânda sâbitü’l-vekâle vekîli bâʻisü’l-iʻlâm el-Hâc Abdürrezzak Efendi nâm kimesne meclis-i maʻkūd-ı mezkûra ihzâr olunan hâssa mehterlerinden Ahmed Çelebi ile bi’l-vekâle terâfuʻlarında müteveffâ-i mezbûrun merkūm Ahmed zimmetinde cihet-i karz-ı şerʻden yüz yetmiş altı guruş hakkı olup meblâğ-ı mezbûr verese-i mezbûrûna mevrûs olmağla bi’l-vekâle taleb ederim deyü daʻvâ eyledikde ol dahi ikrâr ve iʻtirâf etmeğin mûcebiyle meblâğ-ı mezbûr yüz yetmiş altı guruşu vekîl-i mezbûra edâ ve teslîme merkūm Ahmed baʻde’t-tenbîh vâkiʻ hâli mevlânâ-yı mezbûr mahallinde ketb ve tahrîr ba‘dehû maʻan baʻs olunan ümenâ-i şerʻle gelip her biri alâ-vukūʻihî inhâ ve takrîr eyledikleri bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâbiʻ aşer min-Recebi’l-ferd sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17227"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17229"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o742"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>