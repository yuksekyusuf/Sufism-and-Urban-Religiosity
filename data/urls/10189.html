﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 64<br>Hüküm no: 27<br>Orijinal metin no: [9a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tersane-i âmire Kethudâsı Ali Kethüdâ b. Bayram’ın para vakfı</b><br><br>Fâtiha-i makāl ve matla‘-ı emr-i zî-bâl hamd-i hudâ-yı müte‘âl ile takdîm ve seyyidü’l-enâm aleyhi efdalü’t-tahiyye ve’t-teslîm Ebu’l-Kasım Muhammed Mustafa sallallâhu aleyhi ve sellem hazretlerine ve âl ü ashâbına salât ü selâm ile ta‘zîm olundukdan sonra işbu kitâb-ı sıhhat-nisâbın tahrîr ve inşâsına bâ‘is ü bâdî budur ki mahmiye-i Galata muzâfâtından kasaba-i Beşiktaş mahallâtından Sinan Paşa-yı Cedîd mahallesinde sâkin olup Tersâne-i âmire kethüdâsı iken merhûm olan işbu sâhibü’l-hayrât ve’l-hasenât Ali Kethüdâ b. Bayram’ın sülüs malından tenfîz-i vesâyâ-yı şer‘iyyesine vasiyy-i muhtâr nasb u ta‘yîn eylediği sâbit olan zevce-i metrûkeleri fahrü’l-muhadderât Belkıs Hatun bt. Abdülmennan’ın tarafından husûs-ı âti’l-beyâna vekîl olup mezbûreyi ma‘rifet-i şer‘iyye ile ârifân olan Mustafa Çelebi b. Şaban Ağa ve Ali Efendi b. Yusuf nâm kimesneler şehâdetleri ile şer‘an vekâleti sâbite olan Enver Efendi b. Salih nâm kimesne mahfil-i şer‘-i kavîm-i vâcibü’t-tekrîmde li-ecli’t-tescîl ve li-emri’t-tetmîm ve’t-tekmîl mütevellî nasb u ta‘yîn eylediği mefharü’l-hutebâ Eşref Efendi b. Veli nâm kimesne muvâcehesinde bi’l-vekâle ikrâr-ı tâm ve takrîr-i kelâm edüp müvekkilem müşârun ileyhâ ber-mûceb-i vasiyyet-i şer‘iyye merhûm-ı mezbûrun sülüs malından on dokuz bin akçe ifrâz ve kemâl-i imtiyâz ile mümtâz kılup vakf-ı sahîh-i şer‘î ve habs-i sarîh-i mer‘î ile vakf ve habs edüp mütevellî-i mezbûra teslîm ol dahi vech-i muharrer üzere tesellüm edüp sâir evkāf mütevellîleri gibi <<mutasarrıf>> tasarruf eylediğinden sonra şöyle şart ve ta‘yîn eylemişdir kim meblağ-ı mezkûru bütün ribâdan hâlî ve zîver-i devr-i şer‘î ile hâli-vech üzere mu‘âmele ile zimem-i nâsa verilip onu on bir buçuk akçe hesâbı üzere mu‘âmele edüp rehn-i kavî ve kefîl-i melîsin almayınca kimesneye akçe verilmeye bi-fazlillâhi te‘âlâ meblağ-ı mârrü’z-zikr on dokuz bin akçenin beş bin akçesinden hâsıl olan ribh u nemâsını kasaba-i mezbûrede vâki‘ merhûm Kılıç Ali Paşa Sarayı’nda vâki‘ mescid-i şerîfinde imâm olan merkūm Eşref mescid-i mezbûrda merkūm Ali Kethüdâ’nın rûhi’çün beher yevm birer cüz’-i Kur’ân-ı şerîf tilâvet ve kırâ’et eyleyüp sevâbın mezbûr Ali Kethüdâ’nın rûhuna hibe eyleyüp yevmî iki akçe vazîfeye mutasarrıf ola ve meblağ-ı mezkûrun iki bin akçesinden hâsıl olan ribhi mahalle-i mezbûrede vâki‘ merhûm Sinanpaşa Mescidi’nin lâzım olan meremmâtına harc u sarf oluna ve beş bin akçesinden hâsıl olan ribhi mahalle-i mezbûre avârızına imdâd oluna ve iki bin akçesinden hâsıl olan ribhi mahalle-i mezbûrede vâki‘ merhûm Receb Kethüdâ’nın vakf çeşmesinin lâzım olan meremmâtına harc u sarf oluna ve meblağ-ı mezkûrun beş bin akçesinden hâsıl olan ribhi merkūm Eşref Efendi mütevellî olup yevmî iki akçe vazîfeye mutasarrıf ola ba‘de vefâtihî re’y-i hâkim ile mahalle-i mezbûreden bir sâlih kimesne mütevellî olup vazîfe-i mezbûreye mutasarrıf ola ve ahâlî-i mahalle hasbî nâzır olalar deyü şart ve ta‘yîn eyledikde vekîl-i mezbûr Enver Efendi’nin [9b] vech-i muharrer üzere cârî ve sâdır olan ikrârını mütevellî-i mersûm Eşref Efendi bi’l-müvâcehe tasdîk ve bi’l-müşâfehe tahkīk ettikden sonra vekîl-i merkūm i‘âde-i kelâm edüp hazret-i imâm-ı efham ve hümâm-ı ekrem Ebû Hanîfe-i Kûfî cûziye bi’l-hayr ve kûfî katında vakf-ı nukūdun adem-i lüzûmu muhakkak olmağın vekîl-i mersûm vakf-ı mezbûrdan rücû‘ edüp istirdâda şürû‘ ettikde mütevellî-i mezbûr dahi bi’l-müvâcehe cevâb verip vakf-ı nukūd husûsan ba‘de’t-teslîm ile’l-mütevellî İmâm Züfer aleyhi’r-rahmetü’l-Meliki’l-Kerîm katında sahîh lâzımdır binâen alâ-zâlik vakf-ı merkūmun sıhhat ve lüzûmuna hükm taleb ederim dedikde hâkim-i muvakki‘-i kitâb ûtiye kitâbuhu bi-yemînihî yevme’l-hesâb bu husûsda nazar-ı enîk ve teemmül-i hakīk ile nazar ve teemmül edüp cânib-i mütevellîde rüchân-ı kavî gördüyse vakf-ı mersûmun zımnında olan şurûtun sıhhat ve lüzûmuna hükm edüp vakf-ı mezbûr müseccel ve müsebbel ve muhalled ve müebbed oldu. “Fe-men beddelehû ba‘de mâ semi‘ahû fe-innemâ ismühû ale’llezîne yübeddilûnehû innallâhe semî‘un alîm” ve ecrü’l-vâkıfı ale’l-hayyi’l-kerîm ve alâ hâzâ vak‘a’l-işhâd ve’t-tahrîr.<br><br>Fî-gurre-i min-Zilhicceti’ş-şerîfe li-sene ihdâ ve sittîn ve elf.<br><br>Şühûdü’l-hâl: Fahrü’l-akrân Abbas Bey b. İbrahim Bey, Bayram Ağa b. Abdülmennan, diğer Bayram Ağa b. Abdullah, Abdülkerim Çelebi b. Muhsin el-İmâm, Ali Çelebi b. Cafer el-Müezzin, Cafer Bey b. Ahmed, Mehmed Bey b. Mahmud, Ebûbekir Çelebi b. Ebûbekir, Durmuş Kapudan b. Yahya, Zülfikār Bey b. Abdullah, Ahmed Efendi el-Kâtib, Mustafa b. Mehmed Muhzır, Cafer b. mezbûr Muhzır, Mehmed Çelebi b. Mahmud ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=10188"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10190"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o372"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>