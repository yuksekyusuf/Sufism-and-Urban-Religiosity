﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 95<br>Hüküm no: 67<br>Orijinal metin no: [16b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akşehir’in Hacı Kuşçu mahallesindeki mescidin imametinin Halil’e tevcihi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda vilâyet-i Anadolu’da Akşehir kazâsında Hacı Kuşçu mahallesinde vâki‘ mescid-i şerîfde ber-vech-i hasbî imâmet cihetine mutasarrıf olan Ali b. Veliyüddin bilâ-veled fevt olup yeri hâlî ve hizmet-i lâzımesi mu‘attal kaldığından bahisle cihet-i mezbûre müteveffâ-yı mezbûrun mahlûlünden kendüye tevcîh ve yedine berat-ı şerîf-i âlîşân i‘tâsı sahib-i arzuhâl müteveffâ-yı mezbûrun karındaşı Halil b. Veliyüddin dâ‘îleri istid‘â-yı inâyet eder fi’l-hakīka imâmet-i mezkûre müteveffâ-yı mezbûr Ali’nin üzerinde olduğu derkenârda müstebân ve merkūm Ali’nin bilâ-veled fevti vâki‘ ve sahib-i arzuhâl karındaşı Halil her vechile ehil ve muhtâr-ı cemâ‘at olup ve diğer arzuhâlde istid‘â edenden dahi elyak ve müstehık olduğunu Dersa‘âdet’de müsâfireten sâkinler talebe-i ulûmdan es-Seyyid Hamid Efendi b. Veli ve Mehmed b. Ahmed nâm kimesnelerin alâ-tarîkı’ş-şehâde ihbârlarından mâ‘adâ istihkākı lede’l-imtihân zâhir ve nümâyân olmağın bu sûretde cihet-i mezkûre müteveffâ-yı merkūm Ali’nin bilâ-veled mahlûlünden erbâb-ı istihkākdan karındaşı sahib-i arzuhâl Halil dâ‘îlerine tevcîhi emr-i savâb idiği huzûr-ı âlîlerine i‘lâm olundu.<br><br>Fî 17 M sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=783"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=785"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o193"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>