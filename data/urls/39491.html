﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 208<br>Hüküm no: 199<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nişancı Mustafa Paşa’dan kahve alan Acem tüccarı Ağa Celal b. Gıyaseddin’nin çıkan Acem isyânı yüzünden mallarına el konulduğu ve borçlarını ödeyememesi</b><br><br>Bi’l-fi‘il atabe-i aliyye ve südde-i seniyyede muvakkı‘-ı menâşir-i Sultâniyye olan düstûr-ı mükerrem müşîr-i mufahham umdetü’l-e‘âlî ve’l-e‘âzım üsvetü erbâbi’l-me‘âlî ve’l-mekârim sâhibü’s-sa‘âdeti ve’l-ikbâl sâhibü ezyâli’l-mecd ve’l-iclâl zü’l-kadri’l-bâzih ve’ş-şerefi’ş-şâmih Mustafa Paşa et-tevkî‘î hazretlerinin taraf-ı karînü’ş-şerîflerinden husûs-ı âtîye vekîl olup vekâleti nehc-i mu‘teber üzere Mahmud Ağa b. Abdullah ve Mehmed Ağa b. İlyas şehâdetleriyle sâbite olup Dergâh-ı âlî -dâme mahfûfen bi’l-me‘âlî- müteferrikalarından olan zahrü’l-emâcid ve’l-a‘yân Çakır Ağa b. Abdülmennân mahfil-i şer‘-i hatîrde mahmiye-i İstanbul’da Mahmud Paşa İmâreti kurbünde vâkı‘ Sultan odaları demekle ma‘rûf hücerâtın birinde sâkin Hoca Ali b. Emirhan ve Mehmed b. Hüseyin mahzarlarında takrîr-i kelâm edip bundan akdem müvekkil-i müşârun-ileyh hazretleri mahrûse-i Haleb muhâfazasında iken mahrûse-i mezbûrede mütemekkin olup Şâh-ı Acem’in bazergânbaşısı olan Ağa Celal b. Gıyaseddin nâm kimesneye beş bin beş yüz kâmil riyâl guruşa Haleb kantarıyla on sekiz kantar ve kırk beş batman kalb kahvesi ve on dokuz kantar ve seksen batman fındık kahvesi bey‘ edip ba‘dehû teslim-i semen-i merkūm edinceye değin eşyâ-yı mezbûreyi mahrûse-i merkūmede kethüdâyeri olan Murad Bey ve Gülâbîzâde müteferika Mehmed Ağa yedlerinde emânet vaz‘ ettikden sonra merkūmân Hoca Ali ve Mehmed dahi merkūm Ağa Celal’in kıbelinden umûmen ahz u i‘tâya vekîlleri olup yedlerinden kendinin mâlı olmağın semen-i mezkûru merkūm Ağa Celal mezbûrân Hoca Ali ve Mehmed’den versinler deyü havâle etmiş idi müvekkilim müşârun-ileyh hazretleri dahi semen-i mezkûru vekîlân-ı mezbûrân Hoca Ali ve Mehmed’den kabz etmeden Şâh-ı Acem isyân etmekle müvekkilleri merkūm Ağa Celal’in yedlerinde mevcûd olan mecmû‘ eşyâsı cânib-i mîrîye ahz u kabz olunup yedlerinde bir şey kalmamağın müvekkilim müşârun-ileyh hazretlerine bizzât ve bi’l-vâsıta semen-i mezkûrdan bir şey vâsıl olmamışdır vekâletim hasebiyle hâl mezbûrân Hoca Ali ve Mehmed’den suâl ve takrîrleri tahrîr olunmak matlûbumdur dedikde gıbbe’s-suâl mezbûrân Hoca Ali ve Mehmed cevâblarında fi’l-vâkı‘ müvekkilimiz mezbûr Ağa Celal bundan esbak paşa-yı müşârun-ileyh hazretlerinden zikr olunan mikdâr kahvesini mahrûse-i mezkûrede meblâğ-ı mezkûr beş bin beş yüz kâmil riyâl guruşa iştirâ ve kabz edip semen-i mezkûr bizim yedimizde olan mâlından edâ olunsun deyü bize sipâriş etmiş idi lâkin biz dahi edâ sadedinde iken isyân-ı mezkûr istimâ‘ olundukda mezbûr Ağa Celal’in yedimizde olan eşyâsı ve bizim kendi mallarımız cümleten mîrî içün kabz olunup yedimizde şey kalmamağla meblâğ-ı mezkûr beş bin beş yüz guruşdan paşa-yı müşârun-ileyh hazretlerine ve vekîl-i mersûllerine bir şey edâsına kādir olmadık deyicek mezbûrân Hoca Ali ve Mehmed’in vech-i mübîn üzere olan takrîrleri gıbbe’t-taleb vukū‘ı üzere tahrîr ve vekîl-i mezkûr Çakır Ağa’nın yedine def‘ olundu.<br><br>Hurrire fî-evâhir-i şehri Ramazâni’l-mübârek li-sene selâse ve selâsîn ve elf.<br><br>Şuhûdü’l-hâl: Fahrü’l-müderrisîn Mevlânâ Hatibzâde Ahmed Efendi, zahrü’l-akrân Ahmed Ağa b. Abdülmennân reîsü’l-muhzirîn, el-Hâc Mahmud b. İsa, Mustafa b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39490"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39492"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o398"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>