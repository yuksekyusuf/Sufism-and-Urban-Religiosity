﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 450<br>Hüküm no: 398<br>Orijinal metin no: [75a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Yazıcı b. Mustafa’nın, alacaklısı Hatibzâde Hasan Ağa ile 3000 guruşa sulh olduğu</b><br><br>3000 guruşa sulh<br><br>Ma‘rûz<br><br>Sahib-i arzuhâl Çilingir oğlu Ahmed Yazıcı b. Mustafa bi’t-terâzî dâ‘îhânelerinde ma‘kūd meclis-i şer‘-i münîrde Kapan-ı dakīk tüccârından derûn-ı arzuhâlde mezkûru’l-ism Hatîbzâde el-Hâc Hasan Ağa b. Mehmed muvâcehesinde ben mezbûr el-Hâc Hasan Ağa’nın yazıcısı ta‘bîr olunur umûr-ı ticâretde vekîli olmamla işbu der-dest olup meclis-i şer‘de kırâet olunan müfredât defterinde madde-be-madde tasrîh olunduğu üzre bin iki yüz otuz dokuz senesi şehr-i Rebî‘ülâhirinin yirmi birinci gününden kırk senesi gāyetine gelince İbrail ve Kalas İskelelerinden bi’l-iştirâk kendüye irsâl eylediğim zehâir-i mütenevvi‘a ve mezbûrun gerek surre ta‘bîr olunur nakden bana gönderdiği ve gerek benim poliçe tarîkiyle havâle eylediğim mebâliğ-i ma‘lûme ve ber-vech-i mukāvele ücretim ve sâir makbûzât ve masrûfâtımızın hesâbını bu def‘a kapan tüccârı ma‘rifetleriyle tarafeynin defterlerine tatbîkan yegān yegān [75b] sahîhan rü’yet eylediğimizde benim merkūm el-Hâc Hasan Ağa zimmetinde sahhu’l-bâkī dört bin dokuz yüz kırk bir guruş alacak hakkım zuhûr etmekle meblağ-ı bâkī-i mezkûr dört bin dokuz yüz kırk bir guruşu mezbûr el-Hâc Hasan Ağa’dan hâlen taleb ederim deyü tesâddî eylediğim da‘vâmdan bâ-tavassut-ı muslihîn mezbûr el-Hâc Hasan Ağa ile bi’t-tav‘ ve’r-rızâ üç bin guruş üzerine sulh olduğumda ol dahi sulh-ı mezkûru ba‘de’l-kabûl bedel-i sulh-ı merkūm üç bin guruşdan mâ‘adâ bi’l-cümle husûs-ı mezkûra ve sâir beynimizde cereyân eden cemî‘ ahz ü i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve ıskāt eyledik deyü takrîrini mezbûr el-Hâc Hasan Ağa tasdîk etmeğin bu sûretde bedel-i sulh-ı mezkûr üç bin guruşun bi’t-taleb müdde‘î-i mezbûr Ahmed Yazıcı’ya edâsıyla merkūm el-Hâc Hasan Ağa ilzâm olunduğu İstanbul Mahkemesi’nden huzûr.<br><br>Fî 10 min-Za sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33824"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33826"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b450"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>