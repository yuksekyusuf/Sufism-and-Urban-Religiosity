﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 172<br>Hüküm no: 123<br>Orijinal metin no: [81-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Saraylı Emine Nayire Hanım’dan oğluna kalan evin satılmasına izin verilmesi</b><br><br>Mustafa Zühdü, izin: 1 kıt‘a<br><br>Numara: 139, 75 guruş<br><br>Mahmiye-i İstanbul’da Gedik Paşa civârında Sarrâc İshak mahallesinde sâkine iken bundan akdem vefât eden Saraylı Emine Nâyire Hanım bt. Abdullah’ın sadrî sagīr mahdûmu Cemal Bey’in pederi ve velîsi olup mahmûdü’l-hâl idiği ihbâr olunan işbu bâ‘isü’l-kitâb Ömer Bey b. Ebûbekir bi’l-velâye takrîr-i kelâm ve ta‘bîr ani’l-merâm edüp Nezâret-i evkāf-ı hümâyûna mülhak evkāfdan zikr olunan Sarrâc İshak Vakfı müsakkafâtından mahalle-i mezbûrede kâin ma‘lûmü’l-hudûd ve’l-müştemilât şehriye otuz akçe icâre-i müeccelelü bir bâb menzil müteveffât-ı mezbûrenin hayatında bâ-temessükât-ı mütevellî bi’l-icâreteyn taht-ı tasarrufunda olup ba‘de vefâtihâ sagīr-i mezbûr ile sadriye sagīre kızı Naime’ye hasbe’l-âde münâsafeten ba‘de’l-intikāl sagīre-i mezbûre Naime dahi mu‘ahharan bilâ-veled fevt olup intikālen mutasarrıfa olduğu nısf hisse-i şâyi‘ası mahlûl ve cânib-i vakf-ı mezbûra âid ve râci‘ olup ancak menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīr-i mezbûr hakkında muzır ve gayr-ı müfîd olmağla sagīr-i mezbûrun menzil-i mezkûrda olan nısf hisse-i şâyi‘ası bedel-i misliyle bâ-re’y-i mütevellî âhara ferâğ ve bedeli ahz ü kabz ve müteveffât-ı mezbûrenin Teftîş-i Evkāf Mahkemesi’nden tahrîr olunan terekesi defter zeyline idhâl birle i‘mâl ve istirbâh olunup hâsıl olan nemâsıyla ma‘an hıfz olunmak sagīr-i mezbûr hakkında her vechile enfa‘ ve evlâ olduğuna binâen işbu yedimde olup Birinci Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun menzil-i mezkûrda olan nısf hisse-i şâyi‘ası bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla beş bin guruş mukābelesinde âhara ferâğa izin taleb şüd.<br><br>Fî 18 Safer sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Abdulkadir ve gayrihim<br><br>Derûn-ı hüccetde bast ü beyân olunduğu üzere veliyy-i mezbûr Ömer Bey sagīr-i mezbûrun nısf hisse menzil-i mezkûrunu bedel-i misli idiği mütehakkık olan lira-yı Osmânî yüz guruş hesâbıyla beş bin guruş mukābelesinde muhzır Mehmed Ağa b. Mustafa’ya ol dahi der‘akab meblağ-ı merkūm mukābelesinde veliyy-i mezbûra ba‘de’l-ferâğ veliyy-i mezbûr oğlu sagīr-i mezbûrun mâlından ve li-ecli’l-idâne vasî nasb olunan Mehmed Ağa yedinden istidâne ve ve kabz ve bi’z-zarûre umûruna sarfla istihlâk edüp zimmetinde zamanen deyni olan beş bin guruş mukābelesinde nısf hisse menzil-i mezkûru sagīre-i mezbûre vefâen ferâğ ve tefvîz edeceğinden ol-vechile ferâğının icrâ ve sened-i hâkānîsi i‘tâ olunmak üzere işbu mahalle şerh verildi.<br><br>Fî 18 Safer sene [1]301</p>          <br><a title="Önceki sayfa" style="text-decoration:none" href="./ayrmetin.php?idno=12040"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12042"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>