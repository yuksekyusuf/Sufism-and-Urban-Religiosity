﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 287<br>Hüküm no: 303<br>Orijinal metin no: [109-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dersaadet ve bilâd-ı selâsedeki mülk gedik kayıtlarının ilgili mahkemelerce harc alınmaksızın çıkarılması</b><br><br>Fazîletlü Efendim Hazretleri,<br><br>Dersa‘âdet ve bilâd-ı selâse hudûdu dâhilinde hüccet-i şer‘iye ile ber-vech-i mülkiyet tasarruf olunur gediklerin lede’l-hâce ihrâc-ı kuyûdu zımnında âid oldukları mehâkim-i şer‘iye mürâca‘at olundukça mürâca‘at-ı vâkı‘a eşhâsa âid mevâdd-ı âdiyeden ad ile ba‘zen harc taleb olunmakta ve ba‘zen de harc alınamayacağı bilinerek sicillâta mürâca‘at olunmaksızın kayd bulunamadığı cevâbı verilmekte idiği ifâdesine dâir Evkāf-ı Hümâyûn Mahlûlât İdâresi’nden verilen müzekkire Meclis-i İdâre-i Evkāfa lede’l-havâle [110] Mahlûlât İdâresi’nden mehâkim-i mezkûreye vukū‘ bulan bu gibi mürâca‘at evkāf-ı şerîfe hukūkunu hıfz ve siyânet maksadına müstenid ve siyânet-i hukūk-ı vakf dahi cümle için lâ-büd idiğine nazaran ba‘demâ vâki‘ olacak mürâca‘atın telakkīsiyle taleb olunan kuyûdun bilâ-harc sür‘at-i mümkine ile i‘tâsı zımnında mehâkim-i mevcûde-i şer‘iye rüesâsına icrâ-yı teblîgāt olunması lüzûmu ifâde olunduğundan bahisle îfâ-yı iktizâsına mütedâir Evkāf-ı Hümâyûn Nezâret-i celîlesinden meb‘ûs tezkire Meclis-i Tedkīkāt-ı Şer‘iyye’de bi’l-mütâla‘a devâir-i resmiyeden kayd istifsârı hakkında vukū‘ bulacak mürâca‘at eşhâsa âid mevâdd-ı âdiyeden ad olunamayacağından sûret-i resmiyede mürâca‘at vukū‘unda taharriyât-ı lâzımenin icrâsıyla tebeyyün edecek ma‘lûmât-ı kaydiyenin bilâ-te’hîr iş‘ârı îcâb edeceğinin Dersa‘âdet ve bilâd-ı selâse mehâkim-i şer‘iyesine teblîğiyle nezâret-i müşârün-ileyhâya da ol vechile cevâb tastîri ifâde olunarak mûcebince iktizâsı icrâ kılınmış olmağla mahkeme-i fâzılânelerince dahi ber-minvâl-i muharrer îfâ-yı mu‘âmele ile lâzım gelenlere tavsiye-i maslahata himmet buyurulması siyâkında tezkire-i senâverî terkīm kılındı.<br><br>Fî 11 Receb sene 306 ve fî 2 Mart sene 305.<br><br>Şeyhülislâm<br><br>Ömer Lütfi</p>          <br><a title="Önceki sayfa" style="text-decoration:none" href="./ayrmetin.php?idno=36227"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36229"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>