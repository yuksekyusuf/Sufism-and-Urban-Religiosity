﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 225<br>Hüküm no: 245<br>Orijinal metin no: [46a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh İsmail Efendi’ye kefaletten dolayı olan borcunu ödemesi hususunda Molla İbrahim’e tenbihte bulunulması</b><br><br>Ma‘rûz,<br><br>Sâhib-i arzuhâl es-Seyyid eş-Şeyh İsmail Efendi mahfil-i şer‘iyyâtda derûn-ı arzuhâlde mezkûrü’l-ism es-Seyyid Molla İbrahim mahzarında işbu bin yüz yetmiş bir senesi Cumâdelûlâsı’nın on beşinci târîhiyle müverrah Davud Paşa Nâibi es-Seyyid Mehmed Şerif Efendi’nin imzâsıyla mümzâ bir kıt‘a hüccet-i şer‘iyye mantûkunca merkūm es-Seyyid Molla İbrahim’in zevcesi gāibe ani’l-meclis Hadice bt. Mustafa nâm hatun zimmetinde cihet-i karz-ı şer‘îden iki yüz elli guruş hakkımın edâsına zevci merkūm es-Seyyid Molla İbrahim bi’l-emr ve’l-kabûl kefîl ve zâmin olmağla meblağ-ı mezbûrun doksan guruşunu bundan akdem mezbûr es-Seyyid Molla İbrahim’den bi-hükmi’l-kefâle ahz u kabz etmiş idim. Bâkī kalan yüz altmış guruşu dahi kefâletine binâen merkūm es-Seyyid Molla İbrahim’den hâlâ taleb ederim deyü da‘vâ etdikde merkūm es-Seyyid Molla İbrahim cevâbında hâl minvâl-i muharrer üzere olduğunu ikrâr, lâkin sene-i mezbûre Recebi’nin on beşinci günü müdde‘î-i merkūm es-Seyyid eş-Şeyh İsmail Efendi’ye kabzını i‘tirâf eylediği doksan guruşdan mâ‘adâ doksan guruş dahi kefâletim hasebiyle kendüye edâ edip bâkī cihet-i kefâletden zimmetimde ancak yetmiş guruş kalmışdır deyü ol mikdârında ba‘de’d-def‘ ve’l-inkâr dâfi‘-i merkūm Molla İbrahim def‘-i mezkûrunu beyân için ba‘de’l-istimhâl ve’l-imhâl bir vechile beyâna kādir olmayıp tâlib-i tahlîf dahi olmamağın mûcebiyle meblağ-ı bâkī-i mezbûr yüz altmış guruşunu bi-hükmi’l-kefâle müdde‘î-i merkūm es-Seyyid eş-Şeyh İsmail Efendi’ye edâ ve teslîme mezbûr es-Seyyid Molla İbrahim’e tenbîh olunduğu huzûr-ı âlîlerine i‘lâm olundu.<br><br>Fî 2 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42350"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42352"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>