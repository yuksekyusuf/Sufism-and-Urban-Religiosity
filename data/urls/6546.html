﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 331<br>Hüküm no: 330<br>Orijinal metin no: [48b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm Hatun’un eşinden muhâlaa yoluyla boşanmış olduğundan nafaka talebinde bulunamayacağı</b><br><br>Mahmiye-i İstanbul’da Ma‘cûnî Kasım mahallesinde sâkine ve zâtı ta‘rîf-i şer‘î ile mu‘arrefe olan râfi‘atü hâzihi’l-vesîka Ümmügülsüm bt. Ali Çavuş nâm hatun meclis-i şer‘-i hatîr-ı lâzımü’t-tevkīrde Emrullah Çelebi b. Ali mahzarında üzerine da‘vâ ve takrîr-i kelâm edip zevcim gāib ani’l-beled Ali b. Nalçacı Mehmed b. Abdullah târîh-i vesîkadan bir ay mukaddem diyâr-ı âhara gider olduğu halde bana beher şehr altışar guruş nafaka ta‘yîn edip beher mâh nafaka-i mezkûrenin edâsına bi’l-emr ve’l-kabûl kefâlet-i sahîha-i şer‘iyye ile mezbûr Emrullah Çelebi kefîl olmağın zevcim gāib-i mezbûrun târîh-i mezkûrdan beri zimmetinde müctemi‘ olan altı guruş nafakamı mezbûr Emrullah Çelebi’den kefâletine binâen taleb ederim suâl olunup alıverilmesi murâdımdır dedikde gıbbe’s-suâl mezbûr Emrullah Çelebi cevâbında ber-vech-i muharrer kefâletini ikrâr lâkin târîh-i mezkûrda müdde‘iye-i mezbûre Ümmügülsüm bin iki yüz akçe mehr-i müecceli ve nafaka-i iddeti üzerlerine ve me’ûnet-i süknâsı kendi üzerine olmak üzere zevci gāib-i mezbûr Ali ile muhâla‘a-i sahîha-i şer‘iyye ile hul‘ oldukda ol dahi hul‘-i mezbûru kabûl ve hukūk-ı zevciyete müte‘allıka âmme-i da‘vâdan her biri âharın zimmetini ibrâ ve ıskāt etmekle nafaka mutâlebesinden zimmetim berî olmuşdur deyü def‘le mukābele edicek gıbbe’l-istintâk ve akībe’l-inkâr dâfi‘-i mezbûr Emrullah Çelebi’den ber-minvâl-i muharrer def‘ine beyyine taleb olundukda udûl-ı ahrâr-ı ricâl-i Müslimînden ve mahalle-i mezbûre ahâlîsinden Mustafa b. Musa ve Mehmed b. Mustafa nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ târîh-i vesîkadan bir ay mukaddem müdde‘iye-i mezbûre Ümmügülsüm zevci gāib ani’l-beled Ali b. Nalçacı Mehmed b. Abdullah ile bin iki yüz akçe mehr-i müecceli ve nafaka-i iddeti üzerlerine ve me’ûnet-i süknâsı kendi üzerine olmak üzere muhâla‘a-i sahîha-i şer‘iyye ile bizim huzûrumuzda hul‘ oldukda ol dahi hul‘-i mezbûru kabûl ve hukūk-ı zevciyete müte‘allıka âmme-i da‘vâdan her biri âharın zimmetini ibrâ ve ıskāt edip bizi işhâd etmişler idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘iye-i mezbûre Ümmügülsüm nafaka mutâlebesiyle bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fî 29 S sene 1153.<br><br>Şuhûdü’l-hâl: Mehmed Çelebi b. Ahmed, es-Seyyid Mustafa Ruhalı, Ahmed Çelebi b. Şa‘bân, Abdullah Çelebi b. Mehmed, İvaz Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6545"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6547"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>