﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 484<br>Hüküm no: 570<br>Orijinal metin no: [84b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostancı Mustafa Ağa b. Ali’nin, iltizam bedelininden borcunu Sarraf Agob v. Aleksan’a ödemesi gerektiği</b><br><br>1.200 guruş bedel-i iltizâm reddi edâya tenbîh<br><br>Ma‘rûz<br><br>Sâhib-i arzuhâl Sarraf Agob v. Aleksan nâm zimmî meclis-i şer‘-i münîrde Osman Ağa b. Ahmed hâzır olduğu hâlde Topkapı neferâtından derûn-ı arzuhâlde mezkûrü’l-ism Bostanî Mustafa Ağa b. Ali mahzarında mezbûr Mustafa sâbıkā has ahır hulefâsından Suğla sancağında Tümse karyesi ze‘âmetine mutasarrıf olan Hasan Ağa nâm kimesnenin yeğeni olmak takrîbiyle ze‘âmet-i mezkûreyi bin iki yüz on yedi senesi Martından Şubatı gāyetine gelince bir seneliğini hâzır-ı merkūm Osman Ağa ma‘rifetiyle mezbûr Mustafa bin iki yüz guruşa bana ilzâm ve bedel-i iltizâmı olan meblağ-ı mezbûr bin iki yüz guruşu nefsi için ber-vech-i peşin yedimden kabz ettikden sonra ze‘âmet-i mezkûre mutasarrıfı olan mezbûr Hasan Ağa kable’z-zabt bu esnâda fevt ve ze‘âmet-i merkūme âhara tevcîh olunmağla merkūm Mustafa’nın ber-vech-i meşrûh bedel-i iltizâm-ı mezkûr nâmıyla malımdan makbûzu olan meblağ-ı mezbûr bin iki yüz guruşu istirdâd murâdımdır deyü ba‘de’d-da‘vâ ve’l-istintak mezbûr Mustafa cevâbında kaziyye minvâl-i meşrûh üzere olduğunu bi-tamâmihî kat‘iyyen ve tâyi‘an ikrâr u i‘tirâf etmeğin alâ-mûceb-i i‘tirâfihî makbûzu olan meblağ-ı merkūm bin iki yüz guruşu müdde‘î-i mesfûr Agob zimmîye red ve teslîme mezbûr Mustafa’ya tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-25 min-Şevvâl sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31323"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31325"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b484"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>