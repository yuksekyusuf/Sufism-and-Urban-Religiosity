﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 664<br>Hüküm no: 1068<br>Orijinal metin no: [87b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yolsuzoğlu Hasan ile Abdülbaki ve İbrahim isimli şahıslar arasındaki husumetin sona erdiği</b><br><br>Ma‘rûz;<br><br>Medîne-i Üsküdar’a muzâfe Şile nâhiyesine tâbi‘ Kurfallı karyesi sükkânından Yunusoğlu Hasan b. Salih nâm kimesne medîne-i mezbûrede meclis-i şer‘-i hatîrde yine nâhiye-i mezbûreye tâbi‘ Gökmaslı karyesi sükkânından Abdülbâki b. el-Hâc Mustafa ve İbrahim b. Mehmed nâm kimesne mahzarında karyemiz sâkinelerinden Bayramoğlu Mehmed’in sulbiye kızı Hadice nâm bikr-i bâliğa gāib ani’l-meclis oğlum Mehmed’in namzedlisi olup bu esnâda akd-i nikâh murâd eylediğimizde mezbûrân Abdülbâki ve İbrahim bî-vech müdâhale ve İsmail nâm kimesneye tezvîc etdiririz deyü avk u tehîr olunmağla müdâhaleleri men‘ u def‘ olunmak matlûbumdur deyü teşekkî etmiş idim lâkin mezbûrânın müdâhaleleri olmadığı ma‘lûmum olmağla eylediğim teşekkîden fâriğ olup fî-mâ ba‘d mezbûrân Abdülbâki ve İbrahim ile husûs-ı mezkûra ve sâire müte‘allika kat‘a da‘vâ ve husûmetim kalmadı deyü mezbûr Hasan’ın takrîrini mezbûrân Abdülbâki ve İbrahim’den her biri tasdîk ve bu vechile beynleri tevfîk olunduğu bi’l-iltimâs huzûr-ı âlîlerine i‘lâm olundu.<br><br>Fî 15 min-Ca sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54092"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54094"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b664"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1011"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>