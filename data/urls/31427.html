﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 81<br>Hüküm no: 19<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akşemseddin Mahallesi Camii Vakfı Mütevellisi İsmail Efendi’nin azledilerek yerine Devatçı Ahmed Ağa’nın tayin olunması</b><br><br>Nasb-ı mütevellî<br><br>Ma‘rûz<br><br>Nezâret-i dâ‘îlerinde olan evkāfdan İstanbul’da Akşemseddin Câmi‘-i şerîfi mahallesi İmâmı Mustafa Efendi ve Müezzin İbrahim Efendi ve ahâlisinden el-Hâc Mehmed Ağa ve Osman Efendi ve Ali Efendi ve Mahmud Ağa ve Haşim Efendi ve Mustafa Ağa ve sâirleri meclis-i şer‘-i münîrde mahalle-i mezbûre Câmi‘-i şerîfi mütevellîsi sâhib-i arzuhâl İsmail Efendi muvâcehesinde mütevellî-i mezbûr İsmail Efendi vakf-ı mezbûr musakkafâtından olup mahalle-i mezbûrede kâin bir bâb vakıf menzilin mutasarrıfesi Âişe’nin vâlidesi hâzıratü bi’l-meclis Rabia bt. Mustafa nâm hatun ile yekdil olup menzil-i merkūmu külliyen hedm ve enkāz-ı mevcûdesini mezbûre Rabia’nın âhara bey‘le istihlâkına mütevellî-i merkūm izin verip arsa-i sırfa kalmağla ol-vechile bedeline noksân terettüb ve vakf-ı mezbûra hasarât târî olmağla mütevellî-i merkūm İsmail Efendi’nin vakf-ı şerîfe ol-vechile zâhir olan hıyânetine binâen tevliyet-i mezbûreden azl ve umûr-ı tevliyete müdâhale etmemek üzere yerine cümle ahâli-i mahalle ve mürtezikanın muhtârı olan kimesne vakf-ı merkūma mütevellî nasb olunmak matlûbumuzdur dediklerinde gıbbe’t-tasdîki’ş-şer‘î mütevellî-i merkūm İsmail Efendi azlolunup ba‘de’l-yevm umûr-ı vakfa karışmamak üzere kendüye ba‘de’t-tenbîh câmi‘-i mezkûr vakfına ahâli-i mahallenin muhtârları olan işbu hâzır bi’l-meclis Devâtçı Ahmed Ağa b. Musa mütevellî nasb ü ta‘yîn olundukda ol dahi kabûl ve kemâ-yenbagī merâsimini edâya ta‘ahhüd edip bu vechile kat‘-ı münâza‘a eyledikleri İstanbul Mahkemesi’nden huzûr-ı [âlîlerine i‘lâm olundu.]<br><br>Fî 8 Ş sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31426"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31428"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>