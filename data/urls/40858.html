﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 550<br>Hüküm no: 579<br>Orijinal metin no: [85a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Ali’nin Kulaksız mahallesindeki mülk ev hissesini kardeşi Mehmed’e yedi bin akçeye sattığı</b><br><br>Mahmiye-i Galata hâricinde kasaba-i Kasımpaşa’da Kulaksız mahallesi sükkânından Ahmed b. Ali nâm kimesne meclis-i şer‘-i hatîrde li-ebeveyn karındaşı olup zikri âtî mülk menzilin nısf-ı şâyi‘ine mülkiyet üzere vâzı‘u’l-yed olduğu şer‘an sâbit olan sâhibü hâze’l-kitâb Mehmed b. Ali mahzarında üzerine da‘vâ ve takrîr-i kelâm edip mahalle-i mezbûrede vâki‘ olup bir tarafdan Mehmed Çelebi b. Hâmid mülküne ve bir tarafdan Ca‘fer b. Abdullah mülküne ve bir tarafdan Hüseyin Çelebi b. Memi mülküne ve bir tarafdan tarîk-ı âmma müntehî olup tahtânî ve fevkānî büyût-ı adîdeyi müştemil olan cemî‘ mülk menzili ile’l-vefât babamız merkūm Ali’nin mülk ve hakkı olmakla ba‘de vefâtihî nısf-ı şâyi‘i bana ve nısf-ı şâyi‘-i âharı karındaşım mezbûra irs-i şer‘î ile intikāl etmekle târih-i kitâbdan yirmi sene mukaddem menzil-i merkūmdan nısf-ı şâyi‘ hissemi her ne vakitde edâ edersem yine menzil-i merkūm benim mülküm olup bana reddolunmak üzere karındaşım mezbûrun hâl-i sıgārında vasiyy-i mansûbesi ve vâlidemiz işbu hâzıratü bi’l-meclis Salih bt. Sefer’e yedi bin akçeye bey‘ ve teslîm ol dahi vesâyeten iştirâ ve kabûl ve tesellüm edip semen-i merkūm yedi bin akçeyi karındaşım mezbûr malından bana def‘ ve teslîm ben dahi ahz u kabz etmişidim hâlâ kavl-i mezkûra binâen meblağ-ı mezbûr yedi bin akçesini karındaşım mezbûra def‘ ve menzil-i mezbûrdan nısf-ı şâyi‘ hissemi zabt murâd eylediğimde karındaşım mezbûr ta‘annüt eder suâl olunsun dedikde gıbbe’s-suâl mezbûr Mehmed cevâbında fi’l-hakīka mahalle-i mezbûrede vâki‘ olup hudûd-ı mezkûre ile mahdûd olan cemî‘ menzil ile’l-vefât babamız ve mûrisimiz merkūm Ali’nin mülkü olup ba‘de vefâtihî irs-i şer‘î ile nısf-ı şâyi‘i bana ve nısf-ı şâyi‘-i âharı karındaşım müdde‘î-i mezbûra intikāl etdikde karındaşım merkūm Ahmed menzil-i mezbûrdan nısf-ı şâyi‘ hissesini târih-i mezbûreden bey‘ murâd edip tâlibîne arz etmekle ben sagīr olduğum ecilden vâlidem ve savb-ı şer‘den vasiyy-i mansûbem işbu Sâliha benim için vesâyeten şirâya talibe oldukda karındaşım mezbûr Ahmed menzil-i mezbûrdan nısf hisse-i şâyi‘asını kâffe-i hukūkuyla tarafeynden îcâb ve kabûlü hâvî bey‘-i bât ile yedi bin râyic [fi’l]-vakt akçeye bey‘ ve teslîm edip mezbûre dahi bi’l-vesâye iştirâ ve kabûl ve semen-i merkūmu benim malımdan tamâmen mezbûra def‘ ve teslîm edip hatta mezbûr Ahmed menzil-i mezbûrdan nısf-ı şâyi‘ hissesini vech-i meşrûh üzere benim için vâlidem ve vasiyy-i mansûbem işbu Sâliha’ya bey‘ ve teslîm ve malımdan semen-i merkūmu merkūme Sâliha yedinden tamâmen ahz u kabzını bin kırk yedi senesi Şevvâlü’l-mükerremi’nin yirminci gününde mahmiye-i İstanbul’da Mahmudpaşa Mahkemesi’nde hilâfeten müvellâ olan Mevlânâ Yahya Efendi b. Ali huzûrunda tav‘an i‘tirâf ve vâlidem merkūme yedine hüccet-i mübâya‘a dahi vermişdir deyu def‘le mukābile ve mazmûnu min külli’l-vücûh takrîrin nâtık ve mevlânâ-yı mezbûrun imzâ ve hatemini hâviye hüccet-i şer‘iyye ibrâz edip müdde‘î-i mezbûr muvâcehesinde feth u kırâat ve istintâk olundukda müdde‘î-i mezbûr Ahmed mazmûn-ı hüccet-i merkūmeyi tav‘an ikrâr ve i‘tirâf edicek i‘tirâfı üzere da‘vâ-yı meşrûhasından men‘ olunup mâ-hüve’l-vâki‘ kayd şüd.<br><br>Fi’l-yevmi’r-râbi‘ ve’l-ışrîn min Zilhiceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Es-seyyid Mehmed Çelebi, el-Hâc Hüsnü b. Mustafa, el-Hâc Receb b. Abdullah, İsa Bey b. Ahmed, Osman Beşe çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=40857"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40859"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b550"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o828"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>