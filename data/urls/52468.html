﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 156<br>Hüküm no: 158<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah Hatun’un Silahdar-ı Şehriyari Halil Ağa Vakfı’ndan borç aldığı</b><br><br>Medîne-i Üsküdar’da Hacce Hatun mahallesi sâkinelerinden Emetullah bt. Ahmed Efendi b. Abdullah nâm hatun zâtı Ahmed Efendi b. Ahmed nâm kimesneler ta‘rîfleriyle mu‘arrefe oldukdan sonra meclis-i şer‘-i şerîf-i enverde vilâyet-i Rumeli’de Peremedi kazâsına tâbi‘ Keşosil? nâm karyede Silahdâr-ı şehriyârî Halil Ağa nâm sâhib-i hayrın binâ vakfeyledi[ği] mu‘allimhâne için nukūd-ı mevkūfesi ile akār iştirâ eylemek üzere bi’l-fi‘il mütevellîsi olan işbu râfi‘ü’l-vesîka el-Hâc Ali Ağa b. Mustafa nâm kimesne mahzarında ikrâr ve takrîr-i kelâm edip silk-i mülk-i sahîhimde münselik emlâkimden olup mahalle-i mezbûrda vâki‘ bir tarafdan Bostancı mülkü ve bir tarafdan Kabakçı Mehmed mülkü ve iki tarafdan tarîk-i âm ile mahdûd hâriciyesinde üç bâb fevkānî oda ve bir sofa ve tahtânî bir oda ve ahır ve bi’r-i mâ ve bahçe ve tûlen ve arzen bi-hesâb-ı terbî‘î yedi yüz zirâ‘ arsayı müştemil hâ[ri]ciye ta‘bîr olunur mülk menzilimi tarîk-i hacc-ı şerîfde vefât eden Veli Beşe’nin sulbiye sagīre kızı Emine’nin ammisi [ve] vasîsi olan İsmail Beşe’ye yüz elli guruş deynim mukābelesinde rehin olmağla rehniyetden ba‘de’l-fekk tarafeynden îcâb ve kabûlü hâvî bey‘-i bâtt-ı sahîh-i şer‘î ile bin guruşa vakıf için mütevellî-i mezbûra bey‘ ü teslîm eylediğimde ol dahi ber-vech-i muharrer iştirâ ve tesellüm ve kabûl eyledikden sonra semeni olan meblağ-ı merkūm bin guruşu mütevellî-i mezbûr el-Hâc Ali Ağa yedinden bi’t-tamâm ve’l-kemâl ahz u kabz eyledim ba‘de’l-yevm zikr olunan hâriciyede benim kat‘â alâka ve medhalim kalmayıp vakf-ı mezbûr akārâtından olmuşdur dedikde gıbbe’t-tasdîk mezbûre Emetullah yine meclis-i mezkûrda mütevellî-i merkūm el-Hâc Ali muvâcehesinde ikrâr-ı tâm edip zikri mürûr eden hâriciyeyi sekiz yüz guruş icâre-i mu‘accele ve yevmî iki akçe icâre-i müeccele tesmiye ile mütevellî-i mezbûr bana îcâr ve teslîm ettikde ben dahi ber-vech-i muharrer istîcâr ve tesellüm ve kabûl eyledikden sonra mu‘accel olan meblağ-ı merkūmu yedimden mütevellî-i merkūm ahz u kabz etmekle zikr olunan hâriciyenin gabnine ve tağrîr-i gabn da‘vâsına ve istîfâ da‘vâsına müte‘allıka âmme-i de‘âvî ve mutâlebâtdan taraf-ı vakf-ı mezbûr ile mütevellî-i mezbûr el-Hâc Ali Ağa’nın zimmetini ibrâ-i âm ile [ibrâ] ve iskāt eyledim dedikde gıbbe’t-tasdîkı’ş-şer‘i’l-[50b] mu‘teber mâ hüve’l-vâki‘ bi’t-taleb ketb olundu.<br><br>Fî-gurreti Recebi’l-ferd li-seneti hamsîn ve mi’ete ve elf.<br><br>Şuhûdü’l-hâl: Ahmed Efendi b. İbrahim, Kömürcü Abdullah b. Mehmed, Salih Efendi b. Ahmed, el-Hâc Ali b. Hüseyin, Mustafa Çelebi b. Mehmed, Ahmed Bey b. Ali, Mehmed Bey b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=52467"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52469"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o289"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>