﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 226<br>Hüküm no: 247<br>Orijinal metin no: [46b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şıkk-ı evvel Defterdarı Halimi Mustafa Ağa ve vekili Selim Ağa’nın Ali b. Derviş’i alacak talebiyle taciz etmemeleri</b><br><br>Bâ-hatem-i hazret-i efendi,<br><br>Ma‘ruz,<br><br>Husûs-ı âti’l-beyânın mahâllinde istimâ‘ ve tahrîri için savb-ı şer‘-i enverden mürsel müderrisîn-i kirâmdan mîrî kâtibi Mevlânâ es-Seyyid İbrahim Efendi mahmiye-i İstanbul’da Şıkk-ı Evvel Defterdârı olanlara mahsûs sarayda Başbâkīkulu Ağa’nın odasına varıp huzûr-ı Müslimînde akd-i meclis-i şer‘-i nebevî etdikde bundan akdem vefât eden İstanbul Cizyedârı sâbık Mustafa Ağa b. İsmail’in cânib-i mîrîye düyûn-ı kesîresi olduğuna binâen bi’l-cümle emvâl ve eşyâ ve zimem-i nâsda olan hukūkunu cem‘ ü tahsîl ve cânib-i mîrîden ahz u kabz olunmak için fermân-ı âlî sâdır olmağla kıbel-i şer‘den husûmet ve redd-i cevâba me’zûn olan hâlâ Devlet-i aliyye -dâmet fi’l-himâyeti’r-rabbâniyyede- bi’l-fi‘il defterdâr-ı şıkk-ı evvel sa‘âdetlü Halimi Mustafa Efendi hazretleri taraflarından zikri âtî husûsda vekîl-i müsecceli hâlâ Başbâkīkulu Selim Ağa b. Kenan meclis-i ma‘kūd-ı mezkûrda sâhib-i arzuhâl el-Hâc Ali b. Derviş İbrahim mahzarında müteveffâ-yı mezbûr Mustafa Ağa hâl-i hayatında senin emrinle mâlından bi-şartı’r-rücû‘ vilâyet-i Rumeli’de Selanik kazâsında olup Kitâbhâne-i hümâyûn Vakfı’ndan olan Gürüne? ve Güntiye-i? cedîd ta‘bîr olunan çiftliklerin mu‘accelesi olmak üzere dört bin guruş ve müeccelesi olmak üzere iki bin guruş vakf-ı mezbûr mütevellîsi müteveffâ Derviş Mustafa Efendi’ye hayatında teslîm eyleyip cihet-i mezkûreden müteveffâ-yı mezbûrun zimmetinde altı bin guruş hakkı oldukdan sonra meblağ-ı mezkûrun iki bin beş yüz guruşunu bi-tarîkı’l-poliçe müteveffâ-yı mezbûr Mustafa Ağa’ya irsâlin esnâsında vefât etmekle meblağ-ı mezbûr iki bin beşyüz guruşun iki yüz guruşunu taraf-ı mîrîden İstanbul cizyesinden ta‘yîn buyurulan nakībü’l-eşrâf efendinin ber-mûceb-i zahriye vazîfesine ve iki bin üç yüz guruşunu nefs-i nefîs-i hümâyûn için darçın ve karanfil bahâsı olmak üzere ber-mûceb-i rûznâmçe-i hümâyûn miskçibaşıya ve bin dokuz yüz kırk guruşu dahi tahsîle memûr olan mübâşir Ahmed Ağa yediyle teslîm-i hazîne olmağla meblağ-ı mezkûr altı bin guruşdan zimmetinde bâkī kalan beş yüz altmış guruşu taleb ederim deyü da‘vâ ve merkūm Hacı Ali dahi vekîl-i mûmâ-ileyhi cemî‘ kelimât-ı meşrûhasında tahkīk ve tasdîk edip lâkin işbu iddi‘â olunan bin beş yüz altmış guruşu dahi mukaddemâ müteveffâ-yı mezbûr Mustafa Ağa’ya hâl-i hayatında bin yüz yetmiş senesi Ramazan-ı şerîfi gurresinde Molla Abdülbaki yediyle îsâl ve teslîm edip ber-minvâl-i muharrer meblağ-ı mezbûr altı bin guruşdan zimmetim berî olmuşdur deyü def‘ ve def‘-i mezkûrunu lede’t-tezkiye adâletleri zâhir olan el-Hâc Hüseyin Ağa b. Osman ve Hasan Sipâhî b. Ömer nâm kimesneler şehâdetleriyle vech-i şer‘î üzere vekîl-i mûmâ-ileyh muvâcehesinde isbât [47a] etmeğin mûcebiyle müvekkil-i mûmâ-ileyh Mustafa Efendi hazretlerini ve vekîl-i mezbûr Selim Ağa’yı merkūm el-Hâc Ali ile husûs-ı mezkûra müte‘allika mu‘ârazadan men‘ eylediğini mevlânâ-yı mezbûr meclis-i şer‘de inhâ ve takrîr eylediği huzûr-ı âlîlerine i‘lâm olundu.<br><br>Fî 22 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42352"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42354"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o569"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>