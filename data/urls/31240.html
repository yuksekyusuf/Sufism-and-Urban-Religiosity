﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 417<br>Hüküm no: 486<br>Orijinal metin no: [70b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çukadâr Ahmed b. Mehmed’in, Şerife Ayşe Hatun bt. Halil’in zimmetini ibra ettiği</b><br><br>Meşrûta menzil ibrâsı<br><br>Ma‘rûz<br><br>Sâhib-i arzuhâl Çukadâr Ahmed b. Mehmed nâm kimesne meclis-i şer‘-i enverde nezâret-i dâ‘îlerinde âsûde evkāfdan merhûm Şeyh Muhyiddin Kocavî vakfı musakkafâtından zikri âtî bir bâb menzile bi’l-meşrûta vâzı‘u’l-yed olan Şerîfe Âişe Hatun bt. Halil mahzarında hâlâ vakf-ı mezbûrun bi’l-meşrûta mütevellîleri es-Seyyid Latif Efendi b. Feyzullah ile Şerîfe Fâtıma bt. es-Seyyid Mehmed nâm Hatun tarafından husûs-ı âti’l-beyânda vekîl olduğu zâtını ârifân es-Seyyid el-Hâc Mehmed Ağa b. Ali ve es-Seyyid Mehmed Emin b. Ömer nâm kimesne şehâdetleriyle sâbit Ahmed Ağa b. Süleyman hâzır oldukları hâlde vakf-ı mezbûr musakkafâtından olup süknâsı evlâd-ı vakf meşrûta İstanbul’da Atîkalipaşa Mahallesi’nde ma‘lûmü’l-hudûd bir bâb menzilde olan evlâd-ı vâkıfdan zevcem müteveffât Şerîfe Zübeyde Hatun bi’l-meşrûta sâkine iken menzil-i mezkûr bin yüz doksan altı senesi vukū‘ bulan harîkde muhterik oldukda eser-i binâ kalmayıp arsa-yı sırfe kaldıkda benim ol târihde vakf-ı mezbûrun mütevelliyesi olan kayın vâlidem Şerîfe Hatice Hatun’un izniyle taksîm için malımdan arsa-yı mezbûre üzerine menzil binâ ve bir müddet zevcem mezbûre ile sâkinler olup zevcem mezbûre fevt oldukda mezbûre Şerîfe Âişe Hatun menzil-i mezbûru ber-vech-i muharrer meşrûtiyet üzere zabt ve derûnunda sâkine olmağla suâl olunup ebniye-i mezkûreden keff-i yedi murâdımdır deyü da‘vâ ettikde mezbûre Şerîfe Âişe Hatun cevâbında menzil-i mezkûrun [71a] arsa ve ebniyesi vakf-ı mezbûrdan olup ve benim süknâya ihtiyâcım olmağla şürût-ı vâkıf-ı mezbûr üzere sâkine olurum deyü vaz‘-ı yedini ikrâr ve ber-vech-i muharrer müdde‘î-i mezbûrun müdde‘âsını hâzırân-ı mezbûrân ile ma‘an inkâr etmeleriyle müdde‘î-i mezbûr Ahmed ber-vech-i muharrer müdde‘âsını isbât için beyâna havâle olundukda def‘a-i sânîye terâfu‘larında müdde‘î-i mezbûrun tarafından husûs-ı âti’l-beyânı ikrâr ve ibrâya vekîl olduğu Mehmed Ağa b. el-Hâc Mehmed ve es-Seyyid el-Hâc Mehmed Ağa b. Ali şehâdetleriyle mahzar-ı hasm-ı câhidde sâbit olan es-Seyyid İbrahim Efendi b. es-Seyyid Ahmed müvekkili mezbûrun hasımları merkūmun muvâcehelerinde müvekkil-i mezbûr ebniye-i mezbûrede aslan ve kat‘an alâka ve medhalim kalmayıp menzil-i mezbûrun arsa ve ebniyesi evlâda meşrûtadır ebniye-i mezkûra müte‘allika âmme-i da‘vâdan cânib-i vakfı ve mezbûre Şerîfe Âişe Hatun’un zimmetini ibrâ-i âm ile ibrâ ve iskāt eyledim dedi dedikde mukırr-ı vekîl-i mezbûrun ber-vech-i muharrer ikrârını hasımları merkūmûn tasdîk eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-29 min-Cemâziyelâhir sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31239"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31241"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b417"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>