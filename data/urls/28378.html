﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 283<br>Hüküm no: 353<br>Orijinal metin no: [74b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife bt. Şaban ile Abdullah b. Abdurrahman’ın boşanma davası</b><br><br>Mahmiye-i İstanbul’da Mi‘mâr Sinan mahallesinde sâkine sinn ü cüssesinin bülûğa tahammülü zâhir ve bülûğunu mu‘terife ve zâtı Derzi Mehmed Çelebi b. Mustafa ve Bakkal Hasan Çelebi b. Abdullah ta‘rîfleriyle mu‘arrefe olan Afife bt. Şaban nâm bikr-i bâliğa meclis-i şer‘-i şerîf-i enverde zevc-i dâhili işbu bâ‘isü’l-kitâb Abdullah b. Abdurrahman mahzarında ikrâr ve takrîr-i kelâm edip zevcim mezbûr Abdullah zimmetinde mütekarrir ve ma‘kūdün aleyh olan bin akçe mehr-i müeccelim ve nafaka ve iddet-i ma‘lûmem üzerlerine ve me’ûnet-i süknâm kendi üzerime olmak üzere mezbûr Abdullah ile muhâla‘a-i sahîha-i şer‘iyye ile muhâla‘a edip ol dahi hul‘-ı mezbûru ba‘de’l-kabûl tahmînen üç yüz akçe kıymetli işbu ünnâbî boğasiyi bana teberrü‘an verip ben dahi ahz u kabz etdiğimden sonra hukūk-ı zevciyyete müte‘allıka âmme-i da‘vâdan her birimiz âharın zimmetini ibrâ ve ıskāt eyledik dedikde gıbbe’t-tasdîki’l-vicâhî mâ-vaka‘a bi’t-taleb ketb şod.<br><br>Fi’l-yevmi’t-tâ[si‘] aşer min şehri Rebî‘ülevvel li-sene mi’e ve elf.<br><br>Şuhûdü’l-hâl: Abdülhâlık Efendi b. Abdurrahman el-imâm, Hüseyin Efendi b. Mustafa el-imâm, İbrahim Efendi b. Mehmed el-müezzin, İsmail Çelebi b. Halil, Hasan Beşe b. Abdullah, İbrahim Efendi [b.] Musa, Mehmed Çelebi b. Mustafa el-müezzin-i Üçbaş, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28377"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28379"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o325"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>