﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 486<br>Hüküm no: 651<br>Orijinal metin no: [84b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. İbrahim’in, babasının ölmeden önce Mehmed Beşe b. Hüseyin’le müşterek sahibi oldukları vakıf evin yarısının kendisine satılması talebiyle Mehmed Beşe’ye açtığı davada haksız bulunup davasının reddedildiği</b><br><br>Ma‘rûz<br><br>Zâtı ta‘rîf-i şer‘î ile mu‘arrefe olan sahibe-i arzuhâl Âişe bt. İbrahim nâm hatun meclis-i şer‘-i hatîrde ashâb-ı hayrâtdan merhûm Desterecizâde Mehmed Efendi Vakfı’na bi’l-meşrûta mütevelliye olan umdetü’l-muhadderât Hadîce Hanım bt. el-merhûm Mustafa Paşa tarafından kāimmakāmı ve vekîli Zülfikar Çelebi b. Abdurrahim hazır olduğu hâlde vakf-ı mezkûr müstagallâtından zikri âtî vakıf menzile bi’l-icâreteyn vaz‘-ı yedi sâbit olan Mehmed Beşe b. Hüseyin nâm kimesne muvâcehesinde babam müteveffâ-yı mezbûr İbrahim b. İsmail hâl-i hayatında bin yüz elli dört senesi Receb-i şerîf’inde li-ebeveyn karındaşı diğer Mehmed Çelebi ile vakf-ı mezkûrdan bi’l-münâsafa bi’l-icâreteyn mutasarrıf oldukları mahrûse-i Galata müzâfâtından kasaba-i Beşiktaş’da Süleymâniye mahallesinde vâki‘ etrâf-ı erba‘adan imâm meşrûtası vakıf menzil ve yine mezbûr Mehmed Beşe’nin âhar vakıf menzili ve Vişnezâde Vakfı odalar ve el-Hâc Mustafa Vakfı menzil ve Âişe Hatun mülkü ve Pabuccu Mustafa Çelebi veresesi mülkleri ve tarîk-ı âm ile mahdûd ma‘lûmü’l-müştemilât vakıf menzillerini mezbûr Mehmed Beşe’ye zimmetlerinde deynleri olan yüz yetmiş guruş mukābelesinde bâ-ma‘rifet-i mütevellî kat‘ā ferâğ ve tefvîz ve teslîm etmişler idi lâkin ferâğ-ı mezkûr kat‘î olmayıp ferâğ bi’l-vefâ olmağla vakf-ı menzil-i mahdûd-ı mezkûrun nısfîsi hasbe’l-kānûn babam mezbûr İbrahim’in fevtinden bana intikāl etmekle mezbûr Mehmed Beşe’ye suâl olunup bedel-i makbûzun nısfı olan seksen beş guruşu yedimden ahz ve menzil-i mahdûd-ı mezkûrun nısfını bana izn-i mütevellî ile ferâğına tenbîh olunmak matlûbumdur deyü ba‘de’d-da‘vâ ve’s-suâl mezbûr Mehmed Beşe cevâbında vakf-ı menzil-i mahdûd-ı mezkûru müdde‘iye-i merkūme Âişe’nin babası müteveffâ-yı mezbûr hâl-i hayatında [85a] ve târih-i mezkûrda li-ebeveyn karındaşı Mehmed ile yüz yetmiş guruş bedel-i makbûz mukābelesinde bâ-ma‘rifet-i mütevellî kendiye ferâğ ve tefvîz ve teslîm eylediklerini ikrâr lâkin ferâğ-ı mezkûr kat‘iyen olduğundan mâ‘adâ müdde‘iye-i merkūme Âişe Hatun işbu yedimde olan sulh hücceti nâtık olduğu üzere bin yüz altmış senesi Saferü’l-hayr’ın beşinci günü mahrûse-i Galata’da Bâb nâibi müderrisîn-i kirâmdan Muradzâde es-Seyyid Ahmed Efendi huzûrunda nısf-ı menzil-i mezkûru yine benden vech-i meşrûh üzere da‘vâ ve tavassut-ı muslihîn ile otuz guruş bedel-i makbûza benimle sulh olup husûs-ı ferâğ-ı mezbûra [ve] menzil-i mezkûra ve bedeline müte‘allika âmme-i da‘vâdan benim zimmetimi ibrâ ve ıskāt etmişidi deyü bir kıt‘a musâlaha hüccet-i şer‘iye ibrâz ile ba‘de’d-def‘ ve’l-inkâr mezbûr Mehmed Beşe def‘-i mezkûrunu lede’t-tezkiye adâletleri zâhir olan İmâm Mustafa Efendi b. Muslihiddin ve el-Hâc Hasan b. Mehmed ve Beyrakdâr İbrahim Beşe b. Mustafa nâm kimesneler şehâdetleriyle müdde‘iye-i merkūme Âişe Hatun muvâcehesinde vech-i şer‘î [üzere] isbât etmeğin mûcebince müdde‘iye-i merkūme Âişe Hatun nısf-ı menzil-i mezkûr mutâlebesiyle mezbûr Mehmed Beşe’ye bî-vech-i şer‘î mu‘ârazadan men‘ olunduğu Bâb Mahkemesi’nden huzûr-ı âlîlerine i‘lâm olundu.<br><br>Fî 4 şehri Rebî‘ülâhir sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7690"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7692"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b486"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>