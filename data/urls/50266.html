﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 288<br>Hüküm no: 583<br>Orijinal metin no: [69b-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kızılcaviran ve ona bağlı zeamet köylerini Hasan Çavuş’a devreden Mahmud Bey’in paralarının bir kısmını aldığı</b><br><br>Oldur ki Hüdâvendigâr sancağından Na‘allı Karahisar kazâsında on altı bin beş yüz otuz altı akçe yazar Kızılcaviran ve ona tâbi‘ kurâya ber vech-i ze‘âmet mutasarrıf olan Dergâh-ı âlî müteferrikalarından fahrü’l-emâsil ve’l-akrân Mahmud Bey b. Mustafa Bey meclis-i şer‘-i şerîfe hâzır olup Dergâh-ı âlî çavuşlarından Muhabbet Çavuş b. Süleyman Çavuş ve oğlu Mehmed Çavuş câniblerinden husûs-ı âtîye el-Hâc Hamza b. el-Hâc Süleyman ve Ahmed b. Emrullah nâm kimesneler şehâdetleriyle vekâleti sâbit olan Dergâh-ı âlî çavuşlarından fahrü’l-akrân Hasan Çavuş b. Emrullah mahzarında ikrâr ve i‘tirâf edip zikr olan timarımı kadren ve cinsen ma‘lûmum olan mahsûlüyle mezbûr Hasan Çavuş’un müvekkillerine seksen bin akçeye bey‘ edip ferâgat ettim ve meblağ-ı mezbûrdan bi’d-defe‘ât elli altı bin akçesin alıp kabûl ve kabz ettim bâkī zimmetlerinde yirmi dört bin akçem kaldı dedikde vekîl-i mezbûr bi’l-muvâcehe mukırr-ı mezkûrun vech-i meşrûh üzre olan ikrârını tasdîk edicek tarafeynin ikrârı mu‘teber görülüp bi’t-taleb bu varaka ketb olunup yed-i tâlibe vaz‘ olundu ki lede’l-hâce müzekkir-i mâ cerâ ola. Tahrîren fî evâili Rebî‘ilevvel sene 988.<br><br><br>Şuhûdü’l-hâl: el-Hâc Ferhad b. el-Hâc Süleyman, Ahmed b. İbrahim, Mustafa b. Abdullah, Behrâm b. Abdullah, Evliyâ Çelebi b. Mehmed el-mellâhî, Ali Bâşe b. Hacı Behrâm</p>          <br><a title="Önceki sayfa" style="text-decoration:none" href="./ayrmetin.php?idno=50265"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50267"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b288"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o370"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>