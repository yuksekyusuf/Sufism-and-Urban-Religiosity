﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 314<br>Hüküm no: 333<br>Orijinal metin no: [129-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bütün nezaret ve dairelerin makam-ı vekalete müracaatları ile Heyet-i Vükela’ya gönderecekleri yazılarda usule uygun davranmaları</b><br><br>Taraf-ı Âlî-i Hazret-i Fetvâ-penâhî’ye,<br><br>Ma‘rûz-ı bende-i dîrîneleridir ki,<br><br>Her nezâret ve dâirenin makām-ı vekâlete mürâca‘at ve heyet-i vükelâca müzâkereye ta‘lîk edecekleri mevâd hakkında re’y-i zâtîleri ne ise onun dahi derciyle her maslahatın îcâbına göre resmî takrîr veyâ tezkire ile beyân olunmasının ve re’ysiz ve usûle gayr-ı muvâfık evrâkın adem-i kabûlünün usûl ittihâzı müte‘allik buyrulan irâde-i seniyye-i cenâb-ı pâdişâhî iktizâ-yı âlîsinden olarak keyfiyet mukaddem ve mu’ahhar makām-ı âcizîden her dâireye teblîğ ve te’kîd edilmiş olduğu hâlde bazı dâirelerce yine re’ysiz evrâk gönderilmekte bulunmasına ve kā‘ide-i muharrerenin mer‘iyyeti lâzımeden ve muktezâ-yı irâde-i seniyye-i cenâb-ı hilâfet-penâhîden olmasına mebnî bu kere bi’l-cümle devâire te’kîd-i vesâyâ kılınmış olmağla Bâb-ı Vâlâ-yı Fetvâ-penâhîlerince dahi ber-mantûk-ı emr ve fermân-ı hümâyûn usûl-ı mezkûreye tevfîk-i hareket buyurulması bâbında emr u irâde hazret-i men-lehu’l-emrindir.<br><br>Fî 17 Zilka‘de sene 309 ve fî 31 Mayıs sene 308.<br><br>Sadrıa‘zam ve Yâver-i Ekrem<br><br>Cevad</p>          <br><a title="Önceki sayfa" style="text-decoration:none" href="./ayrmetin.php?idno=36257"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36259"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>