﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 112<br>Hüküm no: 22<br>Orijinal metin no: [2a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ataullah Ağa b. Abdürrezzak Efendi ile kardeşinin oğlu Şeyh Mehmed Çelebi’nin babalarından intikal eden evi yapılan keşif sonucu bölüştükleri</b><br><br>Mahmiye-i İstanbul’da Ayasofya-i kebîr Câmi‘-i şerîfi kurbünde vâki‘ İshakpaşa mahallesi sükkânından fahrü’l-emâsil ve’l-a‘yân bâ‘is-i hâze’l-kitâb Ataullah Ağa b. Abdürrezzak Efendi meclis-i şer‘-i hatîrde takrîr-i kelâm ve bast-ı merâm edip mahalle-i mezbûrede vâki‘ bir tarafdan Na‘lbend Mustafa Vakfı ve bir tarafdan Kurt Bey Vakfı ve iki tarafı tarîk-i âm ile mahdûd hâriciye ve dâhiliyede tahtânî ve fevkānî büyûtu müştemil olup arsasının senede merhûm İshak Paşa Mescid-i şerîfinin kandili vakfının yirmi akçe mukāta‘ası olup binâsı mülk olan menzil babam mezbûr Abdürrezzak efendinin tasarrufunda iken bin yirmi yedi senesinde bi’l-külliye muhterik olup arsa-i sırfa kaldıkda yine babam mezbûr Abdürrezzak Efendi mâlıyla nefsi’çün müceddeden binâ edip ba‘dehû bin otuz bir senesinde babam mezbûr vefât etdikde bi-hasebi’l-irsi’ş-şer‘î ebniye-i memlûkenin nısfı bana ve nısf-ı âharı li-ebeveyn karındaşım Lütfullah’a intikāl etdikden sonra mezbûr Lültfullah dahi vefât edip hissesi sulbî kebîr oğlu eş-Şeyh Mehmed Çelebi’ye intikāl etmekle müşâ‘a tasarruf üzere iken hâlâ menzil-i mezbûrun benim hisseme isâbet eden arsasının üzerinde olan eski binâyı hedm ve hissemle müceddeden binâ murâd etmekle menzil-i mezbûrun arsasını karındaşım oğlu mezbûr eş-Şeyh Mehmed Çelebi ile iktisâm murâd etmekle cânib-i şer‘den üzerine varılıp keşf ve mu‘âyene olundukdan sonra her birimizin hissesi ifrâz ve ta‘yîn olunmak matlûbumdur dedikde kıbel-i şer‘den Mevlânâ Keşfî Mustafa Efendi irsâl olunup ol dahi hâssa mi‘mârlarından Üstâd Ali b. Abdullah ve zeyl-i kitâbda mastûrü’l-esâmî olup ebniye ve sukūf ahvâline vukūfı ve şu‘ûru olan Müslimîn ile menzil-i mahdûd-ı mezbûrun üzerine vardıklarında mi‘mâr-ı merkūm menzil-i mersûmun arsasına mersûm eş-Şeyh Mehmed Çelebi ve vakf-ı mezbûr mütevellîsi Mahmud Çelebi muvâcehelerinde mesâha eyledikde menzil-i mezbûrun mecmû‘ arsası bennâ zirâ‘ıyla tûlen ve arzan bi-hesâb-ı şatrancî iki yüz dört zirâ‘ olmağla bâlâda mezkû[r] olan Kurt Bey tarafında vâki‘ bennâ zirâ‘ıyla tûlen ve arzan bi-hesâb-ı şatrancî yüz iki zirâ‘ arsa-i merkūm eş-Şeyh Mehmed Çelebi’nin hissesine isâbet edip tarîk-i âm tarafında olan kezâlik bennâ zirâ‘ıyla tûlen ve arzan bi-hesâb-ı mezbûr yüz iki zirâ‘ arsa müşârün-ileyh Ataullah Ağa’nın hissesine isâbet edip bu minvâl üzere mütevellî ve rızâları ile iktisâm ve beynlerinde alâmât-ı fâsıla vaz‘ edip her birine mütevellî-i merkūm dahi minvâl-i muharrer üzere temessük verdikden sonra her biri hisse-i mu‘ayyenelerini bi’t-terâzi kabz ve kabûl eylediklerini mevlânâ-yı mezbûr mahâllinde tahrîr ba‘dehû ma‘an irsâl olunan Hasan b. Bayram ile meclis-i şer‘e gelip alâ-vukû‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Cemâyizelâhire li-sene isneyn ve seb‘în ve elf.<br><br>Şuhûdü’l-hâl: Ali Efendi b. Ahmed imâm-ı Ayasofya-i kebîr, fahrü’l-eşbâh Şaban Ağa b. Süleyman kethudâ-yı teberdârân, Mustafa Efendi b. Mehmed el-imâm, el-Hâc Bayram Ağa b. Osman, Zülfika[r] Ağa kethudâ-yı cebeciyân, Yakub Efendi b. İsmail, İbrahim Bey b. Hasan, Mustafa Bey b. İsmail, Şaban Beşe b. Mehmed, Şâtır Ali Bey b. Abdünnebi, Mustafa Çelebi b. Ahmed, diğer Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=24908"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24910"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1065"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>