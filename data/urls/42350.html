﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 224<br>Hüküm no: 244<br>Orijinal metin no: [45b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin hürriyetini ispat eden Fâtıma için Esirci Mustafa’ya ödemiş olduğu paranın tahsil olunması</b><br><br>Ma‘rûz,<br><br>Sâhib-i arzuhâl Mehmed Efendi b. Yunus mahfil-i şer‘iyyâtda derûn-ı arzuhâlde mezkûrü’l-ism Esirci el-Hâc Mustafa b. Hasan muvâcehesinde târîh-i i‘lâmdan on ay mukaddem işbu orta boylu kara gözlü, Habeşiyyü’l-levn Hadice’yi yedinde rıkka münkāde câriye-i memlûkesi olmak üzere Esir pazarında [46a] bana yüz altmış guruş semen-i medfû‘ ve makbûza bey‘ ve teslîm, ben dahi yedinden iştirâ ve kabz edip yedimde iken işbu târîh-i i‘lâm senesi Şevvâli’nin yirmi birinci günü ben vilâyet-i Anadolu’da İçil sancağında vâki‘ Nevâhî-i Ermenak kasabasında Değirmenlik mahallesi ahâlîsinden ve Anadolu kuzâtından Sarı Ahmed Efendi b. Süleyman b. Abdullah’ın firâşından hâsıla ve câriye-i memlûkesi Zenciye Fâtıma’dan mütevellide olup babam merkūm Ahmed Efendi’ye aslâ rıkk târî olmadığından mâ‘adâ hayatında huzûr-ı Müslimînde firâşından hâsıla sulbiye kızı olduğumu dahi kirâren ve mirâren ikrâr ve işhâd eylemişdi deyü meclis-i şer‘de benden da‘vâ, ben dahi müdde‘âsını inkâr edip müdde‘iye-i mezbûre ber-minvâl-i muharrer müdde‘âsını muvâcehemde vech-i şer‘î üzere ba‘de’l-isbât sebîli tahliye olundukdan sonra mevsûfe-i mezbûre Hadice’nin semeni olmak üzere merkūm el-Hâc Mustafa’ya medfû‘um olan meblağ-ı mezkûr yüz altmış guruşu bi’l-mürâca‘a hâlâ taleb ederim deyü da‘vâ etdikde, ol dahi minvâl-i meşrûh üzere târîh-i merkūmda mevsûfe-i mezbûreyi semen-i mezkûre müdde‘î-i merkūm Mehmed Efendi’ye bey‘ ve teslîm ve kabz-ı semen eylediğini ikrâr ü i‘tirâf etmeğin ikrârıyla lâzım gelen meblağ-ı mezkûr yüz altmış guruşu müdde‘î-i merkūm Mehmed Efendi’ye bi-hükmi’l-mürâca‘a red ve teslîme mezbûr Esirci el-Hâc Mustafa’ya tenbîh olunduğu huzûr-ı âlîlerine i‘lâm olundu.<br><br>Fî 20 Şevvâl sene 1171</p>          <br><a title="Önceki sayfa" style="text-decoration:none" href="./ayrmetin.php?idno=42349"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42351"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>