﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 118<br>Hüküm no: 100<br>Orijinal metin no: [21a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Konya’daki Darülhuffâz Vakfı câbîsi Seyyid Mehmed b. Abdurrahman’ın vefatıyla yerine oğlu Seyyid Abdurrahman’ın tayin edilmesi</b><br><br>Sâdır olan fermân-ı âlîlerine imtisâlen işbu arzuhâl [ve] derkenâra nazar olundukda vilâyet-i Anadolu’da yedine Konya kazâsında vâki‘ merhûm Turgudoğlu Ahmed’in Dârü’l-huffâz Vakfı’ndan senevî iki sehm galle ile cibâyet cihetine bâ-berât-ı şerîf-i âlîşân mutasarrıf es-Seyyid Mehmed b. Abdurrahman fevt olup yeri hâlî ve hizmet-i lâzımesi mu‘attal kaldığından mahlûlünden bahs ile müteveffâ-yı merkūmun sulbî kebîr oğlu sahib-i arzuhâl es-Seyyid Abdurrahman dâ‘îlerinden kendüye tevcîh ve yedine berat-ı şerîf i‘tâ olunmasını işbu arzuhâl ile istid‘â eder, fi’l-hakīka cihet-i mezkûrenin müteveffâ-yı merkūmun üzerinde olduğu derkenârdan müstebân ve merkūm es-Seyyid Mehmed’in fevti vâki‘ ve sahib-i arzuhâl [21b] müteveffâ-yı merkūmun sulbî sahîh oğlu olup umûr-ı cibâyet[e] a‘lem olduğu kazâ-i mezbûr ahâlîsinden olup li-ecli’t-taharrî huzûr-ı şer‘-i şerîfe celb olunan Yüzbaşı Ali Ağa b. Halil ve Yüzbaşı Mehmed Ağa b. İbrahim ve mülâzimden Şükrü Ağa b. Ahmed nâm kimesnelerin alâ-tarîkı’ş-şehâde haber vermeleriyle zâhir ve nümâyân olmağın bu sûretde cihet-i mezkûre pederi müteveffâ-yı merkūmun mahlûlünden sulbî sahîh oğlu sahib-i erbâb-ı istihkākdan es-Seyyid Abdurrahman kullarına tevcîh ve yedine berat-ı şerîf-i âlîşân sadaka ve ihsân buyurulmak iktizâ eylediği huzûr-ı âlîlerine i‘lâm olundu.<br><br>Fî 17 Ra sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=816"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=818"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o189"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>