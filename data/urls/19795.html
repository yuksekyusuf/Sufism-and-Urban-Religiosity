﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 184<br>Hüküm no: 230<br>Orijinal metin no: [56b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>el-Hâc Rıdvan b. Abdullah’ın gemideki hissesinin sâbit olduğu</b><br><br>Budur ki, hâric-i mahmiye-i Galata’da Hoca Ali mahallesi sâkinlerinden el-Hâc Rıdvan b. Abdullah mahfil-i kazâda Mekke-i mükerreme’de müteveffâ Ahmed Reis b. Yakub’un eytâmına vasiyy-i muhtâr olan li ebeveyn birâderi el-Hâc İbrahim b. Yakub muvâcehesinde takrîr-i da‘vâ kılıp bundan akdem müteveffâ-yı mezbûr Ahmed Reis zimmetinde karz-ı hasenden altı yüz elli filori ki nısfı üç yüz yirmi beş filori olur hakkım olup hacc-ı şerîfe gitmezden mukaddem hâl-i hayâtında ve kemâl-i sıhhatinde yeni gemi demekle ma‘rûf otuz sekiz zirâ‘ mülk sefînesi sekiz sehim olup sihâm-ı merkūmeden bir sehmini altı yüz elli filoriye bana bey‘ ve semenin zimmetinde olan meblağ-ı merkūm ile takās edip ben dahi kabûl ve kabz edip bu ana gelince minvâl-i meşrûh üzre mutasarrıf iken mezbûr Ahmed Reis vefât etmekle vasiyy-i mezbûr sefîne-i merkūmeye vaz‘-ı yed eder suâl olunup [57a] men‘ olunmasın taleb ederim dedikde gıbbe’s-suâl ba‘de’l-inkâr gıbbe’l-istişhâd fahrü’l-a‘yân el-Hâc Hüseyin Çelebi b. Ali ve Mustafa Reis b. İsa nâm kimesneler li ecli’ş-şehâde hâzırân olup müdde‘î-yi merkūmun da‘vâ-yı muharreresine muvâfık şehâdet-i şer‘iyye eylediklerinde şehâdetleri hayyiz-i kabûlde vâki‘ oldukdan sonra müdde‘î-yi mezbûr hisse-i mezkûreyi bi vechin mine’l-vücûh ve sebebin mine’l-esbâb mülkünden ihrâc etmediğine yemîn-i billâh eyledikden sonra hisse-i merkūme müdde‘î-yi merkūmun mülkü idiğine hükm olunup mâ vaka‘a ber sebîl-i temessük ketb olunup yed-i tâlibe vaz‘ olundu. Tahrîren fî evâhiri Cumâdelâhire sene sitte aşere ve elf.<br><br><br>Şuhûdü’l-hâl: Fahrü’l-emâsil Mehmed Çelebi b. Hüseyin, fahrü’l-kuzât Osman Efendi b. İmrân, Mustafa b. Hüseyin, Mustafa b. Yusuf, Mahmud b. İsa, Mehmed b. Hasan, Ali b. Mehmed ve gayruhüm Yevmü’l-erbi‘â 10 Yevmü’l-hamîs el-mübârek inşâallahü ta‘âlâ 11</p>          <br><a title="Önceki sayfa" style="text-decoration:none" href="./ayrmetin.php?idno=19794"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19796"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o225"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>