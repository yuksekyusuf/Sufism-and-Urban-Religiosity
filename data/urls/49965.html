﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 173<br>Hüküm no: 282<br>Orijinal metin no: [34a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Alanya sancağında dokunan bezin damga mukâtaası</b><br><br><<Hâliyâ livâ-i Alâiye’de Teke ve Hamid mukāta‘âtı nâzırı olan fahrü’l-akrân Fazlı Çelebi b. İsâ meclis-i şer‘-i şerîfde işbu bâ‘isü’l-hurûf İncir Ağacı kazâsında Akça Kiriş nâm karyeden Hüseyin b. Hacı Halil ve kazâ-i mezbûrdan Emirler nâm karyeden Mustafa b. Hızır nâm kimesneler muvâcehesinde ikrâr edip Alâiye sancağında dokunan kirbasın damgası mukāta‘asını işbu sene seb‘a ve semânîn ve tis‘a mi’e Zilhiccesi’nin yirmi ikisinden üç yıl tamâmına varınca iki yüz bin akçeye ber vech-i maktû‘ verdim şol şart üzre ki her irsâliyyede yevmü’l-kıstlarını haklaşıp bir senenin mahsûlünü sene-i âhara tedâhül ettirmeye dediklerinde sâlifü’z-zikr Fazlı Çelebi’nin kelâm-ı meşrûhun mezbûrân Hüseyin ve Mustafa vicâhen tasdîk ve mukâta‘a-i mezbûreyi vech-i meşrûh üzre kabûl ettik dediklerinde cârî olan kelimâtları bi’t-taleb ketb olundu. Hurrire fi’t-târihi’l-mezbûr. Ba‘dehu mahrûse-i İstanbul’da Fîrûz Ağa mahallesinde sâkin ve Semerciler hânında dükkânı olan Abdülgaffâr b. Yahya on bin akçeye ve nefs-i Kayseriyye’de Has Aynalı mahallesinde sâkin olup hâliyâ mahrûse-i İstanbul’da Hüseyin Ağa mahallesinde sâkin İbrahim b. Ahmed sekiz bin akçeye ve sâlifü’z-zikr Akça Kiriş nâm karyeden olup hâliyâ mahrûse-i İstanbul’da bogasicilar içinde ehl-i dükkân olan Abdurrahman b. Ali altı bin akçeye ve mezbûr Akça Kiriş nâm karyede mütemekkin Hasan üç bin akçeye ve Manavgat kazâsından Soma nâm karyeden Ahmed b. Ali beş bin akçeye ve mezbûr Soma’da sâkin Yusuf b. Mehmed bin akçeye ve mezkûr İncir Ağacı’ndan Işıklar nâm karyede sâkin Ahmed b. İshak üç bin akçeye ve Alâiye kazâsından Karavuca nâm karyede sâkin Yusuf b. Bâli on bin akçeye ve karye-i Karavuca’dan Bâli b. Mustafa dört bin akçeye ve bi’l-cümle vech-i meşrûh üzre cem‘an elli bin akçeye kefîl olduk dediklerinde ve nefs-i Kayseriyye’de Kürkçü mahallesinden olup mahrûse-i İstanbul’da Esir Hânında sâkin Abdurrezzak Çelebi b. Hamza ve nefs-i Manavgat’dan Ali b. Mehmed ve nefs-i Antalya’da Mehmed Çavuş mahallesinde sâkin Hüseyin b. Bâli ve mahalle-i mezbûreden Mehmed Abdi b. Ali nâm kimesneler bi isrihim meclis-i şer‘de müzekkî olup zikr olunan küfelâ yarar mâldâr kimesnelerdir kefîl oldukları meblağı edâya kādirlerdir dediklerinde mâ cerâ mezbûr Fazlı Çelebi talebiyle ketb olundu. Hurrire fî selhi Zilhicce sene 987.<br><br><br>Şuhûdü’l-hâl: Murad Halîfe b. Hasan, Hayrân Abdi b. Hasan, Nasûh Halîfe b. Hamza, Sefer Halîfe b. İlyas Efendi, Hasan Çelebi b. Abdullah, el-Hâc Behrâm b. Abdullah, Turhan Bey b. Hızır, Ali b. Behrâm, Mehmed b. Behrâm, Bâkī Çelebi b. Hızır, Mehmed Çelebi b. Mehmed el-mülâzım Bu husûsa me’mûr olmadığımıza binâ’en i‘mâl olunmadı harrare’l-fakīr el-Hâc Sinan el-kadı be Üsküdar ufiye anhu me’mûr olmadığımıza binâ’en i‘mâl olunmadı Battal, battal>></p>          <br><a title="Önceki sayfa" style="text-decoration:none" href="./ayrmetin.php?idno=49964"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49966"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o406"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>