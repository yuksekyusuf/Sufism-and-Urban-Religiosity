﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 259<br>Hüküm no: 297<br>Orijinal metin no: [57a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kazgancı Mehmed’in Mağribî Hasan aleyhindeki alacak davasında anlaşma sağlanması</b><br><br>Ma‘rûz,<br><br>Derûn-ı arzuhâlde ismi mezkûr Kazgancı el-Hâc Mehmed b. Osman mahfil-i şer‘iyyâtda arzuhâl sâhibi Mağribî el-hâc Hasan b. el-Hâc Abdullah muvâcehesinde bin yüz altmış altı senesinde gāib ani’l-beled Kalyoncu Receb b. Kasım ile şerîki Kalyoncu el-Hâc Ahmed’in yedinden iştirâ ve kabz eyledikleri bin on vakiyye evânî-i nühâsiye semenlerinden zimmetlerinde alacak hakkım olan bin beş yüz on beş guruşun edâsına [57b] bi’l-emr ve’l-kabûl işbu mezbûr Mağribî el-Hâc Hasan kefîl ve zâmin olmağla meblağ-ı mezkûrun altı yüz yirmi sekiz guruşunu bir def‘ada asîl-i mezbûr Kalyoncu el-Hâc Ahmed’den ahz ve istîfa etmişdim. Meblağ-ı mezkûrdan bâkī sekiz yüz seksen yedi guruşu dahi kefâlet-i mezkûresine binâen merkūm Mağribî el-Hâc Hasan’dan taleb ederim deyü da‘vâ etdikde ol dahi benim ber-vech-i muharrer müdde‘âmı bi’l-külliye inkâr etmekle beynimizde ba‘de vukū‘i’l-münâza‘a beni merkūm Mağribî el-Hâc Hasan ile bâ-vesâtet-i muslihîn yüz kırk guruş üzerine sulh eylediklerinde ben dahi sulh-ı mezkûru ba‘de’l-kabûl ve meblağ-ı mezkûr yüz kırk guruşu tamâmen yedinden ahz u kabz edip mâ‘adâsına ve kefâlet-i mezkûreye ve bi’l-cümle husûs-ı mezbûra müte‘allika âmme-i de‘âvîden ancak Mağribî merkūm el-Hâc Hasan’ın zimmetini ibrâ-i âm ile ba‘de’l-ibrâ ve’l-kabûl bu vechile kat‘-ı nizâ‘ etdikleri bi’t-terâzî tescîl ve huzûr-ı âlîlerine i‘lâm olundu.<br><br>Fî 4 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42402"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42404"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>