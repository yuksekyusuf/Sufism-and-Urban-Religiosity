﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 209<br>Hüküm no: 165<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Preşkova’nın tasarrufunda olan vakıf nalçacı dükkânındaki kiracısı Ali b. Abdullah’ın oğulları tarafından dükkandan çıkarıldığı</b><br><br>Mahrûse-i Galata kazâsına tâbi‘ Arnavudköyü’nde sâkin iken bundan akdem hâlik olan Preşkova v. ( ) nâm zimmînin verâseti sulbî kebîr oğulları Kostantin ve Yanaki nâm zimmîlere münhasıra olduğu şer‘an zâhir ve müte‘ayyin oldukdan sonra işbu râfi‘ayi’s-sifr mezbûrân Kostantin ve Yanaki meclis-i şer‘-i hatîr-i lâzimü’t-tevkīrde Ali b. Abdullah nâm kimesne mahzarında herbiri üzerine da‘vâ ve takrîr-i kelâm edip babamız hâlik-i mezbûrun ile’l-helâk tasarrufunda olup merhûm Âhi Çelebi Vakfı’na beher mâh onar akçe ücret-i müeccelesi olup mahmiye-i İstanbul hısnı ebvâbından Unkapanı kurbünde vâki‘ lede’l-ahâlî ma‘lûmü’l-hudûd bir bâb na‘lça dükkânı ba‘de helâkihî bize intikāl-i âdî ile intikāl eyledikden sonra dükkân-ı mezbûru merkūm Ali’ye beher mâh yüzer akçeye ücretle îcâr ve teslîm ol dahi istîcâr ve tesellüm eylemişidi hâlâ târih-i kitâb şehri gurresinden mezbûr Ali ile fesh-i akd-i icâre edip dükkân-ı mezbûrdan mezbûr Ali’yi ihrâc murâd eylediğimizde imtinâ‘ eder suâl olunup ihrâcına tenbîh olunmak matlûbumuzdur dediklerinde gıbbe’s-suâl mezbûr Ali kaziyye bâlâda tafsîli mürûr ettiği vech üzere idiğini mu‘terif olmağın mûcibiyle dükkân-ı mezbûrdan çıkıp âhar yere nakl etmek için mezbûr Ali’ye tenbîh olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Ali Beşe b. ( ) çukadâr, Osman Beşe çukadâr, Mehmed b. Haydar, İbrahim b. Ömer ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40443"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40445"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b209"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o889"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>