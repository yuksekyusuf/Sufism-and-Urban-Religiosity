﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 43<br>Hüküm no: 8<br>Orijinal metin no: [3b-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Emine Hâtun’un mehir alacağı olduğu</b><br><br>Udûlden Seyyid Hüseyin b. Seyyid İbrahim ve Mehmed b. Musa nâm kimesneler meclis-i şer‘-i şerîf ve mahfil-i dîn-i münîf el-masûn ani’t-tağyîr ve’t-tahrîfe hâzırân olup hâl-i hayâtında mahmiye-i Galata tevâbi‘inden Tophâne kasabası mahallâtından Ebu’l-fazl mahallesinde sâkin iken bundan akdem tarîk-i hacda vefât eden el-Hâc Ali b. Rüstem’in Râbia nâm sagīre kızına kıbel-i şer‘den mansûb vasî olan ve müteveffâ-yı mezbûrun muhallefâtına vâzı‘ü’l-yed bulunan Ali Efendi b. Şaban nâm husûs-ı âti’z-zikri münkir hasm-ı câhid mahzarında müteveffâ-yı mezbûrun zevce-i metrûkesi ve vârisi, sâhibe-i hâze’l-kitâb Emine Hâtun bt. Hüseyin Subaşı’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müdde‘iye-i merkūmenin, müteveffâ-yı mezbûrun zimmetinde nikâhında ma‘kūdun aleyh olan mehr-i müecceli cihetinden râyicü’l-vakt kırk bin akçe hakkı vardır. Müdde‘iye-i mezbûreye meblağ-ı merkūmu sağlığında müteveffâ-yı mezkûrun kendisinden veya vekîlinden kısmen veya tamâmen almadığına, kendisine hibe etmediğine, bi vechin mine’l-vücûh ve bi sebebin mine’l-esbâb zimmetini ibrâ etmediğine dâir yemîn billâh verildiğinde ve şâhidlerin şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olduğunda hâkim-i muvakki‘ a‘lâhu şehâdetleri mûcebince meblağ-ı mezbûrun müteveffâ-yı mezkûrun muhallefâtından müdde‘iye-i merkūmeye edâsına hükm etti. Cerâ zâlike ve hurrire fî evâhiri şehri Rebî‘ilevvel sene ihdâ ve hamsîn ve elf min hicreti men lehü’l-ızzü ve’ş-şeref.<br><br><br>Şuhûdü’l-hâl: Ali Çavuş b. İbrahim, Mehmed Beşe b. Mustafa, Kenan b. Abdullah, Mustafa b. Mehmed, Mahmud b. İlyas ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=20211"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20213"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b043"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o444"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>