﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadareti Mahkemesi 56 Numaralı Sicil (H. 1042-1043/M. 1633)<br>cilt: 14,&nbsp;sayfa: 122<br>Hüküm no:  103<br>Orijinal metin no: [19b-4, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Şehid Mehmed Paşa Câmii Vakfı’ndan alınan ödünce karşılık rehnedilmiş evin borca karşılık Solak Hızır Bey b. Ali’ye satıldığı</b><br><br>Mahmiye-i Kostantıniyye’de Kumkapısı kurbunda vâki‘ İbrahim Paşa Câmii mahallesinde sâkine olan Komneyi bt. Dimo nâm zimmîyye, meclis-i şerî‘at-i şerîfe-i garrâda hâzıra olup, işbu akdin kendilerinden sudûruna kadar sâhibi ve mâliki olduğu, elinde ve taht-ı tasarrufunda bulundurduğu, mahalle-i merkūmede kâin, tahtânî ve fevkānî birer beyti, zulleyi, su kuyusunu, helâyı, eşcâr-ı müsmire ve gayr-ı müsmireyi ve avluyu müştemil olan, bir tarafdan zimmî Niyaki v. Nikola mülkü, diğer tarafdan Bemandi v. Kiryazi mülkü, öteki tarafdan Elkeni bt. Kiryazi mülkü ve diğer tarafdan da tarîk-i âm ile mahdûd cemî‘-i menzilini cümle hudûdu ve kâffe-i [hukūkuyla] râyicü’l-vakt yirmi dört bin akçe semen-i mu‘ayyen-i makbûzla bâ‘is-i kitâb Solak Hızır Bey b. Ali’ye îcâb kabûlü ve teslîm tesellümü hâvî bey‘-i bât-ı sahîh ile bey‘ ettiğini ikrâr ve i‘tirâf etti. O da kendi mâlıyla ve kendisi için menzil-i mezkûru ondan iştirâ etti. Vâki‘ ikrâr, müşterî-i merkūm tarafından vicâhen ve şifâhen tasdîk edildi. İşbu mubâya‘a, on bin akçe mukābilinde âtiyyü’z-zikr vakfa rehin ve teslîm edilmiş olan menzil-i mezbûrdaki rehnin fekkinden ve mahmiye-i merkūmedeki Kadırga Limanı’nda vâki‘ Şehid Mehmed Paşa Câmii Vakfı’na mütevellî olan Mustafa Bey b. Mahmud’a izin verilmesinden sonra vukû‘ buldu. Cerâ zâlike ve hurrire fi’l-yevmi’s-sâmin min şehri Safer el-muzaffer min şuhûri sene selâse ve erba‘în ve elf.<br><br><br>Şuhûdü’l-hâl: Yahya Halîfe b. Musa el-İmâm, Salih Halîfe el-Müezzin, el-Hâc Mehmed b. Halil, Davud Halîfe b. Davud el-İmâm, el-Hâc İvaz b. Abdullah, Mehmed b. Ali, Mehmed Bey b. Abdullah su yolcu, Yahya b. Seydî el-Câbî, Abdi b. Abdullah, Yusuf b. Abdullah </p>          <br><a title="Önceki sayfa" style="text-decoration:none" href="./ayrmetin.php?idno=39769"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39771"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm056&bsm=rsm056b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm056&bsm=rsm056o345"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>