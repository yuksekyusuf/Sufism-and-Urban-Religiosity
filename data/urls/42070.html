﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 516<br>Hüküm no: 540<br>Orijinal metin no: [133a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa’nın Süleyman Ağa’dan aldığı borcunu ödediği</b><br><br>Mahmiye-i İstanbul’da Hayadarpaşa mahâllesinde sâkin el-Hâc Ali Ağa b. Musa b. Ali nâm kimesne mahmiye-i mezbûrede meclis-i şer‘de işbu sâhibü’l-kitâb fahrü’l-emâsil ve’l-akrân Süleyman Ağa b. Ebubekir nâm kimesne mahzarında ikrâr-ı tam ve takrîr-i kelâm edip mezbûr Süleyman Ağa yedinden verdiğim mümzâ ve mahtûm işbu bir kıt‘a deyn temessükü nâtık olduğu üzere târîh-i kitâb senesi mâh-ı Cemâziyelevveli gurresinde malından bana bin iki yüz doksan altı guruş ikrâz ve teslîm ben dahi iktirâz ve kabz ve istihlâk edip bu vech üzere meblağ-ı mezbûr bin iki yüz doksan altı guruş merkūm Süleyman Ağa’ya zimmetimde vâcibü’l-edâ ve lâzımü’l-kazâ deynim olmağla meblağ-ı mezbûrda ribâya ve târîh-i kitâba gelince sâir beynimizde cereyân eden ahz u i‘tâ ve mu‘amelât-ı şettâ ve hukūk-ı ma‘lûme ve mechûleye [133b] müte‘allıka âmme-i da‘vâ ve kâffe-i mutâlebâtdan mezbûr Süleyman Ağa’nın zimmetini ibrâ-i âmm-ı kātı‘ü’n-nizâ‘la ibrâ‘ ve iskāt eyledim dedikde gıbbe’t-tasdîkı’ş-şer‘î mahâlle-i mezbûre sükkânından fahrü’l-müderrisîni’l-kirâm Mehmed Efendi b. Ahmed b. Yahya ve Kethüdâ Osman Ağa b. Ömer b. Hasan nâm kimesnelerden her biri müstakillen merkūm Süleyman Ağa’nın hüccet-i mezkûreden mezbûr el-Hâc Ali Ağa zimmetinde hakkı olan meblağ-ı mezbûr bin iki yüz doksan altı guruşa tarafeynden ibrâ‘ ve kabûlü hâviye kefâlet-i sahîha-i şer‘iye ile kefil ve dâmin olduk dediklerinde mâ-hüve’l-vâki‘ bi’t-taleb ketb olundu.<br><br>Fî-gurreti Şa‘bâni’l-mu‘azzam li-sene sitte aşere ve mi’e ve elf.<br><br>Şuhûdü’l-hâl: Fahrü’l-müderrisîn Mehmed Raşid Efendi, İbrahim Efendi b. Ataullah, Mustafa Efendi b. İbrahim, Süleyman Efendi b. Şaban, İsmail Çelebi b. Mehmed, es-Seyyid Ahmed Efendi b. Mustafa Efendi.</p>          <br><a title="Önceki sayfa" style="text-decoration:none" href="./ayrmetin.php?idno=42069"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42071"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b516"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o560"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>