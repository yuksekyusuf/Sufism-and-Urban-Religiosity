﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 370<br>Hüküm no: 428<br>Orijinal metin no: [61b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Mehmed Memiş’in yarım hissesine malik olduğu evini kız kardeşi Nefise Hatun’a kiraladığı</b><br><br>Menzil îcârı<br><br>Ma‘rûz<br><br>Sâdır olan fermân-ı âlîlerine imtisâlen kıbel-i şer‘den mürsel Kâtib-i sâni Merhabâzâde Mahmud Efendi hâssa mimarı hulefasından Halil ve es-Seyyid Süleyman Edib ile nezâret-i dâ‘îlerinde âsûde evkāfdan Emirler Tekkesinde kâin merhûm Seyfullah Efendi vakfından İstanbul’da Sancaktar Hayreddin Mahallesi’nde vâki‘ bir bâb menzile varıp cerîdede mazbûtü’l-esâmî Müslimîn huzûrlarında akd-i meclis-i şer‘-i kavîm eyledikde sâhibe-i arzuhâl mu‘arrefetü’z-zât Fâtıma bt. Mehmed Memiş meclis-i ma‘kūd-ı mezkûrda derûn-ı arzuhâlde isimleri mezkûr li-ebeveyn karındaşları Mehmed Sadullah ve kezâlik zâtı mu‘arrefe olan Nefise Hatun mahzarlarında vakf-ı mezbûr mütevellîsi eş-Şeyh es-Seyyid Abdüşşükür Efendi b. eş-Şeyh İsmail Efendi hâzır oldukları hâlde işbu derûnunda akd-i meclis olunan menzilin nısfı benim ve rub‘u mezbûr Sadullah’ın ve rub‘u mezbûre Nefise Hatun’un ale’l-iştirâk bi’l-îcâreteyn taht-ı tasarrufumuzda olmağla menzil-i mezkûr ba‘de’l-mu‘âyene bâ-re’y-i mütevellî taksîm ve hisselerimiz ifrâz olunmak murâdımızdır deyü ben da‘vâya tasaddî etmişdim lâkin menzil-i mezkûr taksîm olunduğu sûretde her birimiz hisselerimiz ile intifâ‘ mümkün olmadığını bana tefhîm eylediklerinde ben dahi menzil-i mezkûrda olan nısf hisse-i şâyi‘amı mezbûr Mehmed Sadullah’ın izniyle kız karındaşım mezbûre Nefise Hatun’a aded-i şuhûr beyân olunmaksızın işbu târih-i i‘lâm senesi Cumâdelûlâ [62a] gurresinden beher şehr dörder guruş icâre tesmiyesiyle îcâr ve teslîm eylediğimde ol dahi ber-vech-i muharrer istîcâr ve kabûl ve fîmâ ba‘d menzil-i mezkûrun iktizâ eden ta‘mîrine masrûf her birlerimiz hisselerimize göre edâya ta‘ahhüd eyledik dedikde mukırra-i mezbûre Fâtıma Hatun’u mezbûre Nefise Hatun ile mezbûr Sadullah tasdîk eyledikleri mevlânâ-yı mezbûr mahallinde ketb ve tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-29 min-Rebî‘ülâhire sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31181"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31183"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b370"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>