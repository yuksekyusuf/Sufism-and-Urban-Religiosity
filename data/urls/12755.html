﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 202<br>Hüküm no: 316<br>Orijinal metin no: [35b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Cebecibaşı Ahmed Ağa vakfı tasarrufundaki Sultan Bayezid Evkâfı arâzisinden bir buçuk evlek yerin Keyvan b. Abdullah’a altmış yıllığına kiralandığı</b><br><br>Budur ki kıdvetü erbâbi’l-ikbâl umdetü ashâbi’l-iclâl mecma‘u’l-me’âsir ve’l-mekârim hâlâ cebeciler ağası olan Ahmed Ağa b. Abdülmennân nâm kimesnenin evkā[fına] mütevellî olan Mustafa b. Ahmed nâm kimesne meclis-i şer‘-i şerîfde bu hakīr yanında bast-ı kelâm edip mahrûse-i Kostantıniyye ebvâbından Eğrikapı hâricinde cennet-mekân, firdevs-âşiyân merhûm [ve] mağfûrun-leh Sultan Bayezid Hân -aleyhi’r-rahmetü ve’r-rıdvân- hazretlerinin evkāfına müte‘allik arâziden yılda yüz kırk sekiz akçe mukāta‘a-i mu‘ayyenesi olan sâha-i mübeyyene üzre olan ebniye ve arsa-i hâliyesinin hakk-ı karârı mûmâ-ileyh cebecibaşı yedinde ve tasarrufunda olup müslümanlara evlek evlek tevzî‘ olunması murâd olundukda zikr olunan arz-ı hâliyeden her evleği tûlen otuz zirâ‘ ve arzan yirmi beş zirâ‘ olmak üzre hudûdunun bir cânibi Aynî bt. Abdullah nâm hâtun yerine ve bir cânibi tarîk-i âma ve iki cânibi zikr olan arz-ı hâliyeye muttasıl olan bir buçuk [evlek] arz-ı hâliyeyi târih-i kitâb şehrinin gurresinden altmış yıl tamâmına varınca icâre-i tavîleyi tecvîz eden fukahâ-i üli’l-elbâb kavilleri üzre tecdîd-i müte‘âkideyne muhtâc olmaksızın her üç yılda bir akd-i cedîd olup akd-i evvelin intihâsı akd-i sânînin ibtidâsı olmak üzre mecâlis-i müte‘addidede mütevâliyeten yirmi akd ile işbu sâhibü’l-kitâb Keyvan b. Abdullah nâm kimesneye üç bin dört yüz elli akçe mukāta‘aya verip yedinden üç bin fıddî akçesin mu‘accelen alıp bâkī dört yüz elli akçeyi sâl-be-sâl yedi buçuk akçe vermeye şart eyleyip ba‘de’l-yevm her sene âhirinde lâzım olan yedi buçuk akçe mukāta‘ayı müşârün-ileyh cebecibaşının mütevellîsine verip edâ ede dedikde mukırr-ı mezkûrun akvâl-i meşrûhasını mukarrun lehü’l-mezbûr vicâhen ve şifâhen tasdîk ve tahkīk eyledikden sonra bu vesîka li ecli’t-temessük ketb olunup yed-i tâlibe def‘ olundu ki vakt-i hâcetde müzekkir-i mâ cerâ ola.<br><br><br>Şuhûdü’l-hâl: Ahmed b. Abdullah, Receb b. Yusuf, Keyvan b. Abdullah, İbrahim b. Abdullah, Halil el-Kayyım, Hemdem b. Abdullah, İbrahim [b.] Hamza ve gayr </p>          <br><a title="Önceki sayfa" style="text-decoration:none" href="./ayrmetin.php?idno=12754"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12756"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o223"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>