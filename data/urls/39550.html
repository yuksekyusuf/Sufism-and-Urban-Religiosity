﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 253<br>Hüküm no: 258<br>Orijinal metin no: [50a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Hüseyin Paşa’nın Kortaş alacağına Moskov v. Yoro’nun kefil olmadığı</b><br><br>Bi’l-fi‘l atebe-i aliyye-i sultâniyyede başdefterdâr kāimmakāmı olup hâlâ maktûlen müteveffâ olan vezîriazam Hüseyin Paşa’nın terekesini mîrî için kabz ve zabta me’mûr olan emîrü’l-ümerâi’l-kirâm kebîrü’l-küberâi’l-fihâm sâhibü’l-ızzi ve’l-ikbâl âmirü’l-hazâin bi ahseni’l-a‘mâl zü’l-kadri’l-bâzıh ve’ş-şerefi’ş-şâmih Mehmed Paşa edâmallâhü te‘âlâ iclâlehû Dîvân-ı âlî -dâme mahfûfen bi’l-me‘âlî-’de bâ‘isü’l-kitâb Moskov v. Yoro nam zimmîyi mahfil-i kazâda ihzâr ve üzerine takrîr-i da‘vâ edip müşârun-ileyh Hüseyin Paşa’nın Kortaş nâm zimmî zimmetinde deyn-i şer‘îden on bin kâmil filori hakkı olup mezbûr Moskov meblağ-ı mezbûru ahz ve kabûlü hâviye kefâletle kefîl olmuş hâlâ mezbûr Hüseyin Paşa’nın cümle terekesi cânib-i mîrîye kabz olunmak fermân olunmağın kefâleti hasebiyle meblağ-ı mezbûru dahi mezkûrdan taleb ederim dedikde gıbbe’s-suâl zimmî-i mezbûr bi’l-külliye inkâr edip müdde‘î-i müşârun-ileyhden beyyine taleb olundukda husûs-ı mezbûra beyyinem yokdur yemîn verilsin dedikde mezbûr Moskov müşârun-ileyh Hüseyin Paşa’nın merkūm Kortaş zimmetinde olan on bin filori hakkına kefîl olmadığına ba‘de’l-istihlâf yemîn billâhillezi ünzile’l-incîle alâ İsa aleyhi’s-selâm eyledikde mâ vaka‘a ınde’t-taleb ketb olundu.<br><br>Hurrire fî-evâhiri [şehri Şevvâli’l-mükerrem li-sene selâse ve selâsîn ve elf].<br><br>Şuhûdü’l-hâl: Ahmed Ali b. el-Hâc reîs-i muhzır, el-Hâc Mahmud b. İsa, el-Hâc Abbas b. İbrahim, Mehmed Bey b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39549"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39551"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>