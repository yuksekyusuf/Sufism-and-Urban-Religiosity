﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 253<br>Hüküm no: 355<br>Orijinal metin no: [39a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden es-Seyyid Mehmed Ağa’nın es-Seyyid Molla Mehmed Ağa’ya olan borcundan dolayı müteveffânın vârisleri ile Molla Mehmed Ağa arasındaki davanın sulh ile neticelendiği</b><br><br>Maʻrûz;<br><br>Derûn-ı arzuhâlde ismi mezkûr müteveffâ es-Seyyid Mehmed Ağa’nın verâseti zevce-i menkûhası Fâtıma Hatun ile kebîr oğlu es-Seyyid Ahmed ve kebîre kızı Şerife Ümmü Gülsüm’e ve sagīre kızları Şerife Afîfe ve Şerife Saîde ve Şerife Habibe’ye baʻde’l-inhisâr mezbûr es-Seyyid Ahmed asâleten ve sagīrât-ı mezbûrâtın vâlideleri ve tesviye-i emrlerine vasiyeleri olan mezbûre Fâtıma ve merkūme Şerife Ümmü Gülsüm taraflarından vekîl-i şerʻîleri olan el-Hâc Abdürrezzak Efendi sâhib-i arzuhâl es-Seyyid Molla Mehmed muvâcehesinde müteveffâ-i mezbûrun merkūm es-Seyyid Molla Mehmed zimmetinde cihet-i karzdan yüz elli guruş hakkı olmağla meblâğ-ı mezbûru bi’l-verâse ve’l-vekâle taleb ederiz deyü daʻvâ eylediklerinde ol dahi benim müteveffâ-i mezbûr es-Seyyid Mehmed Ağa zimmetinde ücret-i kitâbet olmak üzere altmış guruş hakkım vardır deyü daʻvâ eylediğinde beynlerinde münâzaʻât-ı kesîre vukūʻundan sonra meblâğ-ı mezbûr yüz elli guruşdan sagīrât-ı mezbûrâtın hisseleri olmak üzere elli guruş merkūm el-Hâc Abdürrezzak Efendi bi’l-vekâle ahz u kabz edip meblâğ-ı bâkīden verese-i kibâr hisseleri mütâlebesinden merkūm es-Seyyid Molla Mehmed’in zimmetini her biri ibrâ ve iskāt edip merkūm es-Seyyid Molla Mehmed dahi müddeʻâsı olan altmış guruşa ve sâire müteʻallika âmme-i deʻâvîden verese-i mezbûrânın zimmetlerini ibrâ ve iskāt ve katʻ-ı nizâʻ eyledikleri tescîl olunup bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’l-hâmis ve’l-ışrîn min-Şevvâli’l-mükerrem sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17307"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17309"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o733"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>