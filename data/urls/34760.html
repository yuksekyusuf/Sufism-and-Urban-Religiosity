﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 156<br>Hüküm no: 107<br>Orijinal metin no: [48-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Norye’nin vakıf evdeki hissesini Fulyana’ya sattıktan sonra satışın iptal edilmesi talebiyle açtığı davanın reddedildiği</b><br><br>Ma‘rûz<br><br>Derûn-ı arzuhâlde ismi mastûre şahsı mu‘arrefe Norye bt. Sagomon nâm Nasrâniye bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi hâzır olduğu hâlde Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde mersûme Norye Nasrâniyenin li-ebeveyn er karındaşı Artin zimmînin zevcesi sâhibe-i arzuhâl kezâlik mu‘arrefetü’ş-şahs Fulyana bt. Kirkor nâm Nasrâniyenin li-ebeveyn er karındaşı ve tarafından vekîl-i müseccel-i şer‘îsi Ohannes nâm zimmî muvâcehesinde nezâreti Evkāf-ı Hümâyûn-ı mülûkâneye mülhak evkāfdan Bâbüssa‘âdeti’ş-şerîfe ağası esbak merhûm Ahmed Ağa Vakfı müsakkafâtından İstanbul’da Langa Yenikapısı kurbünde Kâtibkasım mahallesinde vâki‘ ma‘lûmü’l-hudûd şehriye doksan akçe icâre-i müecceleli bir bâb menzilden mutasarrıfe olduğum rub‘ hisse-i şâyi‘amı bin iki yüz elli altı senesi Cumâdelâhiresinin on ikinci günü hüsn-i rızâ ve tayyib-i hâtırım ve ferâğ-ı mu‘teber-i kat‘î ile bin guruş bedel-i medfû‘ ve makbûz mukābelesinde müvekkile-i mersûme <<Hulyana>> Fulyana Nasrâniyeye bâ-re’y-i mütevellî ferâğ ve tefvîz ve lâyıkı vechile teslîm eylediğimde ol dahi ber-minvâl-i muharrer tefevvüz ve tesellüm ve kabz ü kabûl eylediğinden sonra ben hisse-i merkūmede aslâ ve kat‘a alâka ve medhalim kalmadığını tâyi‘an ve kat‘iyyen ikrâr ü i‘tirâf etmiş idim lâkin müvekkile-i mersûme Fulyana Nasrâniye li-ebeveyn er karındaşımın zevcesi olmak tekarrübüyle ben aralık aralık menzil-i mezkûra gidip gelmek murâd eylediğimde müvekkile-i mersûme beni menzil-i mezkûra idhâl etmediğine binâen ben hisse-i mezkûreyi müvekkile-i mersûmeye ferâğıma nâdime ve peşîmân olmamla bedel olmak üzere bana medfû‘u olan meblağ-ı mezkûr bin guruşu yedimden geri ahz birle rub‘ hisse-i mezkûreyi bana bâ-re’y-i mütevellî geri red ve ferâğa müvekkile-i mersûme Fulyana Nasrâniyeye izâfetle vekîl-i mersûm Ohannes zimmîye tenbîh olunmak murâdımdır deyü vakf-ı mezkûrun bi’l-meşrûta mütevellîsi es-Seyyid Mehmed Bey b. es-Seyyid Ahmed tarafından mürsel vekîli kâtib-i vakf Abdullah Efendi b. Mehmed hâzır olduğu hâlde takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı müdde‘iye-i mersûme Norye Nasrâniyeye tefhîm ve da‘vâ-yı mezkûresiyle müvekkile-i mersûme Fulyana Nasrâniyeye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 15 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34759"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34761"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>