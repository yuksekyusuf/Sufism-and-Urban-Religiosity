﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 107<br>Hüküm no: 67<br>Orijinal metin no: [24b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Mustafa’nın, Yemişçi Mehmed b. Receb’e borcu bulunduğuna hükmolunduğu</b><br><br>Mahmiye-i İstanbul’da Yemiş İskelesi’nde sâkin Yemişci tâifesinden işbu râfi‘u’l-kitâb el-Hâc Mehmed b. Receb meclis-i şer‘-i şerîf-i enverde medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Ulucababa mahallesinde sâkin iken bundan akdem vefât eden Mehmed Çelebi b. Mustafa’nın verâseti zevce-i menkûha-i metrûkesi Âişe Hatun bt. ( ) ile sulbî sagīr oğlu Ali’ye ve vâlidesi Fâtıma Hatun bt. Mustafa’ya münhasıra olduğu şer‘an zâhir ve müte‘ayyin oldukdan sonra sagīr-i mezbûr Ali’nin vâlidesi ve tesviye-i umûruna bâ-hüccet-i şer‘iye vasîsi olan mezbûre Âişe Hatun tarafından vekîl olduğu Osman Çelebi b. el-Hâc Mehmed ve Mehmed Odabaşı b. Hasan şehâdetleriyle şer‘an sâbit olan müteveffâ-yı mezbûrun vâlidesi mezbûre Fâtıma Hatun bt. Mustafa mahzarında üzerine da‘vâ ve takrîr-i kelâm edüp müteveffâ-yı mezbûr Mehmed Çelebi b. Mustafa b. Abdullah’ın zimmetinde vezin ve kıymet ve kıyyesi beynimizde ma‘lûm kuruyemiş bahâsından ba‘de külli’l-hesâb yüz on guruş hakkım olup hatta müteveffâ-yı mezbûr hâl-i hayatında ve kemâl-i akıl [ve] sıhhatinde fevtinden on beş gün mukaddem meblağ-ı mezbûr cihet-i merkūmeden zimmetinde bana vâcibü’l-edâ deyni olduğunu huzûr-ı Müslimînde ikrâr ve işhâd edüp kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden mahmiye-i İstanbul’da Müftü Hamamı mahallesinde sâkin el-Hâc Hasan b. Mustafa ve kasaba-i Tophâne’de Sultân Bâyezid mahallesinde sâkin Mehmed Çelebi b. Mustafa nâm kimesneler li-ecli’ş-şehâde meclis-i şer‘a hâzırân olup isre’l-istişhâd, fi’l-hakīka müteveffâ-yı mezbûr Mehmed Çelebi b. Mustafa b. Abdullah’ın işbu müdde‘î-i mezbûr el-Hâc Mehmed Çelebi’ye zimmetinde vezin ve kıymet ve vukıyyesi beynlerinde ma‘lûm kuruyemiş bahâsından ba‘de külli’l-hesâb yüz on guruş deyni olup hatta müteveffâ-yı mezbûr hâl-i hayatında ve kemâl-i akıl [ve] sıhhatinde fevtinden on beş gün mukaddem meblağ-ı mezbûr zimmetinde işbu müdde‘î-i mezbûr el-Hâc Mehmed’e vâcibü’l-edâ deyni olduğunu huzûr-ı Müslimînde ikrâr ve işhâd eyledi; biz bu husûsa bu vech üzere şâhidleriz; şehâdet dahi ederiz deyü her biri edâ-i şehâdet-i şer‘iye etdikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fî 14 min-Şevval sene 1147.<br><br>Şuhûdü’l-hâl: Mustafa Efendi b. Hüseyin, Ahmed Efendi b. Mustafa, es-Seyyid Mehmed Çelebi b. es-Seyyid Mustafa, Yahya Efendi b. Mustafa, Hüseyin Çelebi b. Mehmed, İbrahim <<Abdurrahman>> b. Ömer ve gayr.</p>          <br><a title="Önceki sayfa" style="text-decoration:none" href="./ayrmetin.php?idno=16437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>