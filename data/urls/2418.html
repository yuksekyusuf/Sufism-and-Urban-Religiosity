﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 133<br>Hüküm no: 100<br>Orijinal metin no: [20b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia, Ümmühani ve Mehmed Efendi’nin menzil hisselerini satmaları</b><br><br>Husûs-ı âti’l-beyânın mahallinde tahrîri için iltimâs olunmağın savb-ı şer‘-i hatîrden Mevlânâ İbrahim Efendi b. Şa‘bân irsâl olunup ol dahi fahrü’l-akrân Ahmed Çelebi’nin Dârü’l-hilâfeti’l-aliyye Kostantıniyyetü’l-mahmiye’de Kırkçeşme kurbünde Sekbanbaşı mahallesinde sâkin olduğu menziline varıp zeyl-i kitâbda fahrü’l-esâmî olan Müslimîn huzûrlarında akd-i meclis-i şer‘-i şerîf etdiğinde mahmiye-i mezbûrede Yenibahçe kurbünde Karabaş mahallesinde vâki‘ bir tarafdan ba‘zan Mustafa Çelebi mülkü ve ba‘zan eş-Şeyh İbrahim Efendi Vakfı ve bir tarafdan Hürrem Çavuş Vakfı olan müteehhilîn odaları ve bir tarafdan Medîne-i münevvere Vakfı’ndan Hüseyin Bey evlâdı tasarruflarında olan menzil ve bir tarafdan ba‘zan Abdullah Çelebi menzili ve ba‘zan tarîk-i âm ile mahdûd dâhiliye ve hâriciyede büyût-ı adîde ve hadîka ve su kuyusunu müştemil olan mülk menzilin yirmi dört sehmden on yedi buçuk sehmi Râbia bt. el-Hâc Mustafa nâm hatunun ve beş buçuk sehmi Ümmühani bt. el-Hâc Nasuh nâm hatunun ve bir sehmi Hacı Mehmed b. Lutfullah nâm kimesnenin mülkü ve hakkı olduğu şer‘an sâbit oldukdan sonra mezbûrân el-Hâc Mehmed ve Ümmühani taraflarından husûs-ı âti’l-beyâna vekîl olup vekâleti mezbûre Ümmühani’nin zatını ma‘rifet-i şer‘iyye ile ârifân mahalle-i mezbûre İmamı Hasan Efendi b. Mustafa ve diğer Hasan Efendi b. Dede nâm kimesneler şehâdetleri ile sâbit olan Mehmed Ağa b. İbrahim nâm kimesne vekâleten ve mezbûre [21a] Râbia asâleten meclis-i ma‘kūd-ı mezbûrda fahrü’l-muhadderât sâhibete hâze’l-kitâb Saraylı Eğlence bt. Abdülvahab nâm hatun mahzarında her biri ikrâr ve takrîr-i kelâm edip menzil-i mahdûd-ı mezbûru cümle tevâbi‘ ve levâhıkı ve kâffe-i hukūk ve merâfıkı ile mûmâ-ileyhâ Eğlence Hatun’a tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile dört yüz doksan esedî guruşa bey‘ ve teslîm ol dahi vech-i muharrer üzere iştirâ ve tesellüm ve kabz etdiğinden sonra semen-i merkūm dört yüz doksan esedî guruşu mûmâ-ileyhâ Eğlence Hatun yedinden bi’t-tamâm alıp ahz u kabz eyledik, min-ba‘d menzil-i mahdûd-ı mezbûr mûmâ-ileyhâ Eğlence Hatun’un mülk-i müşterâsıdır, keyfe mâ yeşâ ve yahtâr mutasarrıfe olsun dediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr, ba‘dehû ma‘an irsâl olunan Şa‘bân b. Hüseyin ve Receb Çelebi b. Mehmed ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-âşir min-Cumâdelâhire li-sene ihdâ ve semânîn ve elf.<br><br>Hasan Efendi b. Mustafa, Hasan Efendi b. Dede, Mustafa b. Hasan, Ali b. Şa‘bân kavukçu, Şa‘bân b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=2417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>