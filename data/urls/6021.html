﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 264<br>Hüküm no: 267<br>Orijinal metin no: [65b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın Mimarayas mahallesinde bulunan ev ve arsasını sattığı</b><br><br>Mübâya‘a.<br><br>Mahmiye-i İstanbul’da Mi‘mâr Ayas mahallesi sâkinlerinden Mustafa Ağa b. Mehmed nâm kimesne meclis-i şer‘-i şerîfde fahrü’l-muhadderât bâ‘isetü hâzihi’l-vesîka Fâtıma bt. Mehmed Ağa b. Abdurrahman nâm hatunun zevci ve tarafından husûs-ı âti’l-beyâna vekîl olduğu Ömer b. Halil ve İbrahim b. Osman nâm kimesneler şehâdetleriyle şer‘an sâbit olan Silâhşör-i şehriyârî umdetü’l-eşbâh ve’n-nezâir Mehmed Bey b. el-merhûm Hasan Paşa mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan el-Hâc Ahmed menzili ve bir tarafdan Kapudan Mehmed menzili ve bir tarafdan el-Hâc Mehmed tasarrufunda olan vakıf menzil ve bir tarafdan tarîk-ı âm ile mahdûd ve ulyâda bir bâb oda ve iki sofa ve vustâda bir oda ve süflâda bir oda ve matbah ve bi’r-i mâyı muhtevî mülk menzili bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî bey‘-ı bâtt-ı sahîh-i şer‘î ile müvekkile-i mûmâ-ileyhâ Fâtıma Hatun’a dört yüz elli guruşa bey‘ ve temlîk ve teslîm ve hudûd-ı mezkûr dâhilinde vâki‘ yevmî bir akçe icâre-i müeccele ile merhûm Sunullah Efendi vakfından tasarrufunda olan arsa-i hâliyemi bâ-ma‘rifet-i mütevellî elli guruş bedel mukābelesinde yine mûmâ-ileyhâ Fâtıma Hatun’a ferâğ ve tefvîz ol dahi ber-vech-i muharrer iştirâ ve temellük ve tesellüm ve tefevvüz ve kabûl eylediğinden sonra semen-i mezbûr ile bedel-i merkūm cem‘an beş yüz guruşu müvekkile-i mûmâ-ileyhâ mâlından olmak üzere vekîl-i müşârün-ileyh yedinden tamamen ahz u kabz eyledim. Min-ba‘d menzil-i mahdûd-ı mezkûr müvekkile-i mûmâ-ileyhâ Fâtıma Hatun’un mülk-i müşterâsı ve arsa-i mezkûre dâhil-i havza-i tasarrufu olup kat‘a benim alâka ve medhalim kalmadı. Keyfe mâ teşâ mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 28 Zilhicce sene [1]143.<br><br>Şuhûdü’l-hâl: Simkeş el-Hâc Mehmed, İbrahim b. Mehmed, Süleyman b. Mehmed, Ahmed b. Mehmed, Arab el-Hâc Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=6020"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6022"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>