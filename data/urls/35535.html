﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 334<br>Hüküm no: 397<br>Orijinal metin no: [77b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostancılar Kethudası Bayram Kethuda’nın borcu</b><br><br>Atebe-i aliyye’de bi’l-fi‘il Bostancılar Kethudâsı olan umdetü’l emâcid Bayram Kethudâ b. Abdülmennan kıbelinden husûs-ı âti’z-zikri ikrâra hasm-ı şer‘î mahzarında Mustafa b. Mehmed ve İmâm Mevlana Mirza b. Mehmed şehâdetleriyle vekâleti isbât eden fahrü’l-müderrisîn Zekeriya Efendi b. Kılıç meclis-i şer‘-i şerîfde mahrûse-i İstanbul’da Demirkapı kurbünde Dâye Hatun mahallesinde sâkine olan Koca Hatun bt. Abdullah’ın vakf edip şart-ı vâkıfe nâzır ve vekîli olup bi’l-fi‘il Hâssa Sipâhîlerbaşı olan fahr-i erbâbi’l-izzi ve’l-ikbâl zahr-ı ashâbü’s-sa‘âdeti ve’l-iclâl zü’l-mecdi’r-râsih ve’ş-şerefi’ş-şâmih umdetü’l-havâs ve’l-mukarrebîn zübdet-i erbâbi’l-izzi ve’l-mekîn Hazret-i Ferhad Ağa b. Abdulmuin kıbelinden tasdîk-i âti’z-zikre vekîl olup bimâ hüve nehcü’s-sübût vekâleti sâbite olan Zünnûn b. Hızır nâm müderris mahzarında bi’l-vekâle ikrâr-ı şer‘î edip müvekkilim mezbûr Bayram Kethudâ’nın zimmetinde karz-ı şer‘îden mezbûre Koca Hatun vakfından iki yüz bin akçe ve vakfından gayri kendi mâlından yüz kırk bin akçe cem‘an üç yüz kırk bin akçe lâzım deyni vardır meblağ-ı mecmû‘-ı merkūmu nâzır-ı müşârün-ileyh hazretlerinden kabz ve tesellüm edip meblağ-ı merkūm mukābelesinde mahalle-i merkūmede vâki‘ olan inde’l-cîrân ma‘lûmü’l-hudûd ve’l-müştemilât mülk menzilini nâzır-ı mûmâ-ileyh yedine rehn vaz‘ eyledikden sonra mâ-hüve’l-vâki‘ gıbbe’t-tasdîk ve’t-taleb kayd olundu.<br><br>Tahrîren fî 6 Rebî‘ülâhir sene 1005.<br><br>Şühûdü’l-hâl: Ahmed b. Mustafa, Kılıç b. Abdullah, Davud Ağa b. Abdullah, Muslihiddin b. Receb, Mustafa b. Mehmed, Mehmed b. Mustafa, Ali b. İskender, Abdullah el-imâm, Mustafa el-müezzin, Mehmed b. Mehmed, Ali b. Süleyman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35534"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35536"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b334"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o447"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>