﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 415<br>Hüküm no: 508<br>Orijinal metin no: [93b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia Hatun’un vefat eden eşi Mehmed’in veraseti hususunda diğer varislerin zimmetlerini ibra etmesi</b><br><br>Vilâyet-i Anadolu’da medîne-i İznikmid mahallâtından Câmi‘-i kebîr mahallesi sâkinlerinden bundan akdem vefât eden el-Hâc Mehmed b. Hüseyin’in verâseti zevce-i metrûkesi Râbia bt. el-Hâc Hasan ile vâlidesi Cennet bt. İbrahim Çelebi’ye ve li-ebeveyn kız karındaşları Meryem ve Fâtıma ve diğer Râbia’ya ve li-ebeveyn er karındaşları el-Hâc Ali Çelebi ve Hüseyin Çelebi’ye münhasıra olduğu şer‘an mütehakkık oldukdan sonra merkūme Râbia Hatun’un babası ve tarafından husûs-ı âti’l-beyâna vekîli olup zâtını ma‘rifet-i şer‘iyye ile ârifân olup mahalle-i mezkûre ahâlîsinden olup Ali Yazıcı b. Sinan ve Pîrî Beşe b. Aşur nâm kimesneler şehâdetleriyle şer‘an vekâleti sâbite olan el-Hâc Hasan b. Ataullah nâm kimesne meclis-i şer‘-i şerîf-i Ahmedî ve mahfil-i dîn-i münîf-i Muhammedi’de tereke-i müteveffâ-yı mezbûre vâzı‘u’l-yed olan mezbûr Hüseyin Çelebi ile kendi tarafından asıl ve li-ebeveyn kız karındaşı merkūme Fâtıma tarafından husûs-ı âti’l-beyâna vekîl olup zâtını ma‘rifet-i şer‘iyye ile ârifân olan şâhidân-ı mezbûrân şehâdetleri ile şer‘an vekâleti sâbite olan merkūm el-Hâc Ali Çelebi ve mezbûrât Cennet ve Meryem ve diğer Râbia mahzarlarında bi’l-vekâle ikrâr-ı tâm ve takrîr-i kelâm edip müvekkilem mezbûre Râbia Hatun tereke-i müteveffâ-yı mezbûre müte‘allıka âmme-i de‘âvî ve mutâlebâtdan mezbûrân el-Hâc Ali Çelebi ve Hüseyin Çelebi ile mezbûrât Cennet ve Meryem ve Fâtıma ve diğer Râbia’nın zimmetlerini ibrâ-i âmm-ı katı‘u’n-nizâ‘ ile ibrâ eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 6 min-şehri Ramazani’l-mübârek li-sene 1081.<br><br>Şuhûdü’l-hâl: Es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=2825"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2827"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>