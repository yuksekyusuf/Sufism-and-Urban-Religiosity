﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 219<br>Hüküm no: 216<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Ali’ye yetiştirmek üzere aldığı Mehmed ve Hadice isimli çocuklar için günlük dört para nafaka ödenmesi</b><br><br>Mahrûse-i Galata muzâfâtından Yaş Hasanefendi mahallesinde sâkine işbu râfi‘atü’l-vesîka Fâtıma bt. Ali nâm hâtun meclis-i şer‘de takrîr-i kelâm ve ta‘bîr ani’l-merâm edip târih-i kitâbdan yedi gün mukaddem sefîne reîslerinden bir kimesne İznik kurbünde Kerayik?karyesinden olmak üzere Mehmed ve Hadice nâm sagīrleri li-ecli’t-tebennî Kasımpaşa İskelesi’nde bana def‘ u teslîm edip ben dahi ber-vech-i muharrer ahz eylemiş idim hâlâ sagīrân-ı mezbûrânın nafaka ve kisve bahâya eşedd-i ihtiyâcları olmağla sagīrân-ı mezbûrânın nafaka ve kisve ve levâzım-ı zarûriyyeleri için men-lehü’l-hakku’t-taleb üzerine cânib-i şer‘den kadr-i kifâye meblağ farz ve takdîr olunması murâdımdır dedikde hâkim-i muvakkı‘-ı a‘la’l-kitâb tûbâ-lehû ve hüsn- meâb efendi hazretleri dahi sagīrân-ı mezbûrân Mehmed ve Hadice’nin nafaka ve kisve ve levâzım-ı sâire-i zarûriyyeleri için men lehü’l-hakki’t-taleb üzerine her biri için yevmî ikişer paradan yevmî dört para farz ve takdîr eyleyip meblağ-ı mefrûz-ı mezkûru sagīrân-ı mezbûrânın nafaka ve kisve vesâir levâzım-ı zarûriyyelerine harc ve sarfa ve lede’l-iktizâ istidâneye ve ınde’z-zafer men lehü’l-hakku’t-taleb üzerine rücû‘a mezbûre Fâtıma Hâtun’a izin verilmeğin mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâdis ve’l-ışrîn min-Şevvâli’l-mükerrem sene 1137.<br><br>Şuhûdü’l-hâl: Halil Çelebi b. Mustafa, Mustafa b. Ahmed, Mehmed b. Ahmed, Ali b. Ahmed, İbrahim b. Mustafa, Ebûbekir b. Hüseyin. </p>          <br><a title="Önceki sayfa" style="text-decoration:none" href="./ayrmetin.php?idno=21954"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21956"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o451"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>