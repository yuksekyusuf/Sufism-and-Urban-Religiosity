﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 282<br>Hüküm no: 271<br>Orijinal metin no: [50b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aleko ve Dimice Nasraniyenin abacı dükkânındaki gedik hisselerini Yorgi’ye sattıkları</b><br><br>Zindan Kapısı’nda abacı<br><br>Mahmiye-i İstanbul hısnı ebvâbından Eğrikapı dâhilinde Kasab İvaz mahallesinde mütemekkine ve şahsı zeyl-i rakīmde muharrerü’l-esâmî kimesneler ta‘rîfleriyle mu‘arrefe Dimice bt. Andon nâm Nasrâniye meclis-i şer‘-i hatîrde abacı esnâfından Aleko v. Dimitri nâm zimmî hâzır olduğu hâlde esnâf-ı mezkûreden işbu bâ‘isü’s-sifr ( ) v. Sürmeli nâm zimmî muvâcehesinde ikrâr-ı tâm ve takrîr-i kelâm edip mahmiye-i mahkiye hısnı ebvâbından Zindan Kapısı hâricinde tarafeyni Sürmeli Yorgi ve Nikola zimmîlerin abacı dükkânları ile mahdûd bir bâb abacı dükkânı derûnunda mevcûde beyne’l-esnâf gedik ta‘bîr olunur bir piştahta ve iki mikrâs ve iki endâze ve bir akçe tahtası ve bir minder âlât-ı lâzıme-i ma‘lûmenin dört sehm i‘tibârıyla iki sehmi benim ve bir sehmi hâzır-ı mersûm Aleko zimmînin ve bir sehmi dahi gāibetü ani’l-meclis Ergiri nâm Nasrâniyenin akd-i âti’z-zikrin sudûruna değin yedimizde ırsen ve şirâen ale’ş-şüyû‘ mülkümüz olmağla âlât-ı gedik-i mezkûrdan ben ber-minvâl-i muharrer mâlike olduğum iki sehm hisse-i şâyi‘a-i mezkûremi tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ile altı bin yedi yüz on guruşa ve hâzır-ı mersûm Aleko zimmî dahi hisse-i şâyi‘a-i mezkûresini üç bin üç yüz elli beş guruşa mersûm Yorgi zimmîye bi-safkatin vâhidetin her birimiz bey‘ ü temlîk ve vech-i lâyıkları üzere teslîm eylediğimizde ol dahi ber-minvâl-i meşrûh iştirâ ve temellük ve tesellüm ve kabz ve kabûl eylediğinden sonra semenleri olan meblağ-ı mezkûrları her birimiz müşteri-i mesfûr yedinden bi’t-tamâm ve’l-kemâl ahz u kabz edip mebî‘-i mezkûrların tağrîr ve gabnine müte‘allika âmme-i de‘âvî ve kâffe-i mutâlebâtdan mersûm Aleko (Yorgi) zimmînin zimmetini ben ve hâzır-ı mersûmdan her birimiz ibrâ-i âmm-ı sahîh-i şer‘î ile ibrâ ve iskāt eylediğimizde ol dahi ibrâ-i mezkûrumuzu kabûl etmekle fîmâ-ba‘d âlât-ı gedik-i mezkûrda olan hisse-i şâyi‘a-i merkūmelerimizde benim ve hâzır-ı mersûm Aleko zimmînin aslâ ve kat‘â alâka ve medhallerimiz kalmayıp müşteri-i mersûm Yorgi zimmînin mülk-i müşterâsı ve hakk-ı sırfı olmuşdur dedikde mukırra-ı mersûme Dimice Nasrâniyenin cemî‘ kelimât-ı meşrûhasını hâzır-ı mersûm Aleko ve müşteri-i mesfûr Yorgi zimmîlerden her biri vicâhen tahkīk ve şifâhen tasdîk etmeğin mâ-vaka‘a [bi’t-taleb tasdîk olundu]<br><br>Fî 29 Ra sene 1247<br><br>Şuhûdü’l-hâl: Kethüdâ es-Seyyid el-Hâc Hüseyin Ağa, Hafız İsmail Ağa b. Mustafa, Ali Ağa b. el-Hâc Mehmed.<br><br>Abacı Hıristo v. Tanaş, Abacı Yorgi v. Dimitri, Abacı İstavri v. Yafkar, Abacı Eftim v. Hıristo.</p>          <br><a title="Önceki sayfa" style="text-decoration:none" href="./ayrmetin.php?idno=34448"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34450"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o513"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>