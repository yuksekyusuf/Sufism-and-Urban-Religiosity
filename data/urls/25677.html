﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 668<br>Hüküm no: 790<br>Orijinal metin no: [100a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa b. Mehmed’in Sahhaf Süleyman mahallesindeki mülk menzilini Hazinedar Mustafa Ağa ve kardeşi Hacı Ali’ye sattığı</b><br><br>Mülknâme ale’l-iştirâk.<br><br>Dârü’l-hilâfeti’l-aliyye Kostantıniyyeti’l-mahmiye’de Sahhâf Süleyman mahallesinde sâkin Ali Ağa b. Mehmed el-müteferrika meclis-i şer‘-i hatîr-i lâzımü’t-tevkīrde bâ‘isü’l-kitâb mefharu’l-eşbâh Hazînedâr Mustafa Ağa b. Rıdvan tarafından ikrâr-ı câ’i’z-zikri tasdîka vekîl ve kendi tarafından asîl birâderi el-Hâc Ali Ağa b. Rıdvan mahzarında ikrâr ve takrîr-i kelâm edip mahalle-i mezbûrede vâki‘ bir tarafdan merhûm Rüstem Paşa vakfı ve bir tarafdan Pazarbaşı el-Hâc Hüseyin mülküne ve tarafeyni tarîk-i âmma müntehî içinde hamamı ve bir bâb mahzeni ve bi’r-i mâ’ı ve kenîfi müştemil dört taş duvarı hâvî mülk-i muhterik menzilimin mülk ve arsası ile içinde mevcûd ma‘lûmü’l-mikdâr nıkzını tarafeynden îcâb ve kabûlü hâvî bey‘-ı bâtt-ı sahîh-i şer‘î ile mûmâ-ileyh Mustafa Ağa ile karındaşı vekîl-i mezbûr el-Hâc Ali Ağa’ya ber-vech-i iştirâk-i seviy bin beş yüz kıt‘a esedî guruşa bey‘ ve teslîm onlar dahi ber-minvâl-i muharrer iştirâ ve kabz eylediklerinden sonra semeni olan meblağ-ı mezkûr bin beş yüz esedî guruşu yedlerinden tamamen alıp kabz eyledim min-ba‘d arsa-i mahdûde-i mezkûre ve nıkz-ı merkūm müvekkil-i mûmâ-ileyh Mustafa Ağa ve karındaşı vekîl-i mezbûr el-Hâc Ali Ağa’nın mülk-i müşterâsı olup benim alâka ve medhalim kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’l-müderrisîn Mehmed Efendi b. el-Hâc Ahmed, İbrahim Ağa ser-hâzin-i bîrûnî, el-Hâc Halil b. Lütfullah, Mehmed Ağa b. Mustafa, Hasan Ağa el-cündî, Mahmud Efendi b. Mehmed, Osman Efendi b. Ömer, Süleyman b. Hasan, Hasan Bey b. Süleyman, Ahmed Bey b. Mehmed, Mustafa b. Musa, Abdülkerim b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=25676"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25678"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b668"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o966"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>