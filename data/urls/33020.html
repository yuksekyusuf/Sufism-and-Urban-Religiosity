﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 155<br>Hüküm no: 122<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Ayşe Hanım bt. Mustafa’nın un değirmeni gediğini Seyyid İsmail Ağa b. Kebecizade Seyyid Mehmed Said Ağa’ya sattığı</b><br><br>Unkapanı’nda uncu değirmeni<br><br>Mahmiye-i İstanbul’da Salma Tomruk kurbünde Hoca Kasım Gönânî mahallesinde sâkine Şerîfe Âişe Hanım bt. Mustafa’nın zevci ve tarafeynden husûs-ı âti’l-beyânı ikrâra vekîli olduğu zât-ı mezbûreyi bi’l-ma‘rifeti’ş-şer‘iye ârifân Uncular Kethudâsı el-Hâc Mehmed Ağa b. el-Hâc İbrahim ve Kapan-ı dakīk tüccârından Kebecizâde es-Seyyid el-Hâc Mehmed Ârif Ağa b. es-Seyyid el-Hâc İsmail şehâdetleriyle ber-nehc-i şer‘î sâbit olan Helvacı Hasan Ağa b. Mustafa nâm kimesne meclis-i şer‘-i şerîf-i enverde merkūm Kebecizâde es-Seyyid el-Hâc Mehmed Ârif Ağa hâzır olduğu hâlde işbu bâ‘isü’l-kitâb es-Seyyid İsmail Ağa b. Kebecizâde es-Seyyid el-Hâc Mehmed Said Ağa mahzarında bi’l-vekâle ikrâr-ı tam ve takrîr-i kelâm edip müvekkilem zevcem mezbûre Şerîfe Âişe Hanım mahmiye-i mezbûrede Unkapı kurbünde Arabacılar nâm mahâlde vâki‘ bahçeli değirmeni demekle şehîr ma‘lûmü’l-hudûd iki horos bir bâb uncu değirmeni derûnunda mevcûde beyne’l-esnâf gedik ta‘bîr olunur sekiz re’s bârgir ve sâir âlât-ı lâzıme-i ma‘lûmeden iki re’s bârgir ve onlara isâbet eden sâir âlât-ı lâzıme-i ma‘lûme merkūm es-Seyyid İsmail Ağa’nın dört re’s bârgir ve onlara isâbet eden sâir âlât-ı lâzıme-i ma‘lûme benim ve iki bârgir ve onlara isâbet eden sâir âlât-ı lâzıme-i ma‘lûme hâzır-ı mezbûr Kebecizâde es-Seyyid el-Hâc Mehmed Ârif Ağa’nın yedimizde iştirâken mâlımız ve mülkümüz olmağın ben âlât-ı lâzıme-i mezkûreden akd-i âti’z-zikrin sudûruna değin ber-vech-i muharrer mâlike olduğum dört re’s bârgir ve onlara isâbet eden sâir âlât-ı lâzıme-i ma‘lûmeyi üç bin guruşa ve hâzır-ı mezbûr Kebecizâde es-Seyyid el-Hâc Mehmed Ârif Ağa kezâlik mâlik olduğu iki re’s bârgir ve onlara isâbet eden sâir âlât-ı lâzıme-i ma‘lûmeyi bin beş yüz guruşa tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile merkūm es-Seyyid İsmail Ağa’ya bey‘ ve temlik ve teslîm eylediğimizde ol dahi ber-vech-i muharrer yedimizden iştirâ ve temellük ve tesellüm ve kabz ü kabûl ve semenleri olan meblagayn-ı merkūmeyn zikr olunan üç bin guruşu bana ve meblağ-ı mezbûr bin beş yüz guruşu hâzır-ı mezbûr es-Seyyid el-Hâc Mehmed Ağa’ya def‘ ü teslîm eylediğinde biz dahi yedinden her birimiz tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d âlât-ı lâzıme-i mezkûrede bizim kat‘a alâka ve medhalimiz kalmayup ber-i‘tibâr-ı merkūm iki re’s bârgir ve onlara isâbet eden sâir âlât-ı lâzıme-i ma‘lûme mukaddemâ ve altı re’s bârgir ve onlara isâbet eden sâir âlât-ı lâzıme-i ma‘lûme hâlâ ber-minvâl-i muharrer şirâen ki mecmû‘u mezbûr es-Seyyid İsmail Ağa’nın [29a] mâl-ı müşterâsı ve hakk-ı sırfı olmuşdur dedi dedikde hâzır-ı merkūm es-Seyyid el-Hâc Mehmed Ârif Ağa ile mezbûr es-Seyyid İsmail Ağa’dan her biri ba‘de [’t-tasdîki’ş-şer‘î mâ-vaka‘a [bi’t-taleb ketb olundu.]<br><br>Fî 9 Ra sene [1]238.<br><br>Şühûdü’l-hâl: Ekmekçiler Kethudâsı Mehmed Efendi b. Ali, Uncular Kethudâsı el-Hâc Mehmed Ağa b. el-Hâc İbrahim, Hatîbzâde es-Seyyid el-Hâc Hasan Ağa b. Ali, es-Seyyid el-Hâc Veliyüddin Ağa, Kebecizâde es-Seyyid el-Hâc Mehmed Said Ağa b. es-Seyyid el-Hâc İsmail.</p>          <br><a title="Önceki sayfa" style="text-decoration:none" href="./ayrmetin.php?idno=33019"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33021"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o447"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>