﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 308<br>Hüküm no: 284<br>Orijinal metin no: [57b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meşin ve kavaslanın yüksek fiyatla debbağ esnafına satışının yasaklandığı</b><br><br>Meşin ve kavaslayı gālî bahâ ile esnâfına bey‘inin men‘i<br><br>Ma‘rûz[-ı dâ‘î-i devlet-i aliyyeleridir ki]<br><br>Sâdır olan fermân-ı âlişâna imtisâlen işbu arz ve mahzar ve derkenârlara nazar olundukta vilâyet-i Anadolu’da Timurcu kazâsında kâin debbâğ esnâfının havâyic-i zarûriyelerinden olup ba‘zı kurâlarında hâsıl olan palamudun râyici üzere ahz ve iştirâlarına ba‘zı muhtekir taraflarından müdâhale ve mümâna‘at olunup ve esnâf-ı merkūme yedlerinde bulunan tiftiği dahi müşterisine satdırdıklarını beyân ile o makūle palamudun esnâf-ı merkūme kendi amellerine vefâ edecek mikdârı olmadıkça kaza-yı âhardan kimesne vaz‘-ı yed etmemek ve yedlerinde bulunan tiftiği esnâflarından mu‘temed bir kimesne bey‘ine âhardan mümâna‘at olunmamak bâbında fermân-ı âlîşân sudûrunu istid‘â etmiş oldukları mefhûm-ı arz ve mahzardan müstebân olup fi’l-hakīka debbâğ esnâfının i‘mâl eyledikleri kavasla ve meşinin cüz-i a‘zamı olan palamudun esnâf-ı merkūme almadıkça kavasla ve meşin i‘mâl eylemeyüp mağdûr ve mütezarrır olacakları zâhir olmağın bu sûretle tiftik bey‘i içün olan istid‘âlarından sarf-ı nazar ile ancak kazâ-i merkūm kurâsında hâsıl olan palamudun belde-i merkūmede kâin debbâğ esnâfına dahi eşedd-i lüzûmu var iken esnâf-ı merkūme amellerine vâfî almadıkça muhtekir ve mâr ve dermâz …? makūlelerinin iştirâ edüp Âsitâne-i aliyyenin gayrı mahallere nakl [58a] yâhud cem‘ edüp ba‘dehû esnâf-ı merkūmeye gālî bahâ ile bey‘leri mahallinde men‘ ve def‘ olunmak bâbında fermân-ı âlîşân sudûru muktezâ-yı maslahat idüğü İstanbul Mahkemesi’nden huzûr-ı âlîlerine i‘lâm olundu ol bâbda emr ve fermân hazret-i veliyyü’l-emrindir.<br><br>Fi’l-yevmi’s-sâlis min-Recebi’l-ferd sene seb‘a ve selâsin ve mi’eteyen ve elf.</p>          <br><a title="Önceki sayfa" style="text-decoration:none" href="./ayrmetin.php?idno=32709"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32711"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o532"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>