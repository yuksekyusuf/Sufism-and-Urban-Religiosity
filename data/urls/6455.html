﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 256<br>Hüküm no: 239<br>Orijinal metin no: [34a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Emetullah Hatun’un kocası Hulusi Mehmed Efendi’deki alacaklarını vasisi olan Hatice Hatun’un tahsil ettiği</b><br><br>Husûs-ı âti’l-beyânı mahallinde ketb ü tahrîri için bi’l-iltimâs cânib-i şer‘-i enverden irsâl olunan Mevlânâ Ömer Efendi b. Nurullah Efendi mahmiye-i İstanbul’da Sultan Hamamı kurbünde Hoca Kasım Gönânî mahallesinde merhûm Bakizâde zevcesi Hadîce nâm hatunun sâkine olduğu menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf eyledikde mahalle-i mezbûrede sâkine iken bundan akdem vefât eden Emetullah Hatun bt. Abdurrahman’ın verâseti zevci fahrü’l-kuzât Hulusi Mehmed Efendi b. Şeyh Nef‘i Efendi ve sadrî sagīr oğulları Abdülbaki ve Abdulkadir b. Cafer Efendi vâlidesi mezbûre Hadîce Hatun bt. Abdullah’a ba‘de’l-ihzâr sagīrân-ı mezbûrânın kıbel-i şer‘-i enverden tesviye-i umûrlarına vasiye-i mansûbeleri ceddeleri ve zâtı bi’t-ta‘rîfi’ş-şer‘î ârifân Helvacı Mehmed Çelebi b. Halil ve Halil Çelebi b. Mehmed nâm kimesne ta‘rîfleriyle mu‘arrefe mezbûre Hadîce Hatun meclis-i ma‘kūd-ı mezkûrda işbu râfi‘ü’l-kitâb mûmâ-ileyh Hulusi Mehmed Efendi mahzarında asâleten ve vesâyeten ikrâr-ı tâm ve takrîr-i kelâm edip târîh-i kitâbdan altı ay mukaddem vasîleri olduğum sagīrân-ı mezbûrânın mâllarından onu on bir buçuk hesâbı üzere devr-i şer‘iyle üvey babaları işbu mûmâ-ileyh Hulusi Mehmed Efendi’ye iki yüz guruş ikrâz ve teslîm ol dahi yedimden ahz u kabz etmiş idi, hâlâ meblağ-ı mezbûr iki yüz guruşu ve meblağ-ı mezbûrun târîh-i kitâba gelince kısta’l-yevm hesâbı üzere altı aya isâbet eden on beş guruş ribhini ve müteveffât-ı mezkûrenin mûmâ-ileyh Hulusi Mehmed Efendi zimmetinde ma‘kūdün-aleyh olan dokuz bin akçe mehr-i müeccelinden asâleten ve vesâyeten olan elli bir guruş hisselerimiz ki min-haysü’l-mecmû‘ iki [bin] altmış altı guruş ile mûmâ-ileyh Mehmed Efendi yedinde kendi mâlımdan dahi vedî‘a olan bir çift altın bilezik ve ikişer zümrüd ayaklı bir çift altın küpeyi mûmâ-ileyh Hulusi Mehmed Efendi yedinden asâleten ve vesâyeten tamâmen ahz u kabz eyledim fîmâ-ba‘d kızım ve mûrisem müteveffât-ı mezkûrenin ma‘lûm ve mechûl terekesine ve zikr olunan iki yüz guruş ve ribhine ve bilezik ve küpelere müte‘allıka âmme-i de‘âvî ve mutâlebât ve kâffe-i eymân ve muhâsamâtdan zevc-i mûmâ-ileyh Hulusi Mehmed Efendi’nin zimmetini ibrâ-i âmm-ı katı‘u’n-nizâ‘la asâleten ve vesâyeten ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an ba‘s olunan ümenâ-i şer‘le meclis-i şer‘a gelip alâ-vukū‘ihi inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fî 8 S sene 1153.<br><br>Şuhûdü’l-hâl: Helvacı Mehmed Çelebi b. Halil, Mustafa Ağa b. İbrahim, Mustafa Odabaşı b. Mehmed, es-Seyyid Zeynelabidin b. es-Seyyid Hanifi, mefharü’l-müderrisîni’l-kirâm es-Seyyid Mehmed Tahir Efendi b. el-merhûm Mahmud Efendi ve Halil Çelebi b. Mehmed, helvacı dâmâdı Hasan b. Musli, Mehmed Ağa b. Ali el-mübâşir, Mehmed Beşe b. Ahmed, el-Hâc Mustafa b. el-Hâc Mehmed, Mustafa b. Ahmed, el-Hâc Ali b. Mustafa el-Hanik?, Halil Çelebi b. Hüseyin el-Hanik?, Ahmed Çelebi b. Halil el-Hanik?, Hüseyin Ağa b. Satılmış el-Hanik? ve Ahmed b. Musa</p>          <br><a title="Önceki sayfa" style="text-decoration:none" href="./ayrmetin.php?idno=6454"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6456"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>