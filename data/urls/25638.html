﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 645<br>Hüküm no: 751<br>Orijinal metin no: [96a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nuh Bey b. Hüseyin Paşa’nın Efrenc asıllı cariyesi Çâker’i azat ettiği</b><br><br>Itknâme.<br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den Mevlânâ Ahmed Efendi b. Mehmed irsâl olunup ol dahi Dârü’l-hilâfeti’l-aliyye Kostantıniyyeti’l-mahmiye’de Cebecibaşı mahallesinde vâki‘ kapıcıbaşılarından umdetü’l-emâcid ve’l-ekârim câmi‘ü’l-mehâmid ve’l-mekârim zü’l-kadri’r-refî‘ ve’l-câhi’l-menî‘ Nuh Bey b. el-merhûm Hüseyin Paşa’nın sâkin olduğu menzil-i âlîlerine varıp akd-i meclis-i şer‘-i şerîf eyledikde mûmâ-ileyh Nuh Bey meclis-i mezbûrda ikrâr ve i‘tirâf edip bana rıkkını mu‘terife olan çatık kaşlı elâ gözlü uzun boylu Efrenciyyetü’l-asl bâ‘isetü’r-rakīm Çâker bt. Abdullah nâm câriye-i memlûkesi hasbeten lillâhi te‘âlâ tahrîr ve i‘tâk ve silk-i harâ’ir-i asliyâta ilhâk eyledim ba‘de’l-yevm mezbûre Çâker sâir harâ’ir-i asliyât gibi hürre olup üzerinde velâdan gayrı hakkım kalmadı dedikde vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Hasan b. Bayram ile meclis-i şer‘a gelip alâ-vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Efdalü efâdılı’l-müderrisîni’l-kirâm ekmelü ekâmili’l-muhakkıkīni’l-fihâm Mehmed Efendi b. eş-Şeyh Muharrem, Mefharu’l-a‘yân İrfan Ağa b. ( ) kethudâ-yı müşârün-ileyh, Musa Bey b. Mehmed, eş-Şeyh Ebûbekir eş-Şâmî el-müderris, Mehmed b. Ali, Receb b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=25637"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25639"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b645"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o970"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>