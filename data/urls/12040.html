﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 171<br>Hüküm no: 122<br>Orijinal metin no: [80-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yüzbaşı Ali Rıza Efendi’nin vefatı üzerine küçük oğlu İhsan’a annesinin vasi tayin edilerek nafaka takdir edildiği</b><br><br>el-Hâc Hüsnü, nafaka ve vasî<br><br>Hudâvendigâr-ı esbak cennet-mekân Sultan Abdülhamid Hân-ı evvel -tâbe serâhû- hazretlerinin evkāf-ı şerîfeleri müsakkafâtından Beylerbeyi nâm mahâlde bir bâb menzilde eşyâsı olup mahrûse-i Selanik’de sâkin iken bundan akdem vefât eden Beşinci Ordu-yı hümâyûn İkinci Taburu’nun Birinci Bölüğü Kamacı Yüzbaşısı Ali Rıza Efendi b. Ahmed b. Mehmed’in sulbî sagīr oğlu tahmînen altı yaşında İhsan Bey’in vakt-i rüşd ü sedâdına değin tesviye-i umûruna kıbel-i şer‘den bir vasî nasbı lâzım ve mühim olmağın emîne ve müstakīme ve her vechile vesâyet uhdesinden gelmeye muktedire idiği zâtını ârifân zeyl-i kitâbda muharrerü’l-esâmî Müslimîn haberleriyle zâhir ve mütehakkık olan sagīr-i mezbûrun vâlidesi işbu bâ‘isetü’l-kitâb Naciye Behiye Hanım sagīr-i mezbûrun vakt-i rüşd ü sedâdına değin tesviye-i umûruna kıbel-i şer‘den vasî nasb ü ta‘yîn olundukda ol dahi vesâyet-i mezkûreyi kabûl ve merâsimini kemâ-yenbagī edâya ta‘ahhüd ve iltizâm eylediğinden sonra vasîyy-i mezbûrenin talebiyle sagīr-i mezbûrun babası müteveffâ-yı mezbûrdan mevrûs ve müntakil mâlı nemâsından işbu târih-i vesîkadan kadr-ı ma‘rûf idiği ihbâr olunan şehriye kırk iki guruş nafaka ve kisve-bahâ farz ve takdîr olunup meblağ-ı mefrûz-ı mezkûr şehriye kırk iki buçuk guruş sagīr-i mezbûrun [81] nafaka ve kisve-bahâ ve sâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer sagīr-i mezbûrun mâlı nemâsına rücû‘a vasîyy-i mezbûr Naciye Behiye Hanım’a izin verildiğini mahkeme-i teftîş-i evkāf beytü’l-mâl kassâmı fazîletlü Ahmed Bahâî Efendi inhâ etmeğin mâ-vaka‘a bi’t-taleb ketb olundu.<br><br>Fî 27 Muharrem sene [1]301<br><br>Şühûdü’l-hâl: Bekir Efendi b. Arslan, Osman Efendi b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12039"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12041"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o330"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>