﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 457<br>Hüküm no: 457<br>Orijinal metin no: [84b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Magdola Nasraniyenin bakkal gediği hissesini Bakkal Eftat’a sattığı</b><br><br>Bakkāl Şehzâdebaşı’nda<br><br>Kaydı ihrâc-şüd fî 17 S sene [12]74<br><br>Vilâyet-i Anadolu’da Niğde sancağında vâki‘ İncesu kasabasında Salande? mahallesinde mütemekkine Magdola bt. Ligori v. Kiryako nâm Nasrâniyenin li-ebeveyn ammi ve tarafından husûs-ı âti’l-beyânda vekîl olduğu şahs-ı mersûmeyi bilir bakkāl ustabaşılarından Mai v. Anaştaş ve Sava v. diğer Anaştaş nâm zimmîler şehâdetleriyle sâbit olan Yakof v. Yuvan nâm zimmî meclis-i şer‘-i hatîrde bakkāl tâifesinden Eftat v. Filibos nâm zimmî muvâcehesinde bi’l-vekâle ikrâr-ı tâm ve takrîr-i kelâm edip İstanbul’da Şehzâdebaşı’nda kâin Yahya Bey dükkânı denmekle arîf ma‘lûmü’l-hudûd bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla yirmi sekiz sehmi mersûm Eftat zimmînin babası mesfûr Filibos zimmînin ve altmış sehmi İstefan zimmînin ve mâ‘adâ otuz iki sehmi dahi akd-i âti’z-zikrin sudûruna değin müvekkilem mersûmenin yedlerinde mülkleri olmağla ben gedik-i mezkûrdan müvekkilem mersûmenin ber-minvâl-i muharrer mâlik olduğu otuz iki sehm hisse-i şâyi‘asını tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-izn-i şürekâ mersûm Eftat zimmîye dört bin guruşa bi’l-vekâle bey‘ ü temlîk ve vech-i lâyıkı üzere teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl edip semen-i mezkûr dört bin guruşu bana tamâmen def‘ ü teslîm ve ben dahi yedinden bi’l-vekâle ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âm ile bi’l-asâle ve bi’l-vekâle ibrâ ve iskāt eyledik fîmâ-ba‘d âlât-ı gedik-i mezkûrun otuz iki sehm hisse-i şâyi‘asında müvekkilem mersûmenin aslâ ve kat‘â alâka ve medhali kalmayıp müşteri-i mersûm Eftat zimmînin mülk-i müşterâsı ve hakk-ı sırfı olmuşdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî-gurreti Zilhicce sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi ve gayruhum.<br><br>Ustabaşı Kiryako, Ustabaşı Ananosti, Ustabaşı İstefan, Kabzımâl Yani.</p>          <br><a title="Önceki sayfa" style="text-decoration:none" href="./ayrmetin.php?idno=34634"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34636"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b457"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o479"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>