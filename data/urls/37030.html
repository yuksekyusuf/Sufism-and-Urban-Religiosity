﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 169<br>Hüküm no: 86<br>Orijinal metin no: [26a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nalıncızade Attar Mustafa’nın çocuklarının vasisi İbrahim Çelebi, İsak Yahudi’de Mustafa’nın alacağı olduğu iddiasıyla açtığı davada haksız bulunduğu</b><br><br>Kezâlik akd-i meclis-i şer‘-i şerîf ettikde müteveffâ-yı mezbûrun sulbiye sagīre kızları Hadîce ve Emine ve Safiye’nin tesviye-i emrlerine min-kıbeli’ş-şer‘ vasiyy-i mansûbları mezbûr İbrahim Çelebi meclis-i ma‘kūd-ı mezbûrda işbu bâ‘isü’s-sifr Katalan cemâ‘atinden olup mahrûse-i Galata müzâfâtından Kuruçeşme’de sâkin İsak v. Yako nâm Yahûdi mahzarında bi’l-vesâye üzerine da‘vâ ve takrîr-i kelâm edip müteveffâ-yı mezbûr el-Hâc Mustafa b. Mahmud’un işbu yedimde olan deyn temessüğü mûcebince mesfûr İsak zimmetinde cihet-i deyn-i şer‘îden dört yüz guruş hakkı olup meblağ-ı mezbûru kable’l-ahz ve’l-istîfâ fevt olmağla meblağ-ı mezbûr dört yüz guruşu vesâyetim hasebiyle mesfûr İsak’dan taleb ederim suâl olunsun dedikde gıbbe’s-suâl mesfûr İsak cevâbında deyn-i mezkûru ikrâr lâkin <<müdde‘î>> meblağ-ı mezbûr dört yüz guruş mukābelesinde müteveffâ-yı mezbûr el-Hâc Mustafa b. Mahmud b. Hasan işbu meclisde hâzır olup mu‘âyene olunan yüz sekiz miskāl hâlisü’l-ayâr bütün altın kuşak ile yüz on iki miskāl altın bileziğini rehin olmak üzere huzûr-ı Müslimînde <<ikrâr>> def‘ u teslîm edip ol dahi ber-vech-i muharrer kabz ve tesellüm ettikden sonra meblağ-ı mezbûrun iki yüz guruşunu dahi müteveffâ-yı mezbûr el-Hâc Mustafa’ya hayâtında fevtinden üç ay mukaddem iki yüz guruş olmak üzere seksen aded cedîd tuğrâlı altını yine huzûr-ı Müslimînde def‘ u teslîm edip ol dahi kabz etmekle müteveffâ-yı mezbûra cihet-i mezbûreden zimmetimde ancak iki yüz guruş deynim vardır deyü def‘le mukābele edip istintâk olunsun dedikde gıbbe’l-istintâk ve’l-inkâr müdde‘î-i mesfûr İsak’dan def‘-i meşrûhuna beyyine taleb olundukda udûl-ı Müslimînden olup zikr olunan el-Hâc Hasan mahallesinde sâkin Süleyman Çelebi b. Abdullah ve Karanlıkmescid mahallesinde sâkin es-Seyyid Mustafa Çelebi b. es-Seyyid el-Hâc Mehmed li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müdde‘î-i mesfûr İsak v. Yako meblağ-ı mezbûr dört yüz guruş deyni mukābelesinde müteveffâ-yı mezbûra hayâtında işbu meclise hâzır olup mu‘âyene olunan yüz sekiz miskāl hâlisü’l-ayâr bütün altın kuşak ile yüz on iki miskāl altın bileziğini rehin olmak üzere huzûrumuzda def‘ u teslîm edip ol dahi ber-vech-i muharrer kabz ve tesellüm ettikden sonra meblağ-ı mezbûrun iki yüz guruşunu dahi müteveffâ-yı mezbûra hayâtında fevinden üç ay mukaddem iki yüz guruş olmak üzere seksen aded cedîd tuğrâlı altını yine huzûrumuzda def‘ u teslîm edip ol dahi ber-vech-i muharrer yedinden ahz u kabz eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a [vâki‘ hâli] mevlânâ-yı mezbûr kezâlik inhâ etmeğin mâ-vaka‘a kayd-şüd.<br><br>Fî 23 min-Muharrem sene 1110<br><br>Şuhûdü’l-hâl: Es-sâbikūn es-sâbikūn es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=37029"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37031"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1219"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>