﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 181<br>Hüküm no: 120<br>Orijinal metin no: [26b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Usta b. Mustafa’nın, Mehmed Şakir Usta’dan berber gediğini satın alıp başka bir yere naklettiği</b><br><br>Berber gediği mübâya‘ası ve nakli<br><br>Ma‘rûz<br><br>Âsitâne-i aliyyede vâki‘ berber esnâfından sahib-i arzuhâl es-Seyyid Mehmed Şâkir Usta b. es-Seyyid Mehmed Emin meclis-i şer‘-i münîrde yine esnâf-ı merkūmeden es-Seyyid İbrahim Usta b. es-Seyyid Mustafa muvâcehesinde esnâf-ı merkūme kethudâsı İbrahim Ağa ve şeyhi Musa Efendi ve du‘âcısı İsmail Efendi ve yiğitbaşısı es-Seyyid Mehmed Nuri Ağa ve çavuşu Mustafa Usta ve köşe ustası Abdi Usta hazır oldukları hâlde takrîr-i kelâm edip hâmiş-i arzuhâlde mastûr derkenâr nâtık olduğu üzre İstanbul’da Kıztaşı’nda turşucu dibinde kâin Başmuhâsebe’de Ali Usta ismine mukayyed şurût-ı nizâma dâhil ve mu‘teber bir bâb kadîm berber dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmeye tedâvül-i eydî ile şirâen müstakillen mâlım iken dükkân-ı mezkûr bundan akdem harîkde muhterik oldukda âlât-ı gedik-i mezkûru tahlîs etmişdim el-hâletü hâzihî ben âlât-ı müstahlasa-i mezkûreyi tarafeynden bi’l-îcâb ve’l-kabûl bâtten ve sahîhan bi-safkatin vâhidetin merkūm es-Seyyid İbrahim Usta’ya beş yüz guruş semen-i makbûza bey‘ ve temlîk ve teslîm eylediğimde ol dahi ber-vech-i muharrer iştirâ ve tesellüm ve kabz ve kabûl edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini kabûlü hâvî ibrâ ve ıskāt eyledik fîmâ-ba‘d âlât-ı gedik-i merkūm mezbûr es-Seyyid İbrahim Usta’nın mülk-i müşterâsı ve hakk-ı sırfı olup benim asla alâkam kalmamışdır deyü ba‘de’l-ikrâr ve’t-tasdîk dükkân-ı mezkûr arsasına mutasarrıfı ke’l-evvel berber dükkânı binâ etmeyip eşedd-i lüzûmuna binâen menziline ilâve murâd eylediğinden âlât-ı müstahlasa-i mezkûrenin âhar mahalle nakli lâzım geldiği beyânıyla Bâb-ı Âlî civârında Beşir Ağa Câmi‘-i şerîfi tahtında vâki‘ mutasarrıf olduğu âhar gedikden ârî bir bâb dükkâna nakl ile ism ve mahâll-i evvelin kuyûdları ref‘ ve terkīn ve mahâll-i sânîde mu‘teber ve müstekar olmak üzere kendi ismine tashîhan kayd ve yedine sûret i‘tâsını merkūm es-Seyyid İbrahim Usta kulları istirhâm ve istid‘â ve fi’l-vâki‘ gedik-i mezkûr mukayyed ve mu‘teber ve taht-ı nizâma dâhil kadîm gediklerinden olarak akd-i bey‘in sudûruna değin bâyi‘-i merkūm es-Seyyid Mehmed Şâkir Usta’nın tedâvül-i eydî ile şirâen müstakillen mâlı ve bu makūle kayd-ı evveline ta‘arruz olunmayarak tedâvül-i eydî bulunan gediklerin muahharan mâlikleri lede’l-iktizâ âhar mahalle nakleylediklerinde kayd-ı evveli terkīn ve nakli derciyle isimlerine tashîhan sûret i‘tâsı şurût-ı nizâmlarından ve mesbûk bi’l-emsâl olduğunu hâzırûn-ı merkūmûn ihbâr ve inhâ etmeleriyle bu sûretde istid‘âsı şurût-ı nizâm-ı kadîme muvâfık olduğundan müsâ‘ade-i seniyyeleri erzânî buyurulup emsâli ve şurûtu mûcibince ber-vech-i muharrer nakli derciyle ismine tashîhan sûret i‘tâsı bâbında fermân-ı âlîleri sudûru iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 8 R sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33546"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33548"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>