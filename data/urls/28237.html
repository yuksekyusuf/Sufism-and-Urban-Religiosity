﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 190<br>Hüküm no: 212<br>Orijinal metin no: [44a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Bey b. Abdullah’a olan borcundan dolayı hapiste olan Şerife Emetullah bt. Ali Efendi’nin serbest bırakılmasına dair mahalle halkının beyanı</b><br><br>Mahmiye-i İstanbul’da Haraççı İshak Bey mahallesinde sâkine ve mukaddemâ âhar düyûn-ı müsbetesi için müddet-i medîde habs olunup ve hâlâ işbu hâzır bi’l-meclis Süleyman Bey b. Abdullah nâm kimesneye cihet-i karzdan bin beş yüz akçe deyni için mahmiye-i mezbûrede Sicn-i Sultânî’de mahbûse olan Şerife Emetullah bt. Ali Efendi nâm hâtûndan ber-vech-i âtî istişhâd-ı şer‘î sudûrundan sonra mahalle-i mezbûre sükkânından olup mezbûrenin zâtını ma‘rifet-i şer‘iyye ile ârifûn İmâm Abdullah Efendi ve Abdulbâki Çelebi b. Hüseyin ve Musa Çelebi b. Abdullah ve Halil Çelebi b. İbrahim ve Hüseyin Efendi b. Mehmed el-Müezzin ve Ahmed Bey b. Süleyman nâm kimesneler meclis-i şer‘a hâzırûn olup şöyle edâ-i şehâdet eylediler ki fi’l-vâki‘ işbu medyûne-i mezbûre Emetullah Hatun hâlâ üzerinde lâbise olduğu işbu köhne libâsından gayrı bir şeye mâlik değildir ve deyn-i mezbûru bir vechile edâya iktidârı yokdur, müflise ve mu‘dimedir, biz bu husûsa bu vech üzere şâhidleriz, şehâdet dahi ederiz deyü her biri dâyin-i mezbûrun muvâcehesinde edâ-i şehâdet edip ve dâyin-i mezbûr Süleyman Bey’in medyûne-i mezbûrenin yesârına beyyinesi olmamağla bâ-fermân-ı âlî vüs‘at-i hâl ve kudret-i mâlına değin mezbûre Şerife Hatun habsden ıtlâk olunmak üzere cânib-i şer‘-i şerîfden işbu vesîka bi’t-taleb ketb olundu.<br><br>Fi’l-yevmi’t-tâsi‘ min-Saferi’l-hayr li-sene mi’e ve elf.<br><br>Şuhûdü’l-hâl: es-Seyyid Hasan Çelebi b. es-Seyyid Hasan, Ahmed Ağa b. Musa, Abdullah Efendi b. Halil, Mustafa Ağa Sermuhzırân.</p>          <br><a title="Önceki sayfa" style="text-decoration:none" href="./ayrmetin.php?idno=28236"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28238"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o356"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>