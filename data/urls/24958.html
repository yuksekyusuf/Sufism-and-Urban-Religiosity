﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 143<br>Hüküm no: 71<br>Orijinal metin no: [7b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan’ın veraset taksimi</b><br><br>Mahmiye-i İstanbul’da Harâccı Muhyiddin mahallesinden olup bundan akdem fevt olan Hasan’ın verâseti vâlidesi Saime bt. Ahmed ve li-ebeveyn karındaşı Abdülbaki nâm sagīre münhasıra olduğu şer‘an zâhir ve asl-ı meselesi üç sehimden olup sihâm-ı mezbûrenin bir sehmi mezbûre Saime’ye ve iki sehmi merkūm Abdülbaki’ye isâbet eylediği bâhir oldukdan sonra mezbûre Saime Hatun tarafından husûs-ı âti’z-zikre vekîl olup mezbûrenin zâtını ma‘rifet-i şer‘iye ile ârifân Mustafa Bey b. Ahmed ve Osman Çelebi b. Hasan şehâdetleri ile şer‘an vekâleti sâbite olan Ümmühani bt. Ahmed nâm hatun meclis-i şer‘de sagīr-i mezbûrun kıbel-i şer‘den mansûb vasîsi olan Muslı Beşe b. ( ) mahzarında bi’l-vekâle ikrâr ve i‘tirâf edip müvekkilem mezbûre Saime Hatun oğlu müteveffâ-yı mezbûrun terekesinden olup vasîyy-i mezbûrun makbûzu olan iki yüz altmış esedî guruşdan üç sehimden bir sehm hissesine isâbet eden seksen altı esedî guruş ile seksen akçeyi vasîyy-i mezbûr Muslı Beşe yedinden bi’t-tamam ahz u kabz edip yedinde bir akçe ve bir habbe hakkı bâkī kalmadı dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’s-sâmin min-Recebi’l-ferd li-sene isneyn ve seb‘în ve elf.<br><br>es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=24957"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24959"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1059"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>