﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 144<br>Hüküm no: 120<br>Orijinal metin no: [24b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa’nın Küçük Ahmed Bey aleyhindeki arazi davasının meşru olmadığı</b><br><br>Nüsha-i sâniye<br><br>Mübâşiri Kırkçeşmeli Hacı Ömer Çavuşa Teslîm<br><br>Ma‘rûz,<br><br>Vilâyet-i Rumeli’de Tekfurdağı nâm-ı diğer Rodoscuk kazâsı ahâlîsinden sâhib-i arzuhâl İbrahim Ağa b. Mehmed nâm kimesne mahfil-i şer‘iyyâtda kazâ-i mezbûr vücûhundan Rikâb-ı hümâyûn-ı şâhâne kapıcıbaşılarından derûn-ı arzuhâlde mezkûrü’l-ism el-Hâc Küçük Ahmed Bey b. Ali muvâcehesinde ben işbu târîh-i i‘lâmdan on sene mukaddem mûmâ-ileyh Ahmed Bey’in malından ve yedinden iktirâz ve kabz ve umûruma sarfla istihlâk eylediğim sekiz yüz guruş zimmetimde deynim mukābelesinde kazâ-i mezbûra tâbi‘ Pazar karyesi hudûdu dâhilinde kâin taht-ı tasarrufumda olan her biri lede’l-ahâlî ve’l-cîrân ma‘lûmü’l-hudûd altı kıt‘a tarlaları iki kıt‘a temessük ile rehin olmak üzere mîr-i mûmâ-ileyh yedine teslîm eylediğimden sonra deynim olan meblağ-ı mezkûr sekiz yüz guruşu dahi mûmâ-ileyh Ahmed Bey’e tamâmen edâ ve îfâ eylediğimde, ol dahi yedimden ahz ve kabz ve istîfâ etmiş iken zikr olunan tarlahâ ve temessükleri bana redd ü teslîm etmeyip temessük-i mezkûrlar yedinde kaldığına binâen zikirleri mürûr eden altı kıt‘a tarlayı hâlâ karye-i mezbûre sâkinlerinden gāibân ani’l-beled Veli Mehmed b. Ahmed ile sulbî kebîr oğlu Nasuh’a bedel-i ma‘lûm ve medfû‘ ve makbûza re’y-i sâhib-i arzla emr ü tevkîlimsiz fuzûlî ferâğ ve tefvîz ü teslîm, onlar dahi seviyyen tefevvüz ve tesellüm ve kabz ü kabûl ve el-yevm vaz‘-ı yed ve tasarruf ederler ise de mücerred tarlahâ-yı mezkûreyi mûmâ-ileyh Ahmed Bey gāibân-ı mezbûrâna fâriğ olduğuna binâen yine gāibân-ı merkūmândan geri tefevvüz ve mahâllinde bana teslîme mûmâ-ileyh Ahmed Bey’e cebr ü tenbîh olunmak murâdımdır deyü tasaddî eylediği da‘vâsı tarlahâ-yı mezkûreye mîr-i mûmâ-ileyhin vâzı‘u’l-yed olmadığını mukırr u mu‘terif iken mesmû‘a ve iltifâta şâyân olmadığı ve tarlahâ-yı merkūmeyi mahâllinde zi’l-yed bulunan gāibân-ı merkūmândan sâhib-i arz huzûrunda da‘vâ etmek iktizâ edeceği müdde‘î-i merkūm İbrahim Ağa’ya tefhîm ve mûcebince da‘vâ-i mezkûresiyle mûmâ-ileyh el-Hâc Ahmed Bey’e bî-vech-i şer‘î mu‘ârazadan men‘ olunduğu huzûr-ı [âlîlerine i‘lâm olundu.]<br><br>Fî 6 R sene [12]74.<br><br>Nazif.</p>          <br><a title="Önceki sayfa" style="text-decoration:none" href="./ayrmetin.php?idno=38355"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38357"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>