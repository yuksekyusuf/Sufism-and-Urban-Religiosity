﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 194<br>Hüküm no: 143<br>Orijinal metin no: [94-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa Ağa’nın çocuklarına intikal eden evin satışı için Hacı Receb Ağa’nın vekil tayin edildiği</b><br><br>Mustafa Zühdü, vekâlet: 1 kıt‘a<br><br>Numara: 148, 40 guruş<br><br>Anadolu’da Dersim vilâyeti dâhilinde Çemişgezek kazâsı kurâsından Gercini karyesinde sâkinler Hüseyin ve Hasan ve Ali ağalar evlâd-ı el-müteveffâ Mustafa Ağa b. Hasan taraflarından ber-vech-i âtî vekâlet iddi‘â eden karye-i mezkûr ahâlisinden Hacı Receb Ağa b. Halil zikri âtî menzil hissesine bi’l-emâne vâzı‘ü’l-yed olan hademeden el-Hâc Mehmed Efendi b. Osman mahzarında üzerine da‘vâ ve takrîr-i kelâm edüp Nezâret-i Haremeyn-i muhteremeyne mülhak evkāfdan merhûme Fatıma Hatun bt. Murad Ağa Vakfı müsakkafâtından Galata’ya muzâfe kasaba-i Beşiktaş’da Sinanpaşa-yı Atik mahallesinde Muhtâr-ı Evvel sokağında on dokuz numara ile murakkam ma‘lûmü’l-hudûd ve’l-müştemilât iki kıt‘a temessükle şehriye doksan akçe icâre-i müeccelelü bir bâb menzil babaları müteveffâ-yı mezbûr intikālinden gāibûn-ı mezbûrûn ile li-ebeveyn kız karındaşları kebîre Fatıma Hanım ve sagīre Seher ve Naciye’nin intikāl-i âdîye binâen bi’l-icâreteyn iştirâken ve şâyi‘an taht-ı tasarruflarında ve mezbûr el-Hâc Mehmed Efendi gāibûn-ı mezbûrûnun üç südüs hisse-i şâyi‘alarına teslîmleriyle bi’l-emâne vâzı‘ü’l-yed olup ancak gāibûn-ı mezbûrûn ber-vech-i muharrer mutasarrıf oldukları hisse-i şâyi‘a-i mezkûrelerini merkūmun yedinden nez‘ ü kabza ve ba‘de’l-kabz bedel-i misliyle bâ-re’y-i mütevellî âhara ferâğa ve bedelini ahz ü kabza ve makbûzumu kendülere irsâl ve îsâle ve husûs-ı mezkûr mütevakkıf olduğu umûrun küllîsine yedimde olup <<işbu>> sene-i sâbıkā yani bin üç yüz senesi Zilhiccetü’ş-şerîfesinin yedinci günü târihiyle müverrah kazâ-i mezkûr nâibi es-Seyyid Abdüssamed Efendi’nin imzâ ve hâtemini hâviye bir kıt‘a vekâlet hücceti ve zahrında muharrer kazâ-i mezkûr <<nâibi>> Bidâyet Mahkemesi’nin memhûr mazbatası mantûklarınca mahkeme-i mezkûrda nâib-i mûmâ-ileyh huzûrunda tarafından beni bi’l-muvâcehe vekâlet-i mutlaka-i sahîha-i şer‘iye ile vekîl nasb ü ta‘yîn eylediklerinde ben dahi vekâlet-i mezkûreyi kabûl etmemle suâl olunup hisse-i şâyi‘a-i mezkûrdan keff-i yed ve bana teslîme mezbûr el-Hâc Mehmed Efendi’ye tenbîh olunmak bi’l-vekâle matlûbumdur dedikde gıbbe’s-suâl ol dahi cevâbında hisse-i şâyi‘a-i mezkûre <<ye bi’l-emâne vâzı‘ü’l-yed olduğunu>> gāibûn-ı mezbûrûnun ber-vech-i muharrer tasarruflarında olup kendüsü dahi hisse-i şâyi‘a-i mezkûreye bi’l-emâne vâzı‘ü’l-yed olduğunu tav‘an ikrâr mâ‘adâ müdde‘î-i [95] mezbûrun ber-vech-i muharrer vekâlet müdde‘âsını inkâr etmekle hüccet ve mazbata-i mezkûreler ba‘de’l-mütâla‘a hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği fetvâhâne-i celîleden tahşiye ve temhîr kılındığı ve mazmûnu müdde‘î-i mezbûrun takrîr-i meşrûhuna muvâfık ve mazbata-i mezkûre dahi hüccet-i mezkûreyi müeyyid ve musaddık olarak tezvîr ve tasnî‘den sâlim olduğu münfehim ve Mecelle-i Ahkâm-ı Adliyye’nin bin sekiz yüz yirmi birinci mâddesi hükmünce bu makūle tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hükm câiz olmağla mûcebince müdde‘î-i mezbûrun vekâletine ba‘de’l-hükm hisse-i şâyi‘a-i mezkûreden keff-i yed ve müdde‘î-i vekîl-i mezbûr Hacı Receb Ağa’ya teslîme mezbûr el-Hâc Mehmed Efendi’ye tenbîh olunduğu Evkāf-ı hümâyûn beytü’l-mâl kassâmı fazîletlü Ahmed Bahâî Efendi inhâ etmeğin mâ-vaka‘a bi’t-taleb ketb olundu.<br><br>Fî 3 Rebî‘ülâhir sene [1]301<br><br>Şühûdü’l-hâl: Ömer Ağa b. Abdulkadir, Mehmed Ağa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12060"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12062"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>