﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 183<br>Hüküm no: 186<br>Orijinal metin no: [32b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sekyas ve ortaklarıyla Mustafa Bey’in alacak davalarından karşılıklı vazgeçmeleri</b><br><br>Bâ-hatem-i hazret- efendi,<br><br>Ma‘rûz,<br><br>Edirne ahâlîsinden olup arzuhâl eden Sekyas ve şerîkleri Zado ve Matos meclis-i şer‘-i hatîrde el-Hâc Mustafa Bey b. Yusuf Paşa’nın vekîl-i şer‘îsi Hasan Ağa b. el-Hâc Hüseyin muvâcehesinde müvekkil-i mûmâ-ileyhden elli sekiz senesinde kışla emîni olduğu hâlde ale’l-iştirâk cihet-i karzdan yirmi beş bin guruş ahz u kabz ve ba‘dehu meblağ-ı mezbûru ceste ceste kendüye edâ edip lâkin elli dokuz ve altmış senelerinde müvekkil-i mûmâ-ileyhe bilâ-devr murâbaha nâmıyla dört bin sekiz yüz guruş teslîmimizden mâ‘adâ işbu hâzır bi’l-meclis âhar şerîkimiz Sarrâf Semaven yediyle dahi sekiz senede on dokuz bin ikiyüz guruş murâbaha ki cem‘an yirmi dört bin guruş asl-ı mâl-ı mezkûrdan fazla bizden ceste ceste murâbaha almağla taleb ederiz deyü da‘vâ eylediğimizde ol dahi müdde‘âmızı inkârından mâ‘adâ şerîkimiz mesfûr Simaven’den karz olmak üzere bin sekiz yüz [33a] guruş taleb ve da‘vâ sadedinde olmağla beynimizde münâza‘ât-ı kesîre vâkı‘a olmuş idi. El-hâletü hâzihî bizler da‘vâ-yı mezkûremizden meccânen fâriğ ve müvekkil-i müşârün-ileyh Mustafa Bey’in husûs-ı mezkûruna ve işbu târîh-i i‘lâma gelince âmme-i da‘vâdan her birimiz zimmetini ibrâ ve iskāt eylediğimizde ol dahi da‘vâ-yı mezkûresinden meccânen fâriğ ve âmme-i da‘vâdan bizim zimmetimizi ibrâ ve iskāt edip ve her birimiz âharın ibrâsını ber-minvâl-i muharrer bi’l-asâle ve bi’l-vekâle kabûl eyledik deyü ba‘de’l-ikrâr ve’t-tasdîk külliyen kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 14 Ramazan sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42291"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42293"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>