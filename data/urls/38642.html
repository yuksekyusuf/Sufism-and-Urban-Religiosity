﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 246<br>Hüküm no: 262<br>Orijinal metin no: [45b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ahmed Ağa’nın menzilini müştemilatıyla birlikte Rufaiye Tarikatı Zâviyesi Vakfı’na satması</b><br><br>Vakfa Mübâya‘a. 500 guruş<br><br>Havâss-ı Refî‘a kazâsına muzâfe Çekmece-i sagīr nâhiyesine tâbi‘ Safra [Safa] karyesi ahâlisinden es-Seyyid Ahmed Ağa b. Ali meclis-i şer‘-i şerîf-i enverde ricâl-i Devlet-i aliyye’den hâlâ Haremeyn hâcesi olup medîne-i Üsküdar’da Eski Menzilhâne kurbünde vâki‘ Tarîk-i Rufâ‘iyye Zâviyesi’nin nukūd-ı mevkūfesinin mütevellîsi işbu bâ‘isü’l-kitâb semâhatlü Yusuf Rıza Efendi b. Abdullah tarafından husûs-ı âti’l-beyânda tasdîka vekîl-i şer‘îsi Mustafa b. Mehmed mahzarında ikrâr-ı tam ve takrîr-i kelâm edip akd-i âti’z-zikrin sudûruna değin bâ-hüccet-i şer‘iye müstakıllen yedimde mülk ve hakkım olup zikr olunan Safra karyesinde vâki‘ etrâf-ı erba‘ası tarîk-i âm ve tarîk-i hâs ile mahdûd bir oda ve bir zahîre anbarı ve bir samanhâne ve bir ahır ve bir fırın ve bir matbah ve bir gümüş ve eşcâr-ı müsmire ve gayr-ı müsmireli bir mikdâr bahçe ve bir mikdâr havlu ve harman yerini müştemil bir bâb mülk menzilimi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile vakf-ı mezbûr için mütevellî-i mûmâ-ileyhe beş yüz guruşa bey‘ ü temlik ve teslîm eylediğimde, onlar dahi ber-vech-i muharrer vakf-ı mezbûra akār olmak üzere bi’t-tevliye iştirâ ve temellük ve tesellüm ve kabz ü kabûl eylediklerinden sonra semeni olan meblağ-ı mezbûr beş yüz guruşu vakf-ı mezbûr nukūdundan bana def‘ ü teslîm ben dahi yedinden tamamen ahz ü kabz eyledim, fîmâ-ba‘d menzil-i mahdûd-ı mezkûr vakf-ı mezkûrun akārı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika âmme-i da‘vâdan cânib-i vakfı ve mütevellî-i mûmâ-ileyhin zimmetini ibrâ ve iskāt eylediğimde ol dahi ber-vech-i muharrer ibrâ-yı mezkûru kabûl eylediler dediklerinde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî-gurre-i C sene 1242.<br><br>Şühûdü’l-hâl: Muhzır Ebûbekir Çelebi, Muhzır Ali Çelebi, Muhzır Feyzullah Çelebi, Muhzır İsmail Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38641"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38643"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>