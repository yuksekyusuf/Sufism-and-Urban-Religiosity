﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 106<br>Hüküm no: 65<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadı Ali Efendi’nin Küçükçekmece’deki çiftliğini Mısırlı Mehmed’in oğullarına sattığı</b><br><br>Mahmiye-i İslambol’da Seydi Bey mahallesinde sâkin eşrâf-ı kuzât-ı kirâm-ı zevi’l-ihtirâmdan el-Hâc Ali Efendi b. el-Hâc Rasûl tarafından husûs-ı âti’l-beyânı ikrâra vekîl olduğu el-Hâc Halil b. İbrahim ve el-Hâc İsmail b. Mehmed nâm kimesneler şehâdetleriyle sâbit olan Osman Efendi b. Abdullah meclis-i şer‘-i şerîf-i enverde müteveffâ Mısırlı el-Hâc Mehmed b. Abdullah’ın sulbî kebîr oğulları işbu bâ‘isü’l-kitâb Ahmed Ağa ve İbrahim nâm kimesneler mahzarlarında bi’l-vekâle ikrâr-ı tâm ve takrîr-i kelâm edip işbu bir kıt‘a hüccet-i şer‘iye mantûkunca müvekkilim mûmâ-ileyh el-Hâc Ali Efendi yedinde mülkü olup Havâss-ı refi‘a kazâsına muzâfe Küçükçekmece nâhiyesine tâbi‘ Ankorya karyesinde vâki‘ beyne’l-ahâlî ve’l-cîrân ma‘lûmü’l-hudûd iki bâb fevkānî oda ve bir sofa ve kenîf ve tahtânî ahır ve anbâr ve samanhâne ve havluyu muhtevî çiftlik ta‘bîr olunur mülk menzilini cümle-i tevâbi‘ ve levâhıkıyla tarafeynden îcâb ve kabûlü hâvî bey‘-ı bâtt-ı sahîh-i şer‘î ile mezbûrân Ahmed Ağa ve İbrahim Ağa’ya mütesâviyen üç yüz guruşa bey‘ ve temlîk ve mahâllinde kendileri teslîm ve çiftlik-i mezbûra teba‘iyyet ile zirâ‘at ve harâset olunur merhûm Sultân Bâyezid-i Velî Vakfı’ndan ma‘lûmü’l-hudûd ve’l-kıt‘a taht-ı tasarrufunda olan tarlaları ve mer‘âlarını dahi bâ-ma‘rifet-i mütevellî-i vakf-ı merkūm mezbûrân Ahmed Ağa ve İbrahim Ağa’ya beş yüz guruş bedel mukābelesinde ferâğ-ı mu‘teber-i kat‘î ile mütesâviyen ferâğ ve tefvîz eylediğinde onlar dahi ber-minvâl-i muharrer iştirâ ve temellük ve tesellüm ve tefevvüz ve kabûl eylediklerinden sonra semen-i mezkûr üç yüz guruş ile bedel-i merkūm beş yüz guruş ki cem‘an sekiz yüz guruşu müvekkilim mûmâ-ileyh el-Hâc Ali Efendi mezbûrân Ahmed Ağa ve İbrahim Ağa yedlerinden tamamen ve kâmilen ahz u kabz eyledi ba‘de’l-yevm sâlifü’z-zikr çiftlik ta‘bîr olunur mülk menzil cemî‘ müştemilâtıyla mezbûrân Ahmed Ağa ve İbrahim Ağa’nın ale’l-iştirâki’s-seviy mülk-i müşterâları ve hakk-ı sırfları ve zikrolunan tarlalar ve mer‘âlar dahi dâhil-i havza-i tasarrufu olup müvekkilim mûmâ-ileyhin kat‘a alâka ve medhali kalmamışdır diledikleri gibi mutasarrıf olsunlar dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-işrîn min-şehri Rebî‘i’l-evvel li-sene erba‘a ve semânîn ve mie ve elf.<br><br>Şuhûdu’l-hâl: Mustafa Ağa b. Abdullah, Ali Ağa b. Halil, Hasan Ağa b. Mehmed, Osman Efendi b. Abdullah, Şerîf es-Seyyid Mehmed Efendi, el-Hâc İsmail b. Mehmed, el-Hâc Halil b. İbrahim, Feyzullah b. Ali, Müderrisîn-i kirâmdan es-Seyyid Es‘ad Efendi</p>          <br><a title="Önceki sayfa" style="text-decoration:none" href="./ayrmetin.php?idno=29999"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30001"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o372"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>