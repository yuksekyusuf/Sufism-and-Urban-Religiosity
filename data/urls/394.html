﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 172<br>Hüküm no: 211<br>Orijinal metin no: [32a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey’in Ahmed Halîfe’ye borcu olduğu</b><br><br>Gıbbe’t-taleb ve’l-iltimâs cânib-i şer‘-i kaviyyü’l-esâsdan mevlânâ Abdulkādir Efendi irsâl olunup ol dahi mahmiye-i İstanbul’da Bezzâz-ı cedîd Mahallesi’nde Asmalı çeşmesi kurbünde sâkin râfi‘u hâze’l-kitâb Rûznâmeci-i hümâyûn halîfelerinden umdetü erbâbi’t-tahrîr ve’l-kalem Celeb Ahmed Halîfe’nin menziline varılıp zeyl-i kitâbda mastûrü’l-esâmî olan Müslimîn huzûrlarında akd eylediği meclis-i şer‘-i şerîfde mûmâ-ileyh Ahmed Halîfe Saray-ı atîk-i sultânî tabbâhlarından hâzır bi’l-meclis olan Mustafa Bey asâleten elli beş bin nakd râyic fi’l-vakt fıddî akçe ikrâz ve teslîm edip ol dahi meblağ-ı mezbûru iktirâz ve tesellüm eyledikden sonra mezbûr Mustafa Bey meblağ-ı mezbûr elli beş bin akçe cihet-i karz-ı şer‘den mûmâ-ileyh Ahmed Halîfe’ye zimmetinde lâzımü’l-edâ ve vâcibü’l-kazâ deynimdir deyü bi’t-tav‘i’s-sâf ikrâr u i‘tirâf eyledikde mûmâ-ileyh Ahmed Halîfe dahi vicâhen tasdîk ve şifâhen tahkīk eyleyip merkūm Mustafa Bey meblağ-ı mezkûru târîh-i kitâbdan on ay tamamına değin edâya müte‘ahhid olmağın vâki‘ hâli mevlânâ-yı mezbûr mahallinde tahrîr ba‘dehû gelip Muhzır İbrahim ile meclis-i şer‘-i şerîfde vukū‘u üzere inhâ ve takrîr etmeğin mâ-vaka‘a gıbbe’t-taleb ketb ü sebt olundu.<br><br>Fi’l-yevmi’s-sâlis ve’l-ışrîn min-Saferi’l-hayr li-sene erba‘a ve sittin ve elf.<br><br>Şuhûdü’l-hâl: Mehmed Ağa b. Mustafa, Ömer Ağa b. Mansur, Mehmed Çelebi b. İbrahim, Kenan b. Abdullah, İbrahim b. Davud, Ali Çelebi b. Zülfikār ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=393"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=395"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o411"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>