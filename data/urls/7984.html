﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 150<br>Hüküm no: 173<br>Orijinal metin no: [22b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Nikola’nın borcunu ödemesi</b><br><br>310 guruşa hüküm<br><br>Ma‘rûz<br><br>Bâ‘isü’l-i‘lâm Mehmed Reis b. Hüseyin nâm kimesne İstanbul Bâb Mahkemesi’nde meclis-i şer‘de bakkāl tâifesinden Nikola v. Kiryako nâm zimmî muvâcehesinde mersûm Nikola zimmî bundan akdem beher vakıyyesi beşer buçuk guruşa olarak mâlından bana kable’l-vezn dört yüz vakıyye şem‘-i rugan bey‘ ü teslîm eylediğinde ben dahi ber-vech-i muharrer iştirâ ve kabz eylediğimden sonra semeni olan meblağ-ı mecmû‘-ı mezkûr bin sekiz yüz guruş kendiye tamâmen edâ ve teslîm ol dahi yedimden ahz u kabz edip zikr olunan şem‘-i ruganı vezn eylediğimde seksen vakıyye noksân gelmekle semen-i mezkûrdan mersûm Nikola zimmîye ziyâde medfû‘um olan dört yüz kırk guruşun yüz otuz guruşu benim mersûm Nikola zimmîye zimmetinde bakkāl erzâkı semeninden deynim olan yüz otuz guruşa ba‘de’t-takās bâkīsi olan üç yüz on guruşu mersûm Nikola zimmîden hâlâ istirdâd ederim deyü da‘vâ ettikde ol dahi cevâbında külliyen inkâr etmekle müdde‘î-i merkūm Mehmed Reis ber-vech-i muharrer müdde‘âsına ikāmet-i beyyine edemeyip mersûm Nikola zimmîye bi’l-muvâcehe vech-i şer‘î üzere yemîn teklîf olundukda ol dahi yemînden nükûl etmeğin mûcebince meblağ-ı bâkī-i mezkûr üç yüz on guruşun müdde‘î-i merkūm Mehmed reis’e edâ ve teslîme mesfûr Nikola zimmîye tenbîh olunduğu mübâşirleri Bâb-ı Seraskerî kavaslarından Emin Kavas kulları yediyle huzûr[-ı âlîlerine i‘lâm olundu]<br><br>Fî 13 Ramazan sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7983"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7985"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o448"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>