﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 181<br>Hüküm no: 185<br>Orijinal metin no: [49a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sagome bt. Karabet’in ev hissesini kendisini Kudüs’e götürmesi ve bakması karşılığı, oğlu Serope’ye ferağının meşru olmadığından evin tekrar Sagome’ye iade edilmesinin tenbih olunduğu</b><br><br>Ma‘rûz<br><br>Arzuhâlde mezkûre Sagome bt. Karabet nâm Nasrâniye tarafından husûs-ı âtîde vekîl olduğu şahsı ârifân Karabet v. Yasef ve Evakim v. Karabet nâm zimmiler şehâdetleriyle sâbit olan Agob v. Kirkor nâm zimmî meclis-i şer‘-i şerîf-i enverde zikri âtî vakfın mütevellîsi Mustafa Ağa tarafından vekîli es-Seyyid Hüseyin b. Hasan hâzır olduğu hâlde müvekkilem mersûmenin sadrî kebîr oğlu hâmil-i arzuhâl Serope v. Avanes nâm zimmî ile terâfu‘larında müvekkile-i mersûme bi’l-icâreteyn tasarrufunda olup eyvân dâhilinde Atîk Mustafapaşa mahallesinde vâki‘ beyne’l-ahâlî ve’l-cîrân ma‘lûmü’l-hudûd ve’l-müştemilât Küçük İsmail Ağa Vakfı’ndan bir bâb vakf menzilin nısfını bin yüz doksan senesi [49b] kendiyi Kudüs-ı Şerîf’e götürüp olanca görüp gözetmek üzre bâ-re’y-i mütevellî oğlu mersûm Serope zimmîye ferâğ edip lâkin şart-ı mezkûre binâ’en ferâğ-ı mezbûr mu‘teber olmamağla hâlâ nısf-ı menzil-i mezkûru müvekkilim mezbûra bâ-re’y-i mütevellî istirdâd eder deyip ve mersûm Serope zimmî anam müvekkilem mersûmenin emriyle bi-şarti’r-rücû‘ mâlımdan menzil-i mezkûrun ta‘mîrine sarf eylediğim altı yüz guruş mukâbelesinde menzil-i mezkûru bâ-re’y-i mütevellî bana bilâ şart-ı fâriga olmuşdur deyü şart-ı mezkûru inkâr edip ferâğ-ı mezkûrun şart-ı mezbûre üzere olduğunu vekîl-i mezbûr beyândan izhâr-ı acz edip tahlîfe dahî tâlib olmamağın husûs-ı mezkûra müte‘allika müvekkile-i mersûme Sagome Nasrâniye oğlu mersûm Serope zimmîye bilâ beyyine mu‘âraza etmemek içün vekîl-i mersûm Agob zimmiye tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 23 min L. sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30643"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30645"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>