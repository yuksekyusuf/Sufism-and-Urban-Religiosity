﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 65<br>Hüküm no: 15<br>Orijinal metin no: [3b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Bey b. Abdullah’ın vasiyetlerinin tenfizine vasi atadığı</b><br><br>Her ikisi de mahmiye-i Kostantıniyye mahallâtından Mirâhor mahallesi sâkinlerinden olan udûlden Mustafa b. Mehmed ve Solak Mehmed b. Ahmed nâm kimseler meclis-i şer‘-i şerîf ve mahfil-i dîn-i münîfe hâzırân olup, mahalle-i mezbûrede bundan akdem vefât eden Ali Bey b. Abdullah’ın zâhirde vâris-i ma‘rûfu olmadığı ecilden cemî‘ muhallefâtına vâzı‘ü’l-yed olan mahmiye-i mezbûrede vâki‘ Beytü’l-mâl-i hâs emîni olan fahrü’l-akrân Mahmud Ağa mahzarında, hâmil-i hâze’l-kitâb Mehmed Efendi b. Ali el-imâm nâm kimseden sâdır olan da‘vâ-yı sahîha-i şer‘iyede gıbbe’l-istişhâd şöyle şehâdet ettiler ki, müteveffâ-yı mezbûr maraz-ı mevte yakalanıp başını mevt yastığına koyduğunda sülüs-i malının techîz ve tekfînine, eyyâm-ı mu‘tâdede it‘âm-ı fukarâya ve kalanın vücûh-ı hayrâta sarf edilmesini vasiyet edip müsteşhed-i mezbûru da vesâyasının tenfîzine vasîyy-i muhtâr nasb etti ve vasiyetinde mukırrân ve musırran vefât eyledi. Mezkûr Mehmed Efendi de vesâyet-i merkūmeyi kabûl edip hizmet-i lâzımesini edâya müte‘ahhid oldu. Biz bu husûsa şâhidleriz şehâdet dahi ederiz dediklerinde ba‘de ri‘âyeti şerâiti’l-kabûl şehâdetleri hayyiz-i kabûlde vâkı‘a olup mûcebiyle hükmolundu.<br><br>Cerâ zâlike ve hurrire fi’l-yevmi’l-ışrîn min-şehri Cumâdelûlâ li-sene seb‘a ve ışrîn ve elf.<br><br>Şühûdü’l-hâl: Mustafa b. Mehmed el-müezzin, Hüseyin b. Emre el-müezzin, Mustafa b. Süleyman, Mehmed b. Ahmed, el-Hâc Ali b. Mustafa ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35152"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35154"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>