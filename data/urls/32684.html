﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 283<br>Hüküm no: 258<br>Orijinal metin no: [51b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahya Ağa b. Seyyid Ahmed’in, habbaz fırınını Seyyid İsmail Ağa’ya sattığı</b><br><br>Habbâzân<br><br>Mukābele şüd<br><br>Ma‘rûz[-ı dâ‘î-i devlet-i aliyyeleridir ki]<br><br>Âsitâne-i aliyye -lâ zâle mahfûzan fî-vikāyeti’r-Rabbâniye-de kâin uncu esnâfından sâbıkā ekmekçiler kethüdâsı es-Seyyid Yahya Ağa b. es-Seyyid Ahmed nâm kimesne meclis-i şer‘-i enverde sulbî kebîr oğlu es-Seyyid İsmail Ağa nâm kimesne tarafından husûs-ı âtîde tasdîka vekîl-i şer‘îsi hâlâ esnâf-ı mezkûre kethüdâsı el-Hâc Mehmed Ağa b. el-Hâc İbrahim muvâcehesinde mahmiye-i mezbûrede Haseki kurbünde Bostan hamamı ittisâlinde kâin Haseki değirmeni demekle ma‘rûf ma‘lûmü’l-hudûd üç horoslu bir bâb uncu değirmeni derûnunda mevcûde beyne’l-hiref gedik tâ‘bir olunur on iki re’s bârgir ve sâir uncu âlât-ı lâzıme-i ma‘lûmesinden dört re’s bârgir ve onlara isâbet eden sâir âlât-ı lâzıme-i ma‘lûme oğlum müvekkil-i merkūm es-Seyyid İsmail Ağa’nın ve mâ‘adâ sekiz re’s bârgir ve onlara isâbet eden sâir âlât-ı lâzıme-i ma‘lûmesi iştirâken yedimizde mâlımız ve mülkümüz olmağın ben zikr olunan gedik âlât-ı lâzımesinden akd-i âti’z-zikrin sudûruna değin ber-vech-i muharrer yedimde mâlım ve mülküm olan sekiz re’s bârgir ve onlara isâbet eden sâir âlât-ı lâzıme-i ma‘lûmemi kapan-ı dakīk tüccârından ve esnâf-ı mezkûreden Hatîbzâde es-Seyyid el-Hâc Hasan Ağa ve es-Seyyid el-Hâc Veliyüddin Ağa ve Kırımîzâde es-Seyyid el-Hâc Musa Ağa ve es-Seyyid el-Hâc İbrahim Edhem Ağa ve Habbecizâde es-Seyyid İbrahim Ağa ve sâbıkā Ekmekçiler kethüdâsı es-Seyyid Mustafa Ağa ve hâlâ ekmekçiler kethüdâsı Mehmed Efendi ve bi’l-cümle nizâm ustaları hâzır oldukları hâlde tarafeynden bi’l-îcâb ve’l-kabûl şürût-ı müfsideden ârî bâtten ve sahîhan bi-safkatin vâhidetin altı bin guruş semen-i makbûza oğlum müvekkil-i merkūm es-Seyyid İsmail Ağa’ya bey‘ ve temlîk ve teslîm eylediğimde ol dahi yedimden iştirâ ve temellük ve tesellüm ve kabz ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ ba‘d zikr olunan gedik âlât-ı lâzımesinde benim kat‘â alâka ve medhalim kalmayup dört re’s bârgir mukaddemâ ve sekiz re’s bârgir hâlâ ber-minvâl-i muharrer şirâen ki cem‘an on iki re’s bârgir ve sâir âlât-ı lâzıme-i ma‘lûme oğlum müvekkil-i merkūm es-Seyyid İsmail Ağa’nın emvâli olmuşdur deyü ba‘de’l-ikrâr ve’t-tasdîk zikr olunan Haseki değirmeni derûnunda mevcûde on iki re’s bârgir ve sâir uncu gediği âlât-ı lâzıme-i ma‘lûmesi kaleminde müvekkil-i merkūm es-Seyyid İsmail Ağa üzerine kayd ile esnâf-ı mezkûrenin nizâmları şürûtu üzere yedine bir kıt‘a sûret i‘tâ buyrulması bâbında istid‘â-yı inâyet eyledikleri İstanbul Mahkemesi’nden huzûr [-ı âlîlerine i‘lâm olundu.]<br><br>Fî 16 Ca sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32683"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32685"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>