﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 95<br>Hüküm no: 87<br>Orijinal metin no: [20a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Evin Lâleruh bt. Abdullah’a hibe edildiği</b><br><br>Lâleruh bt. Abdullah nâm hâtunun zevci ve husûsi’l-âti’l-beyâna vekîl-i şer‘îsi olup vekâleti nehc-i şer‘î üzre el-Hâc Ramazan b. Cemal ve Piyâle Bey b. Abdullah nâm kimesneler şehâdetleri ile sâbite olan Mehmed b. Cafer nâm kimesne mahfil-i kazâda bi’l-fi‘l Sefer Çelebi vakfı’na mütevellî olan fahrü’l-eşbâh Mustafa Çelebi b. Ahmed nâm kimesne mahzarında vekâleten takrîr-i da‘vâ edip mahmiye-i Galata tevâbi‘inden Tophane’de Tomtom mahallesinde vâki‘ iki cânibi mezbûr Sefer Çelebi vakfı’na ve iki cânibi tarîk-i âmma müntehî olup [20b] biri tahtânî ve biri fevkānî iki çatma beyti ve bir kenîfi ve bir muhavvatayı müştemil olup mezbûr Sefer Çelebi merkūme Lâleruh’a târih-i kitâbdan on yıl mukaddem hibe-i sahîha-i şer‘iyye ile hibe edip mezbûre Lâleruh dahi gıbbe’t-tahliyyeti’ş-şer‘iyye meclis-i hibede ittihâb ve kabz eylediği çatma menzili mesfûr Mustafa Çelebi bilâ-vech-i şer‘î vaz‘-ı yed edip mezbûre Lâleruh’un tasarrufuna mâni‘ olur suâl olunsun dedikde gıbbe’s-suâl mezbûr Mustafa Çelebi menzil-i merkūm yedinde idiği hasm-ı câhid mahzarında nehc-i şer‘î üzre sâbit oldukdan sonra bi’l-muvâcehe cevâbında mesfûr Sefer Çelebi menzil-i mezbûru bundan akdem târih-i kitâb Şevvâli’nin evâsıtında evlâdına ve evlâd-ı evlâdına ba‘dehû Medîne-i münevvere fukarâsına vakf edip mütevellîsi olduğum ecilden vaz‘-ı yed ettim deyip hibe-i merkūmeyi münkir oldukdan sonra vekîl-i mezbûr Mehmed’den vech-i meşrûh üzre hibeye beyyine taleb olundukda udûl-i müslimîn ve ahrâr-ı muvahhidînden Mehmed Çelebi b. Cafer Bey fahrü’l-eimme Mustafa Efendi b. Abdülaziz ve zümre-i râcilînden Mahmud Beşe b. Abdullah nâm kimesneler li ecli’ş-şehâde mahfil-i kazâya hâzırûn olup gıbbe’l-istişhâdi’ş-şer‘î edâ-i şehâdet-i şer‘iyye edip fi’l-vâki‘ mezbûr Sefer Çelebi bundan akdem silk-i mülkü iken müvekkile-i mezbûre Lâleruh’a târih-i kitâbdan on yıl mukaddem bizim huzûrumuzda menzil-i mezbûru hibe-i sahîh-i şer‘iyye ile hibe edip mezbûre Lâleruh dahi gıbbe’t-tahliyyeti’ş-şer‘iyye menzil-i mezbûru meclis-i hibede ittihâb ve kabz eyledi bu husûsa şâhidleriz şehâdet dahi ederiz diye edâ-i şehâdet-i şer‘iyye ettiklerinde ba‘de ri‘âyet-i şerâiti’l-kabûl şehâdetleri hayyiz-i kabûlde vâki‘ olmağın menzil-i mezbûr merkūme Lâleruh’un mülk-i mevhûbu olmasına hükm olunup mâ vaka‘a bi’t-taleb ketb olundu. Tahrîren fi’l-mezbûr.<br><br><br>Şuhûdü’l-hâl: Hüseyin Efendi [b.] Hasan, Seyyid Mahmud b. Seyyid Mustafa, Mehmed Bey b. Hüsrev el-Cündî, Piyâle Bey b. Abdullah el-bevvâbü’s-sultânî, Hasan Bey b. Abdullah ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19651"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19653"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o262"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>