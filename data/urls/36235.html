﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 294<br>Hüküm no: 310<br>Orijinal metin no: [112-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsbat-ı rüşd edenlerin kendilerine teslim edilen miras mallarını kısa sürede telef etmeleri sebebiyle bu durumun önüne geçmek için tedbir alınması</b><br><br>Ma‘rûz-ı bende-i dîrîneleridir ki,<br><br>Şer‘an isbât-ı rüşd ile emvâl-i mevrûseleri kendilerine teslîm olunanların ekserîsi fıkdân-ı terbiye ve tahsîlden nâşî servet-i mevrûselerini müddet-i kalîle zarfında itlâf ile dûçâr-ı zarûriyet ve hâlet olmakta bulunduklarına ve bunlar için hükûmetçe bir tedbîr ihtiyâcı ittihâzı lâzımeden olmasına mebnî âid olduğu dâirece cereyân edecek mu‘âmelâta esâs olmak üzere isbât-ı rüşd etmek istid‘âsında bulunanların ahvâl-i şahsiyeleri evvel-emirde zâbıta ma‘rifetiyle tahkīk olunarak tanzîm olunacak raporta nazaran mu‘âmele-i lâzımenin icrâsı için Emvâl-i Eytâm Nizâmnâmesi’ne bir madde-i mahsûsa ilâvesi [113] veyâhûd diğer bir tedbîr-i münâsib ittihâzı hakkında Zabtiye Nezâret-i Behiyyesi’ne vukū‘ bulan iş‘âr üzerine Şûrâ-yı Devlet Tanzîmât Dâiresi’nden kaleme alınan mazbata Meclis-i Mahsûs-ı Vükelâ’[da] lede’l-kırâ’e hülâsa-i münderecâtı sefâhet ve tebzîrleri tahakkuk edenlerin zarardan vikāyeleri için hâkimü’ş-şer‘ tarafından hacr ile emvâl-i mevrûselerinin vasîleri ma‘rifetiyle idâre olunmasını ahkâm-ı şer‘iyeden olmasına ve bu bâbda hükkâm tarafından tahkīkāt-ı mukteziye icrâ kılınacağı derkâr bulunmasına nazaran bu husûsa dâir yeniden bir madde-i nizâmiye tanzîmine lüzûm yoğise de mesrûk ve mübezzir oldukları zâbıtaca müşâhede olunanların ahvâli makām-ı âlî-i fetvâ-penâhîlerine iş‘âr ve oraca dahi lâzım gelen mu‘âmelenin ta‘yîn ve icrâsına ihtimâm olunacağı takdîrde Zabtiye Nezâret-i Behiyyesince beyân olunan mahzûr dahi mündefi‘ olacağından bu yolda vukū‘ bulacak müşâhedâta ve tahkīkātın vaktiyle makām-ı âlî-i fetvâ-penâhîlerine ihbâr edilmesinin Zabtiye Nezâret-i Behiyyesi’ne ve nezâret-i mezkûreden vâki‘ olacak iş‘âr üzerine mu‘âmele-i mukteziyenin sür‘at-i tenfîz ve icrâsına ihtimâm olunması husûsunun dahi taraf-ı âlî-i fetvâ-penâhîlerine iş‘âr edilmesi tezekkür kılınacağından ibâret olarak bu sûret münâsib görülmekle mûcebince icrâ-yı îcâbının taraf-ı âlî-i fetvâ-penâhîleriyle Zabtiye Nezâret-i Behiyyesi’ne bildirilmesi karârlaştırılmış ve nezâret-i müşârün-ileyhâya iş‘âr-ı keyfiyet kılınmış olmağla Bâb-ı Vâlâ-yı Fetvâ-penâhîlerince de iktizâsının îfâsına himmet buyurulması bâbında emr u irâde hazret-i men-lehu’l-emrindir.<br><br>Fî 25 Zilhicce sene 306, fî 10 Ağustos sene 305.<br><br>Sadrıa‘zam<br><br>Kâmil</p>          <br><a title="Önceki sayfa" style="text-decoration:none" href="./ayrmetin.php?idno=36234"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36236"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>