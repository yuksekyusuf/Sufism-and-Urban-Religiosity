﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 98<br>Hüküm no: 56<br>Orijinal metin no: [36-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lökye bt. Angel’in ölümüyle küçük çocuklarına intikal eden bağ hisselerinin satışına izin verilmesi</b><br><br>Mehmed Necib, izin: 2 kıt‘a<br><br>Numara: 269, 159 guruş<br><br>Kartal kazâsına tâbi‘ Ada-i Kebîr’de sâkine iken bundan akdem fevt olan teba‘a-i Devlet-i Aliyye’nin Rum milleti nisvânından Lökye? bt. el-müteveffâ Angel v. Lambo’nun sadrî sagīr oğlu Panko ve sadriye sagīre kızı Oyanya’nın babaları ve velîleri olup mu‘temedü’l-hâl idiği ihbâr olunan işbu bâ‘isü’r-rakīm Kostaki v. Yuvan m. bi’l-velâye takrîr-i kelâm edüp Evkāf-ı Hümâyûn Hazînesi’nden mazbût evkāfdan Bezm-i Âlem Vâlide Sultan -tâbet serâhâ- Hazretleri Evkāf-ı şerîfeleri müstegallâtından kazâ-i Erba‘a sancağında Çekmece-i Sagīr kazâsında Bağlar mevki‘inde vâki‘ otuz yedi numara ile murakkam ma‘lûmü’l-hudûd senevî yüz elli guruş icâre-i müeccelelü bir kıt‘a bağ müteveffât-ı merkūmenin hayatında bâ-sened-i hâkānî taht-ı tasarrufunda olup ba‘de vefâtihâ sagīrân-ı merkūmân ile sadrî kebîr oğulları Haralambos ve Dimitri ve sadriye kebîre kızı Eleni’ye hasbe’l-âde ihmâsen intikāl edüp lâkin bağ-ı mezkûrun kürûm ve eşcârı mürûr-ı eyyâm ile telef ve zâyi‘ olacağı zâhir ve bedîdâr olup ol-vechile bekāsı sagīrân-ı merkūmân haklarında muzır ve gayr-ı müfîd olduğundan mâ‘adâ sagīrân-ı merkūmânın anaları müteveffât-ı merkūmeden mevrûs mâlları olmayıp ben dahi mu‘sir olarak infâka iktidârım olmadığından sagīrân-ı merkūmânın bağ-ı mezkûrda olan iki humus hisse-i şâyi‘aları bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīrân-ı merkūmân haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Üçüncü Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı merkūmânın bağ-ı mezkûrda olan iki humus hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla on bin altı yüz guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 4 Zilhicce sene 1300<br><br>Şühûd[ü’l-hâl]: Tosun Ağa b. Mehmed, Mehmed Ağa b. el-Hâc Hasan ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11973"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11975"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>