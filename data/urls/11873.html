﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 601<br>Hüküm no: 542<br>Orijinal metin no: [176a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şirin bt. Abdullah tarafından vakfedilip Haremeyn Evkafı’na intikal eden vakıf evin el-Hac Mehmed b. Ahmed’e kiraya verilmesi</b><br><br>Dârü’l-hilâfeti’l-aliyye Kostantıniyyetü’l-mahmiye’de vâki‘ Haremeyn-i Şerîfeyn Evkāfı’na mütevellî olan fahrü’l-emâcid ve’l-ekârim İsmail Ağa b. Abdüddâim meclis-i şer‘-i şerîf-i lâzımü’t-tevkīrde işbu hâfifzü’l-kitâb el-Hâc Mehmed b. Ahmed nâm kimesne muvâcehesinde ikrâr-ı tâm ve takrîr-i kelâm edip mahmiye-i mezbûre mahallâtından merhûm ve mağfûrün-leh Sultân Selim Hân -aleyhi’r-rahmetü ve’l-gufrân- hazretleri mahallesi sâkinelerinden olup bundan akdem vefât eden sâhibetü’l-hayrât ve’l-hasenât Şirin bt. Abdullah nâm müteveffât tasarrufunda olup Meryem bt. Mehmed ve Mi‘mâr Şa‘ban ve Mazlum Bey mülkleriyle mahdûd olup üç bâb beyt-i ulvîyi ve sofa ve dahlîzi ve bir bâb beyt-i süflîyi ve sofayı ve bi’r-i mâ ve fırını ve hadîka ve eşcâr-ı müsmire ve gayr-ı müsmireyi ve kenîf ve muhavvatayı müştemil olan menzilini vakf ve evvelâ süknâsını kendüye şart edip ba‘dehâ Güncihan nâm Hatuna ba‘dehâ evlâdına ba‘de’l-inkırâz Haremeyn-i Şerîfeyn fukarâsına şart ve ta‘yîn ettiği vakfiye-i ma‘mûlün-bihâsında mastûr ve mukayyed olup hâlâ meşrûtün-aleyhâ evlâdlar bi’l-külliye münkarız olmağın menzil-i merkūm cânib-i vakf-ı şerîfe intikāl edip vech-i âtî üzere îcâr olunmak lâzım olmağın beyne’t-tâlibîn müzâyede olunup ragabât-ı nâs inkıtâ‘ındnan sonra elli beş bin nakd-i râyic fi’l-vakt akçe icâre-i mu‘accele ve yevmî bir akçe icâre-i müeccele ile mezbûr el-Hâc Mehmed üzerinde karâr edip ziyâde ile tâlib-i âhar zuhûr etmeyip ve meblağ-ı merkūm ecr-i misli idiği müte‘ayyen olmağın ben dahi tevliyyetim hasebiyle menzil-i merkūmu tevâbi‘i ile vech-i merkūm üzere elli beş bin akçe icâre-i mu‘accele ve yevmî bir akçe icâre-i müecccele ile mezbûr el-Hâc Mehmed îcâr edip ol dahi istîcâr ve kabûl ettikden sonra icâre-i mu‘accelesi olan mezbûrü’n-na‘t elli beş bin akçe taraf-ı vakıf için yedinden bi’t-tamâm ahz u kabz ettim, ba‘de’l-yevm icâre-i müeccelesi olan yevmî bir akçeyi cânib-i vakf-ı merkūma edâ ettikden sonra menzil-i merkūma keyfe mâ yeşâ mutasarrıf olur dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu ve terkīm olunup yed-i tâlibe vaz‘ olundu.<br><br>Fi’l-yevmi’s-sâlis min-evveli rebî‘ayn.<br><br>Şühûdü’l-hâl: Abdülhalim [b.] Hüseyin el-müderris, Hasan Çelebi [b.] Hüseyin Mi‘mâr, Ali Çelebi b. ( ) el-mi‘mâr, Ali Bey b. Abdullah el-bevvâb.</p>          <br><a title="Önceki sayfa" style="text-decoration:none" href="./ayrmetin.php?idno=11872"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11874"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b601"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>