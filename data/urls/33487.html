﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 107<br>Hüküm no: 60<br>Orijinal metin no: [12a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şekerci Hüseyin Usta b. Mehmed’in, Abdullah Ağa b. Ali’ye borcunu edaya taahhüdü ve gedik devrinde vekil tayin ettiği</b><br><br>8500 guruşu muahharan edâya ta‘ahhüd ve şekerci gediğini âhara bey‘a vekâlet-i devriye<br><br>Ma‘rûz<br><br>Tüccârdan sahib-i arzuhâl el-Hâc Abdullah Ağa b. el-Hâc Ali nâm kimesne meclis-i şer‘-i münîrde Âsitâne-i aliyyede vâki‘ şekerci esnâfından derûn-ı arzuhâlde mezkûru’l-ism Hüseyin Usta b. Mehmed nâm kimesne muvâcehesinde mezbûr Hüseyin Usta’nın üveği oğlu Mehmed Ağa b. Osman ve Uzunçarşı’da parmakçı esnâfından Mustafa Ağa b. Mustafa nâm kimesneler ile esnâf-ı merkūme kethudâsı Hasan Ağa ve yiğitbaşısı İbrahim Usta ve sâir mazbûtü’l-esâmî kimesneler hazır oldukları hâlde işbu yedimde olup bin iki yüz kırk senesi Saferü’l-hayrının dokuzuncu günü târihiyle müverraha ve ol târihde İstanbul kādısı bulunup hâlâ Anadolu Sadâreti pâyesiyle tekrîm buyrulan Ârif Efendi mahdûmu semâhatlü fazîletlü sa‘âdetlü el-Hâc Mehmed Hamdullah Efendi hazretlerinin imzâlarıyla mümzât ve hatmleriyle mahtûme bir kıt‘a hüccet-i şer‘iyyede tafsîl ve beyân olunduğu üzre İstanbul’da Alaca Hamam kurbünde Çelebioğlu mahallesinde Leblebici Hânı karşısında vâki‘ Başmuhâsebe’de mukayyed ve mu‘teber bir bâb şekerci dükkânı derûnunda mevcûde gedik ta‘bîr olunur âlât-ı lâzıme-i ma‘lûmenin nısf-ı şâyi‘i mezbûr Hüseyin Usta’nın ve nısf-ı şâyi‘-i âharı dahi üveği oğlu hâzır-ı merkūm Mehmed Ağa’nın iştirâken ve şâyi‘an yedlerinde mâlları iken mezbûr Hüseyin Usta nısf hisse-i şâyi‘a-i mezkûresini târih-i mezkûrda kādı-i müşârün-ileyh hazretleri huzûrlarında beş bin guruş semen-i makbûza sûret-i kat‘îde bana bey‘ ve teslîm ettikden sonra mâlımdan üç bin beş yüz guruş dahi karz alıp ba‘dehû kezâlik yedimde olup bin iki yüz kırk bir senesi Muharremi’l-harâm gurresi târihiyle müverraha ve ol târihde İstanbul’da Ahî Çelebi Mahkemesi nâibi bulunan müderrisîn-i kirâmdan Üryânîzâde fazîletlü Mehmed Said Efendi’nin imzâ ve hatmini hâviye bir kıt‘a hüccet-i şer‘iyyede bast ve tasrîh kılındığı üzre ben nısf-ı âlât-ı gedik-i mezkûru [12b] sahîhan mülk-i müşterâm olmak üzre beher şehr seksener guruşdan bir seneliği dokuz yüz altmış guruş ücret kavliyle merkūm Hüseyin Usta’ya îcâr etmişdim lâkin mezbûr Hüseyin Usta’nın nısf gedik-i mezkûru bana bey‘i hakīkatde bey‘ olmayıp semen nâmıyla verdiğim beş bin guruş karz olmağla her ne zaman edâ-i deyn eder ise ben dahi redd-i bey‘ etmek şartıyla olduğundan bey‘-i mezkûr fâsid ve zımnında bulunan akd-i icâre dahi fâside olmağın bu sûretde ber-muktezâ-yı şerî‘at-i garrâ kavl olunan dokuz yüz altmış guruş ücret lâzım gelmediği bundan akdem ve bu def‘a taraf-ı şer‘-i enverden bana tefhîm ve mezbûr Hüseyin Usta dahi cem‘an deyni olan sekiz bin beş yüz guruşun bana edâsıyla ilzâm ve mûcibince tahsîli’çün haps olunmuşdu el-hâletü hâzihî ben ber-vech-i muharrer cem‘an alacağım olan sekiz bin beş yüz guruşun beş bin guruşunu işbu kırk iki senesi Saferü’l-hayrının yirmi ikinci gününden altmış bir gün tamamında ve bakī üç bin beş yüz guruşunu dahi iki yüz -sahh- yirmi iki gün hitâmında bana edâ etmek üzre medyûn-ı mezbûrun emriyle hâzırân-ı merkūmân Parmakçı Mustafa Ağa ve üveği oğlu Mehmed Ağa’dan her biri başka başka kefîl ve zâmin olup ben dahi kefâlet-i mezkûreyi kabûl ve vech-i meşrûh üzre medyûnum merkūmu imhâl ve te’hîr eylediğimden sonra medyûnum merkūm Hüseyin Usta eğer müddet-i mezkûre hulûlünde edâ-i deyn ile âlât-ı gedik-i mezkûru tahlîs edemez ise nısf-ı âlât-ı gedik-i mezkûru semen-i misliyle âhara bey‘a ve semenini kabza ve makbûzundan deyn-i mezkûr sekiz bin beş yüz guruşu bana edâya ve fazlasını kendüye teslîme ve bunlar mütevakkıf olduğu umûrun küllîsine küllemâ azeltüke fe-ente vekîlî mefhûmu üzre azl ve in‘izâlden masûne ve vekâlet-i devriye-i sahîha-i şer‘iyye ile kefîl-i hâzır-ı merkūm Mustafa Ağa’yı vekîl nasb ve ta‘yîn eylediğinde ol dahi vekâlet-i mezkûreyi kabûl ve merâsimini vaktinde edâya ta‘ahhüd ve iltizâm edip bu vechile sûret-i şer‘iyyesine tatbîkan tanzîm ve beynimiz ıslâh ve te’lîf olundu deyü mukırr-ı mezbûr el-Hâc Abdullah Ağa’nın bi’l-cümle takrîr-i meşrûhunu medyûn-ı merkūm Hüseyin Usta tasdîk ve ber-minvâl-i muharrer tevkîl eylediğini ve meblağ-ı mecmû‘-ı merkūm sekiz bin beş yüz guruş zimmetinde sahîhan deyni olduğunu ikrâr ve i‘tirâf ve mühlet-i mezkûre hulûlünde edâya ta‘ahhüd ve hâzırân-ı mezbûrân Mustafa Ağa ve Mehmed Ağa’dan her biri vech-i meşrûh üzre kefîl olduklarını kezâlik ikrâr eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 22 S sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33486"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33488"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>