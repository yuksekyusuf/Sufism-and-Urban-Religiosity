﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 277<br>Hüküm no: 307<br>Orijinal metin no: [41b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Atanuşti, Dimitri, Dimo ve Yani’nin İstinye nâhiyesinde dükkân açamayacakları</b><br><br>Rumelihisarı’nda bakkāl ihrâcı 4 nefer<br><br>Ma‘rûz<br><br>Sâdır olan fermân-ı âlîşâna imtisâlen işbu i‘lâma nazar olundukda Galata’ya muzâfe İstinye nâhiyesine tâbi‘ Boğazkesen ahâlîsi hisâr-ı mezbûrda bakkāl olan Atanuşti ve Dimitri ve Dimo ve Yani zimmîlerden iştikâ ve mahâll-i mezkûrda bakkāllık etmemek üzere hurûclarını istid‘â eyledikleri müstebân ve i‘lâm-ı mezkûrda isimleri muharrer kimesneler bi-ecma‘ihim meclis-i şer‘-i enverde mesfûrûn Atanuşti ve Dimitri ve Yani zimmîler muvâcehesinde bakkāl esnâfı pazarbaşıları vekîli Ahmed Ağa ve yiğitbaşıları es-Seyyid Ahmed ve nizâm ustalarından mazbûtü’l-esâmî zimmîler hâzır oldukları hâlde mesfûrûn ve gāib ani’l-meclis Dimo zimmî hisâr-ı mezbûrda bakkāl olup lâkin dâimâ bey‘ eyledikleri eşyâyı narh-ı rûz ve râyicinden ziyâdeye bize bey‘ eylediklerinden mâ‘adâ etvâr ve evzâ‘ları hadlerinde ziyâde ve Müslimînden nisâ ve sıbyâna itâle eylediklerinde cümlemiz müteezzî ve emn ve rahatımız mesfûrlardan meslûb olmağla mesfûrûn hisâr-ı mezkûrda bakkāllık etmeyip yerlerine esnâf-ı mezkûrenin re’y ve ma‘rifetleriyle âhar zimmîler bakkāllık eylemesi murâdımız deyü kemâkân iştikâ ettiklerinde mersûmûn Atanuşti ve Dimitri ve Yani zimmîlerden her biri hisâr-ı mezkûrda bakkāllık etmeyip dükkânlarından rızâlarıyla hurûclarına ve pazarbaşı vekîli hâzır-ı merkūm ma‘rifeti ve ustalar re’yiyle şürût-ı nizâmları üzere yerlerine âhar kimesneler bakkāllık etmeğe pazarbaşı ve nizâm ustalarından her biri ta‘ahhüd ettiklerinde ahâlî-i merkūm dahi esnâf-ı mezkûrenin bâ-fermân-ı âlî şürûtlarına mugāyir hisâr-ı mezkûrda müceddeden kendi re’yleriyle bakkāl dükkânı küşâd etmemek üzere ta‘ahhüd edip bu vechile bi’t-terâzi beynleri ıslâh olunduğu tescîl-birle İstanbul Mahkemesi’nden huzûr-ı âlîlerine i‘lâm olundu.<br><br>Fî-19 M sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31060"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31062"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>