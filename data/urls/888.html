﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 165<br>Hüküm no: 171<br>Orijinal metin no: [32a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ankara kazası Hacı Arab mahallesindeki Ahî Şerefüddin camii imamı Mehmed b. Süleyman’ın görevini yapmadığından azledilerek yerine Reisülkurra es-Seyyid Hâfız İsmail Efendi’nin tayini</b><br><br>Ma‘rûz,<br><br>Sâdır olan fermân-ı âlîlerine imtisâlen arz ve derkenâra ba‘de’n-nazar medîne-i Ankara’da Hacı Arab mahallesinde vâki‘ Ahî Şerefüddin nâm sahibü’l-hayrın binâ eylediği câmi‘-i şerîfde yevmî on akçe vazîfe-i mu‘ayyene [ile] imâmet ciheti[ne] bâ-berât-ı âlî mutasarrıf olan Mehmed müddet-i medîdeden berü nâ-mevcûd olup yeri hâlî ve hizmet-i lâzımesi mu‘attal kaldığından yine medîne-i mezbûre sükkânından re’îsü’l-kurrâ es-Seyyid Hâfız İsmail Efendi bilâ-berât on seneden mütecâviz câmi‘-i mezkûrda edâ-i hizmetinde olduğundan her vechile dirâyet ve istihkākı olduğuna binâen merkūm Mehmed’in ref‘inden mezbûr İsmail Efendi’ye tevcîh olunması vakf-ı mezkûr mütevellîsi Ahmed dâ‘îlerinin mühr-i mutâbık arzıyla inhâ eder, fi’l-hakīka imâmet-i mezkûre vazîfe-i mersûmesiyle mezbûr Mehmed b. Süleyman’ın üzerinde olduğu derkenârdan müstebân ve husûs-ı mezkûra vukūf-ı tâmmı olan kazâ-i mezbûr ahâlîsinden Der-aliyye’de müsâfiren sâkinler es-Seyyid Ahmed b. İbrahim ve es-Seyyid Ali b. Abdullah ve Mehmed b. Ahmed nâm kimesneler huzûr-ı şer‘a celb ile keyfiyeti etrâfıyla suâl olundukda merkūm Mehmed’in yirmi dört seneden berü nâ-mevcûd olup hayat ve memâtı ma‘lûm olmamağla yerine erbâb-ı istihkākdan Hâfız Seyyid İsmail her vechile muhtâr-ı cemâ‘at olup el-yevm imâmet-i mezkûru edâ ve hizmetinde olduğu on dört seneden mütecâviz bilâ-berât merkūmândan herbiri alâ-tarîkı’ş-şehâde haber vermeleriyle imâmet-i mezkûre vazîfe-i ma‘lûmesiyle nâ-mevcûd olan merkūm Mehmed’in ref‘inden edâ-i hizmet eden erbâb-ı istihkākdan re’îsü’l-kurrâ es-Seyyid Hâfız İsmail dâ‘îlerine tevcîh ve yedine berat-ı şerîf-i âlîşân sadaka ve ihsân buyurulmak husûsu re’y-i sâmîlerine menût idiği huzûr-ı âlîlerine i‘lâm olundu.<br><br>Fî 29 L sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=887"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=889"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o178"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>