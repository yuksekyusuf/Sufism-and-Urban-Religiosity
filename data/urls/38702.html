﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 290<br>Hüküm no: 322<br>Orijinal metin no: [53a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasi Bağdatlı Hacı Osman’ın Selanikli Paşa Süleyman’da olan alacakları tahsil etmesi</b><br><br>Ahz [ü] kabz, ibrâ.<br><br>Bağdâd-ı behişt-âbâd ahâlisinden olup Şâm-ı cennet-meşâmda sâkin iken bundan akdem fevt olan Taha Cuma’nın verâseti zevce-i menkûha-i metrûkesi Şerife Hanife bt. es-Seyyid Abdullah ile sulbî sagīr oğulları es-Seyyid Abdürrezzak ve es-Seyyid Abdülkerim’e ve sulbiye sagīre kızı Leyla’ya münhasıra ve mesele-i mîrâsları kırk sehmden olup sihâm-ı mezbûreden beş sehmi zevcesi mezbûreye ve on dörder sehmden yirmi sekiz sehmi oğulları mezbûrân es-seyyid Abdürrezzak ve es-Seyyid Abdülkerim’e ve yedi sehmi kızı mezbûre Leyla’ya inhisârı tahakkukundan sonra sagīrûn-ı mezbûrûnun tesviye-i umûrlarını rü’yete ve bâ-hüccet-i şer‘iye vasîyy-i mansûbeleri Bağdâdî el-Hâc Osman Ağa b. el-Hâc Numan nâm kimesne meclis-i şer‘-i şerîf-i enverde işbu bâ‘isü’l-vesîka Selanikli Paşa Süleyman b. Süleyman tarafından husûs-ı âtîde tasdîka vekîl-i şer‘îsi el-Hâc Abdurrahman Ağa b. İbrahim mahzarında bi’l-vesâye ikrâr-ı tam ve takrîr-i kelâm edip vasîleri olduğum sagīrûn-ı mezbûrûnun mûrisleri babaları müteveffâ-yı mezbûrun müvekkil-i mezbûr Paşa Süleyman zimmetinde hayatında malından ve yedinden iştirâ ve kabz eylediği beynlerinde ma‘lûm akmişe semeninden bâ-temessük dört bin beşyüz yetmiş beş guruş alacak hakkı olup kable’l-ahz ve’l-istifâ [53b] fevt ve meblağ-ı mezbûr ber-tashîh-i mezbûr vasîleri olduğum sagīrûn-ı mezbûrûn ile zevcesi mezbûre Şerife Hanife Hatun’a mevrûs olmağla meblağ-ı mezbûrdan ber-tashîh-i mezkûr sagīrûn-ı mezbûrûnun hisselerine isâbet eden dört bin üç yüz guruş beş para sagīrûn-ı mezbûrûn için ve zevce-i mezbûrenin ber-tashîh-i mezkûr hisse-i irsiyesine isâbet eden beş yüz yetmiş bir guruş otuz beş parası dahi zevce-i mezbûre Şerîfe Hanife Hatun’a teslîm eylemek için mezbûr Paşa Süleyman vekîli mezbûr el-Hâc Abdurrahman yediyle bana def‘ ü teslîm, ben dahi yedinden bi’l-vesâye ve bi’l-emâne tamamen ahz ü kabz edip min-ba‘d meblağ-ı mezbûrdan gerek Paşa Süleyman ve gerek vekili el-Hâc Abdurrahman zimmetlerinde bir akçe ve bir habbe bâkī kalmayıp lâkin meblağ-ı mezbûru nâtık mümzâ ve mahtûm temessük zâyi‘ olmağla eğer ba‘de zamânin zuhûr eder ise kat‘a amel ve i‘tibâr olunmasın dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 28 C sene [1]242.<br><br>Şühûdü’l-hâl: Ali Çelebi el-muhzır, Mehmed Çelebi el-muhzır, İsmail Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=38701"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38703"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>