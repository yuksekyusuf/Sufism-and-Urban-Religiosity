﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 152<br>Hüküm no: 105<br>Orijinal metin no: [46-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Yorgi’de alacakları kalan şahısların bir kısmının rızalarıyla alacaklarından vazgeçtikleri bir kısmının da mühlet verdikleri</b><br><br>Ma‘rûz<br><br>Derûn-ı arzuhâlde isimleri mezkûr Anbarcı Abdullah Ağa b. Hüseyin ve Arpacı es-Seyyid Hüseyin b. Ali ve Ali Ağa b. Mehmed ve zâtı mu‘arrefe Şerife Nefîse Hatun bt. İbrahim ve Bakkāl Aleksi v. Kiryako ve Agop v. Artin ve Yorgi v. Todori ve Bakkāl Gavril v. Raşel ve Sabuncu Yuvakim v. Yuvakim ve Havyarcı Yorgi v. Reyan(?) ve Abdaz(?) İsayi v. Agop ve Bakkāl İlya v. Abraham nâm zimmîler zâtları mu‘arrefe Nefîse Hatun bt. Osman ve Hatice bt. Ahmed ve Elife bt. el-Hâc Ali ve Âişe bt. Veliyüddin ve diğer Hatice bt. Hüseyin nâm hatunlar hâzır oldukları hâlde meclis-i şer‘-i münîrde arzuhâl eden Bakkāl Yorgi v. Estat nâm zimmî muvâcehesinde müdde‘iyûn-ı merkūmûndan mezbûr Abdullah Ağa benim mersûm Yorgi zimmî zimmetinde cihet-i karz-ı şer‘îden alacağım olan bin guruşun üç yüz on sekiz guruşunu mersûm Yorgi zimmîden garâmeten ahz u kabz etmemle bâkīsi olan altı yüz seksen iki guruş ve merkūm es-Seyyid Hüseyin benim dahi mersûm zimmetinde şa‘îr semeninden alacağım olan yüz elli guruşun kırk yedi guruşunu kezâlik garâmeten kabz etmemle mâ‘adâsı olan yüz üç guruş ve merkūm Ali Ağa benim dahi mersûm zimmetinde cihet-i karzdan alacağım olan bin guruşun üç yüz on sekiz guruşunu kezâlik garâmeten kabz etmemle mâ‘adâsı olan altı yüz seksen iki guruş ve merkūme Şerife Nefîse Hatun benim dahi mersûm zimmetinde cihet-i karzdan alacağım olan yedi bin üç yüz on dört guruşun iki bin üç yüz yirmi beş guruşunu garâmeten ahz u kabz etmemle mâ‘adâsı olan dört bin dokuz [yüz] seksen dokuz guruş ve mesfûr Aleksi zimmî benim dahi mersûm zimmetinde cihet-i karzdan alacağım olan dört bin beş yüz guruşun bin dört yüz otuz bir guruşunu kezâlik garâmeten kabz etmemle mâ‘adâsı olan üç bin altmış dokuz guruş ve mersûm Agop zimmî benim dahi mesfûr zimmetinde yine cihet-i karzdan alacağım olan on üç bin guruşun dört bin yüz otuz guruşunu garâmeten ahz etmemle bâkīsi olan sekiz bin sekiz yüz altmış altı guruş ve mersûm Yorgi zimmî benim dahi mersûm zimmetinde semen-i mebî‘-i makbûzdan alacağım olan üç yüz altmış guruşun yüz on dört guruşunu ahz etmemle bâkīsi olan iki yüz kırk altı guruş ve mersûm Gavril zimmî benim dahi mersûm zimmetinde cihet-i karzdan alacağım olan bin yedi yüz yirmi beş guruşun beş yüz kırk sekiz guruşunu kezâlik garâmeten kabz edip mâ‘adâsı olan bin yüz yetmiş yedi guruş ve mersûm Yuvakim zimmî benim dahi mersûm zimmetinde sabun semeninden alacağım olan yüz doksan altı guruşun ancak iki guruşunu kezâlik garâmeten ahz edip mâ‘adâsı olan yüz otuz dört guruş ve mesfûr Havyarcı Yorgi zimmî benim dahi mersûm zimmetinde semen-i mebî‘-i makbûzdan alacağım olan iki yüz yetmiş dört guruşun seksen yedi guruşunu kezâlik garâmeten kabz etmemle bâkīsi olan yüz seksen yedi guruş ve mersûm İsayi zimmî benim dahi cihet-i karzdan alacağım olan dört bin altı yüz guruşun bin dört yüz altmış iki guruşunu garâmeten kabz edip bâkīsi olan üç bin otuz sekiz guruş ve mersûm İlya zimmî benim dahi mersûm zimmetinde cihet-i mezkûreden alacağım olan dokuz yüz guruşun iki yüz seksen altı guruşunu garâmeten kabz etmemle bâkīsi olan altı yüz otuz iki guruşdan her birimiz rızâmızla meccânen fâriğler olup bi’l-cümle husûs-ı mezkûra ve ziyâde mütâlebelerimize müte‘allika da‘vâdan mersûm Yorgi zimmînin zimmetini ibrâ-i âm ile ibrâ ve iskāt ve hâzırât-ı merkūmâtdan mezbûre Nefîse Hatun benim mersûm zimmetinde cihet-i karzdan alacağım olan üç bin guruşun dokuz yüz elli dört guruşunu garâmeten kabz edip bâkīsi olan iki bin kırk altı guruş ve merkūme Hatice Hatun benim dahi mersûm zimmetinde cihet-i karzdan alacağım olan iki bin guruşun altı yüz otuz altı guruşunu kezâlik garâmeten kabz edip mâ‘adâsı olan bin üç yüz altmış dört guruş ve merkūme Elife Hatun benim dahi cihet-i mezkûreden alacağım olan bin iki yüz guruşun üç yüz seksen bir guruşunu kezâlik garâmeten ahz edip bâkīsi olan sekiz yüz on dokuz guruş ve merkūme Âişe Hatun benim dahi mersûm zimmetinde cihet-i karzdan alacağım olan beş yüz guruşun yüz elli dokuz guruşunu kezâlik garâmeten ahz etmemle [47] mâ‘adâsı olan üç yüz kırk bir guruş ve merkūme diğer Hatice Hatun benim dahi mersûm zimmetinde cihet-i karz-ı şer‘îden alacağım olan üç bin beş yüz guruşun bin yüz üç guruşunu kezâlik ahz ü istifâ edip bâkīsi olan iki bin üç yüz doksan yedi guruşu mersûmun hâlâ bize edâya iktidârı olmamağla biz dahi mebâliğ-i bâkī-i mezkûreleri mersûm Yorgi zimmînin si‘a-i hâli husûlüne tevkīf eyledik deyü ikrâr ve tasâdıkları İstanbul Mahkemesi’nden huzûr-ı [âlîlerine i‘lâm olundu]<br><br>Fî 7 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34757"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34759"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o628"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>