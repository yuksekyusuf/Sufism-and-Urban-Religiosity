﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 468<br>Hüküm no: 529<br>Orijinal metin no: [76b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sofular mahallesinden Hediyetullah Hatun’un yanmış ev arsasını Ayşe bt. Abdullah ile kocası Mustafa Ağa’ya sattığı</b><br><br>Arsa mübâya‘ası<br><br>Mahmiye-i İslâmbol’da Sofular mahallesinde sâkine Hediyetullah Hatun bt. el-Hâc Ali’nin zevci ve tarafından husûs-ı âti’l-beyânı ikrâra vekîl olduğu zâtını ârifân mahalle-i mezbûre imâmı Hafız Mehmed Emin Efendi b. el-Hâc Mehmed ve İbrahim Arslan şehâdetleriyle şer‘an sâbit olan Yeniçeri Kalemi hulefâlarından Mehmed Efendi b. Ahmed meclis-i şer‘-i hatîr-i lâzımü’t-tevkīrde sadrazam çukadârlarından işbu bâ‘isü’l-kitâb kendi nefsinden asîl ve zevcesi Âişe bt. el-Hâc Abdullah nâm hatun tarafından ber-vech-i âtî tasdîka vekîl olduğu nehc-i şer‘î üzere sâbit olan Mustafa Ağa b. Hüseyin mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin zevcem müvekkilem mezbûre Hediyetullah Hatun bâ-hüccet-i şer‘iye şirâen yedinde mülk ve hakkı olup mahalle-i mezbûrede vâki‘ bir tarafdan Uzun Mustafa Beşe menzili arsası ve bir tarafdan Nakkāş Ahmed Ağa arsası ve bir tarafdan ba‘zan Destgâhî Mustafa Odabaşı ve ba‘zan tarîk-i hâs ve tarîk-i hâssa meftûh sokak kapısı ve ba‘zan el-Hâc Mustafa Efendi arsaları ve bir tarafdan tarîk-i âm ile mahdûd derûnunda [77a] bir mahzen ve bir bi’r-i mâ ve enkāz-ı mevcûdeyi hâvî terbî‘an üç yüz seksen iki buçuk zirâ‘ bir bâb muhterik mülk menzil arsasını tarafeynden îcâb ve kabûlü hâvî bey‘-i bâtt-ı sahîh-i şer‘î ile zevcân-ı mezbûrân Mustafa Ağa ve Âişe Hatun’a bi’l-münâsafe sekiz yüz altmış buçuk guruşa bey‘ ve temlik ve teslîm eylediğinde onlar dahi ber-vech-i muharrer iştirâ ve temellük ve tesellüm ve kabûl eylediklerinden sonra semeni olan meblağ-ı mezbûr sekiz yüz altmış buçuk guruşu müvekkilem mezbûre Hediyetullah Hatun zevcân-ı mezbûrân Mustafa Ağa ve Âişe Hatun yedlerinden tamamen ahz ü kabz eyledi, ba‘de’l-yevm arsa-i mahdûde-i mezkûre enkāz-ı mevcûdesiyle zevcân-ı mezbûrân Mustafa ve Âişe Hatun’un münâsafeten mülk-i müşterâları ve hakk-ı sarfları olup zevcem müvekkilem mezbûre Hediyetullah Hatun’un kat‘a alâka ve medhali kalmamışdır dedikde gıbbe’t-tasdîki’ş-şer‘î.<br><br>Fî 24 min-C sene 1197<br><br>Şühûdü’l-hâl: Hafız Mehmed Emin Efendi imâm-ı mahalle-i mezbûre, es-Seyyid Mehmed Emin Efendi b. Ahmed, Halil Beşe b. Abdullah, Çorbacı Mustafa Ağa b. Abdurrahman, es-Seyyid Molla Ahmed b. Süleyman, Berber İsmail, Abdülhalim Ağa, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=11071"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11073"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b468"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>