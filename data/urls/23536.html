﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 240<br>Hüküm no: 308<br>Orijinal metin no: [172-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mihal v. Yani’nin evini Fâtıma Hâtun bt. Mehmed Hâtun Vakfı’na bey‘ bi’l-istiğlâl yoluyla sattığı</b><br><br>Havâss-ı aliyye kazâsına tâbi‘ Hasköy’de sâkin Mihal v. Yani nâm zimmî meclis-i şer‘-i hatîr-i lâzımü’t-tevkīrde Mahmiye-i İstanbul mahallâtından Tercüman Yunus mahallesinde sâkine fahrü’l-muhadderât Fâtıma bt. Mehmed nâm hâtun vakfına bi’l-fi‘il mütevellî olan fahrü’l-müderrisîni’l-kirâm Ali Efendi b. Yusuf mahzarında ikrâr ve i‘tirâf edip karye-i mezbûrede Papaz İskelesi demekle ma‘rûf iskele kurbunda vâki‘ bir tarafı Kadri Çavuş b. Abdullah mülkü ve bir tarafı sâhil-i bahr ve iki tarafı tarîk-i âm ile mahdûd ve mümtâz olup dört bâb fevkānî beyti ve iki bâb tahtânî mahzeni ve bi’r-i mâ’ı ve muhavvatayı ve limanı muhtevî olup Kerime bt. Hüseyin Çavuş nâm hâtun ile ale’l-iştirâki’s-seviy mutasarrıf olduğumuz menzilden nısf hisse-i şâyi‘amı altmış bin akçeye bey‘ edip mütevellî-i merkūm Ali Efendi dahi mâl-ı vakıf ile bi-tarîki’l-istiğlâl iştirâ edip kabz-ı semen ve teslîm-i nısf hisse-i mebî‘ eylediğimden sonra menzil-i mezbûru ba‘de’t-tahliyeti’ş-şer‘iyye yine târih-i kitâbdan sene-i kâmile gāyetine varınca mütevellî-i mezbûrdan yedi bin iki yüz akçeye istîcâr eyledim ol dahi vech-i meşrûh üzre îcâr ve teslîm eyledi dedikde gıbbe’t-tasdîki’l-vicâhî mâ hüve’l-vâki‘ bi’t-taleb ketb olundu. Tahrîren fi’l-yevmi’s-sâmin aşer min Rebî‘ılâhir li sene tis‘în ve erba‘în ve elf.<br><br><br>Şuhûdü’l-hâl: Mahmud Çelebi b. Mehmed es-Serrâc, Mustafa Çelebi b. Halil es-Serrâc, İsa Bey b. Mustafa serbölük, Osman Çelebi b. el-Hâc Mehmed es-Serrâc, Hüseyin Efendi b. Hasan el-müsta‘id, Mehmed Çelebi b. Mustafa el-İmâm, Mehmed Çelebi b. Arslan es-Serrâc, Ahmed Çelebi b. Muslu, Mehmed Halîfe b. İbrahim el-Müezzin </p>          <br><a title="Önceki sayfa" style="text-decoration:none" href="./ayrmetin.php?idno=23535"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23537"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o483"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>