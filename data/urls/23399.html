﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 162<br>Hüküm no: 171<br>Orijinal metin no: [101-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yusuf Beşe’nin Güni köyünde bulunan emlâk hisselerini Muharrem Efendi’ye sattığı ve tarlalarının tasarruf hakkını devrettiği</b><br><br>Vilâyet-i Anadolu’da Ulak? kazâsına tâbi‘ Güni nâm karye sükkânından olup Müsâfirlerli? demekle ma‘rûf Yusuf Beşe b. İltutar nâm râcil mahfil-i kazâda işbu râfi‘ü’l-kitâb fahrü’l-a‘yân Muharrem Efendi b. ( ) mahzarında ikrâr ve takrîr-i kelâm edip karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd olup karındaşım Osman nâm kimesne ile ale’l-iştirâki’s-seviy mutasarrıf olduğumuz bir bâb fevkānî ve bir bâb tahtânî beytden nısf hisse-i şâyi‘amı ve yine lede’l-ahâlî ma‘lûmü’l-hudûd olup bir kıt‘a harâba müşrif mülk mutasarrıf olduğumuz nısf hisse-i şâyi‘amı ve yine lede’l-ahâlî ve’l-cîrân ma‘lûmü’l-hudûd olup harâba müşrif mutasarrıf olduğumuz samanlık ve harman yerinden nısf hisse-i şâyi‘amı safka-i vâhide ile mûmâ-ileyh Muharrem Efendi hazretlerine nakd-i râyic fi’l-vakt altı yüz akçeye bey‘-i bâtt-ı sahîh-i şer‘î ile bey‘ edip anlar dahi iştirâ ve kabûl ettiklerinden sonra, yine karye-i mezbûrede mevâzi‘-i müte‘addidede vâki‘ inde’l-ahâlî ve’l-cîrân ma‘lûmü’l-hudûd olup tefvîz-i âtî sudûruna değin mutasarrıf olduğumuz tahmînen iki müd tohum isti‘âb eder tarlaların nısf hisse-i şâyi‘asından hakk-ı tasarrufunu sâhib-i arz ma‘rifetiyle mûmâ-ileyh Efendi hazretlerine tefvîz edip anlar dahi tefevvuz ve kabûl ettiklerinden sonra mukābele-i tefvîzde yed-i şerîflerinden [102] beş yüz akçe semen-i mezbûr ile cem‘an bin yüz akçeyi bi’t-tamâm olup kabz edip mebî‘ât-ı merkūme ve arâzi-i mezbûreyi mahallinde kabza ve tasarrufa mûmâ-ileyh Efendi hazretlerini taslît eyledim dedikde gıbbe’t-tasdîki’l-vicâhî mâ hüve’l-vâki‘ bi’t-taleb ketb olundu. Tahrîren fî evâhiri Zilka‘deti’ş-şerîfe li sene seb‘in ve erba‘în ve elf.<br><br><br>Şuhûdü’l-hâl: Receb Efendi b. İdris el-kadı sâbıkan, İbrahim Efendi b. ( ) el-kadı sâbıkan, Yahya Efendi b. İslâm, Yahya Çelebi b. Receb el-müsta‘id, İsmail Bey b. Receb bevvâb-ı sultânî, İbrahim Bey b. Receb, Mehmed b. Süleyman, Emrullah b. Mustafa, Kasım b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o519"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>