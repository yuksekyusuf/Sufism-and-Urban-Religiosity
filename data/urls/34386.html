﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 224<br>Hüküm no: 208<br>Orijinal metin no: [38b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Habibe Hatun’un mirasının varislerine taksiminden sonra varislerinin kendilerine isâbet eden arsadaki hisselerini Mehmed Arif Efendi’ye sattıkları</b><br><br>Mülk arsa mübâya‘ası<br><br>Mahmiye-i İstanbul’da Kaliçeciler köşkü civârında Defterdâr Ahmed Çelebi mahallesinde sâkine iken bundan akdem vefât eden Habibe Hatun bt. Mustafa’nın verâseti zevc-i metrûku Hafız Mustafa Efendi b. Osman ile sadr-ı kebîr oğlu Mehmed Emin Efendi ve sadriye kebîre kızları Hadice ve Âişe Sıdıka hanımlara münhasıra ve mesele-i mîrâsları on altı sehmden olup sihâm-ı mezbûreden dört sehmi zevc-i merkūma ve altı sehmi ibn-i mezbûra ve üçer sehmden altı sehmi bintân-ı merkūmetâna isâbeti tahakkukundan sonra verese-i merkūmûndan zevc-i mezbûr Hafız Mustafa Efendi ve ibn-i mezbûr Mehmed Emin Efendi ve zâtları zeyl-i vesîkada muharrerü’l-esâmî Müslimîn ta‘rîfleriyle mu‘arrefeler bintân-ı mezbûretân Hadice ve Âişe Sıdıka hanımlardan her biri meclis-i şer‘-i şerîf-i enverde Anadolu kuzâtı eşrâfından işbu bâ‘isü’l-kitâb es-Seyyid el-Hâc Mehmed Ârif Efendi b. Ahmed Nuri mahzarında ikrâr-ı tâm ve takrîr-i kelâm edip mahmiye-i mezbûrede Karagümrüğü civârında Altayçeşmesi nezdinde Debbâğzâde el-Hâc Hasan mahallesinde kâin bir tarafdan merkūm es-Seyyid el-Hâc Mehmed Ârif Efendi’nin vakıf menzili ve bir tarafdan kuzâtdan Mehmed Efendi’nin vakıf menzili ve bir tarafdan iki bâb vakıf menzil ve taraf-ı râbi‘i tarîk-i âm ile mahdûd bir kıt‘a mülk arsa mûrisemiz müteveffât-ı mezbûrenin hayatında yedinde bâ-hüccet-i şer‘iye mülkü olup ba‘de vefâtihâ ber-tashîh-i mezkûr bize mevrûs olmağla biz ber-vech-i muharrer ırsen mâlikler olduğumuz arsa-i mezkûreyi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile merkūm es-Seyyid el-Hâc Mehmed Ârif Efendi’ye sekiz yüz guruşa bi’l-verâse bey‘ ü temlîk ve teslîm eylediğimizde ol dahi ber-minvâl-i muharrer iştirâ ve temellük ve tesellüm ve kabz ve kabûl <<eylediğinde>> eyledikden sonra semeni olan meblağ-ı mezkûr sekiz yüz guruşu bize tamâmen def‘ ü teslîm ve biz dahi yedinden bi’l-verâse ahz u kabz ve beynimizde bi-kadri’l-hısas iktisâm etmemizle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt eyledik ba‘de’l-yevm arsa-i mezkûrede bizim aslâ ve kat‘â alâka ve medhalimiz kalmayıp müşteri-i merkūm es-Seyyid el-Hâc Mehmed Ârif Efendi’nin mülk-i müşterâsı ve hakk-ı sırfı olmuşdur dediklerinde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî-gurreti S sene 1247<br><br>Şuhûdü’l-hâl: Tersâne-i âmire ketebesinden el-Hâc Mustafa Efendi, Başmuhâsebe Kalemi ketebesinden Ahmed Nazif Efendi, Muallim-i mekteb Receb Efendi, Kethüdâ-i muhzırân Hafız İsmail Efendi, Hüseyin Çelebi b. Yusuf ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34385"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34387"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>