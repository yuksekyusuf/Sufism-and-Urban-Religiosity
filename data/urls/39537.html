﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 242<br>Hüküm no: 245<br>Orijinal metin no: [47b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sikke tashihine memur Hüseyin Efendi b. Murad’a gümüş satın alması ve sahib-i ayar ücretini ödemesi tenbih olunacağı</b><br><br>Hâlâ tashîh-i sikke-i hümâyûn fermân olunmağla husûs-ı âti’l-beyân için sabıkā sadrıa‘zam olup hâlâ kāimmakām-ı vâcibü’l-ihtirâm olan -düstûr-ı ekrem müşîr-i efham medâr-ı salâh-ı ümem yenbû‘u’l-fezâil ve’l-kerem sâhib-i devlet ve ikbâl sâhib-i ezyâl-i izz ü iclâl mümehhid-i erkân-ı saltanat-ı aliyye mü’essis-i bünyân-ı devlet celiyye- nâsıb-ı râyât cûd ve nevâl-i vâsıl-ı gāyât-i mekârim ü efdâl Mehmed Paşa -dâme bi’l-hayr zekrihû ve feşâ- hazretlerinin sa‘âdet-hânelerinde vüzerâ-i izâm ve defterdârân-ı zevi’l-ihtirâm ve eşrâf ve a‘yân ve sâir erbâb-ı dîvân huzûr-ı âlîlerinde akd-i meclis olundukda sâbıkā Anadolu defterdârı olup hâlâ cânib-i saltanat-ı aliyyeden tashîh-i sikkeye me’mûr olan iftihârü’l-ekâbir ve’l-e‘âlî hâvî’l-mefâhir ve’l-me‘âlî zü’l-kadri’l-bâzih ve’ş-şerefi’ş-şâmih kıdvetü’l-a‘yân ve’l-emcâd Hüseyin Efendi b. Murad mahfil-i şer‘-i hatîr-i lâzımü’t-tevkīrde mahmiye-i Kostantıniyye’de vâki‘ Darbhâne-i âmirede kalcıbaşı olan Menahim v. Yuhanna ve kethüdâ olan Yehûd Emud’la ve kalcılardan Şabtay v. Naven ve Salamon v. Mürdehay ve Haham v. Balko ve Salamon v. Mosi ve Şabatay v. Safaradi ve Yehud Encar ve Hayim v. Şimoil ve Mordehay v. Samarya ve İsak Levi ve Semantof ve Mosi Serucil ve David Leyal ve Mosi v. Harin ve David Arak ve Yakop Doçi ve Haham Mosi ve Yolkarini ve Bünyamin ve Polinçeroni ve Haim v. Yasef ve gayrileri mahzarlarında takrîr-i kelâm edip mezbûrûn kalcılar Darbhâne-i âmireye verecekleri gümüşün her çekisi ki yüz dirhemdir ne bahâya vereceklerdir ve sâhib-i ayâr olan işbu hâzır fi’l-meclis Dali’ye dahi her çekiye ne mikdâr akçe verilecekdir vükelâ-yı Devlet-i aliyye ve ahâlî-i vukūf huzûrunda kat‘ olunup tahrîr olunmak matlûbumdur dedikde mezbûrûn kalcılara bir çeki gümüşü ne bahâya verirsiz dediklerinde on bir guruşa veririz deyip bi’l-âhıra onar guruş ile üç rub‘ guruşa vermeğe her biri müte‘ahhid olup ve sâhib-i ayâr olan mezbûr Dali dahi her çekiye üstâdiye ve muhammen bahâ ve levâzım-ı sâire için ne istersin dediklerinde kadîmden otuz beş akçe alınagelmişdir deyip ba‘dehû otuz dörder akçeye rızâ verecek vekîli’s-saltana taraf-ı yed-i şeriflerinden mûmâ-ileyh Hüseyin Efendi’ye min-ba‘d gümüşün her çekisini vech-i merkūm üzere iştirâ edip ve sâhib-i ayâr dahi ücretini vech-i meşrûh üzere edâ etmek için tenbîh olundukdan sonra mâ vaka‘a bi’t-taleb ketb ve imlâ olundu.<br><br>Hurrire fî-evâsıtı Şevvâli’l-mükerrem min-şuhûr-i sene selâse ve selâsîn ve elf.<br><br>Şuhûdü’l-hâl: İftihârü’l-emâcid ve’la‘yân Süleyman Ağa b. Abdülmennân, mefharü’l-ekâbir ve’l-e‘âlî Ali Ağa-yı Çavuşân, zahrü’l-ekâbir Piyale Ağa, Fahrü’l-cüyûş Mahmud Çavuş, Ahmed Bey b. Mehmed el-mütevelli, İbrahim Bey b. el-mütevelli ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39536"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39538"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>