﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 403<br>Hüküm no: 353<br>Orijinal metin no: [130-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi’nin, babası Yani’den intikal eden kasap gediği hisselerini Kasap Zoli’ye sattığı</b><br><br>Kasab<br><br>[Ma‘rûz]<br><br>Cennet-mekân adn-âşiyân Sultan Abdülhamid Han -aleyhi sicâlü’l-gufrân- hazretlerinin evkāf-ı celîleleri müstegallâtından Yedikule hâricinde kâin gayrı ez selhhâne-i mîrî on aded ganem selhhânelerinin şerâit-i mu‘teberelerine ri‘âyet şartıyla dokuzuncu selhhâneye merbût kasab dükkânlarından medîne-i Üsküdar’da Küçükhamam karşısında manav dükkânına muttasıl bir bâb ve yine hamam-ı mezkûr karşısında paçacı ve kebâbcı dükkânına muttasıl bir bâb ki cem‘an iki bâb kasab dükkânları derûnlarında mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmelerin rub‘ hisselerine ve zikr olunan manav dükkânına muttasıl kasab dükkânı gediğinin diğer bir rub‘ ve sâlifü’l-beyân paçacı ve kebâbcı dükkânına muttasıl kasab dükkânı gediğinin dahi nısf rub‘ ki cem‘an âhar bir buçuk rub‘ hisselerine iki kıt‘a temessük-i mütevellî ile bi’l-icâreteyn mutasarrıf olan Yani v. Saro zimmî bundan akdem hâlik olup âlât-ı gedik-i merkūmlardan ber-vech-i muharrer mutasarrıf olduğu hısas-ı mezkûra hâlâ vilâyet-i Rumeli’de Avlonya sancağında Pogonya Kazâsı’na tâbi‘ Delvinaki karyesinde mütemekkin cünûn-ı mutbık ile mecnûn olan sulbî kebîr oğlu Yorgi zimmîye hasbe’l-âde intikāl eylediğini hâlâ Kassâbân müdîri es-Seyyid Mehmed Ali Bey mazbûtü’l-esâmî kasab ustaları ihbâr ettiklerinden sonra mecnûn-ı mersûmun anası ve umûrunu rü’yete kıbel-i şer‘den mansûbe vasîsi olup yine karye-i mezkûrede mütemekkine Zibofno? bt. Lulu v. Atam Nasrâniye tarafından husûs-ı âti’l-beyânda bâ-hüccet vekîl olduğu şahsını bilirler karye-i mezkûre re‘âyâsından Yamandi v. Yani ve Dimitri v. Sava nâm zimmîler şehâdetleriyle sâbit olan diğer Yani v. Nikola zimmî meclis-i şer‘-i hatîrde kasab tâifesinden bâ‘isü’l-i‘lâm Zoli v. Dimo zimmî muvâcehesinde bi’l-vekâle takrîr-i kelâm edip zikr olunan kasab dükkânları gedik âlâtlarından müvekkilem gāibe-i mersûme Zibofno? Nasrâniyenin vasîsi olduğu oğlu mecnûn-ı mersûm Yorgi zimmîye babası hâlik-i mersûmdan âdiyen intikāl eden hısas-ı merkūmeyi müsevveg-i şer‘iye[ye] binâen bi’l-izni’ş-şer‘î ba‘de’l-müzâyede ve inkıtâ‘u’r-rağbe bedel-i misli idiği zâhir olup mecnûn-ı mersûma şer‘an makbûzum olan on bin guruş mukābelesinde mersûm Zoli zimmîye bâ-re’y-i mütevellî ferâğ-ı kat‘î-i mu‘teber ile bi’l-vekâle ferâğ ve tefvîz eylediğimde ol dahi ber-vech-i muharrer tefevvüz ve kabûl ve hisse-i tevzî‘ini müdîr ve kasab ustaları ma‘rifetleriyle almağa ta‘ahhüd edip fî-mâ ba‘d hısas-ı merkūmede mecnûn-ı mersûm Yorgi zimmînin aslâ ve kat‘a alâka ve medhali kalmayıp mesfûr Zoli zimmînin hakk-ı müfevvezi olmuşdur deyü ba‘de’l-ikrâr ve’t-tasdîk âlât-ı gedik-i merkūmların [131] hısas-ı mezkûreleri hâlik-i mersûm Yani zimmîden oğlu mecnûn-ı mesfûr Yorgi zimmîye ba‘de’l-intikāl vekîl-i mersûm diğer Yani zimmînin ferâğından defter-i vakf-ı şerîfde mersûm Zoli zimmî uhdesine kayd ve der-dest olan temessük-i mezkûr hâmişlerine zabt ü tasarrufi’çün tahrîr ü temhîr ve yedine i‘tâ buyurulmak iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 8 C sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35005"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35007"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b403"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>