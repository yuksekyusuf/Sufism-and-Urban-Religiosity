﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 73<br>Hüküm no: 38<br>Orijinal metin no: [10a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi'nin vefatıyla vasiyetinin Hasan b. Ahmed tarafından yerine getirilmesi</b><br><br>Defter oldur ki, medîne-i Üsküdar’a muzâfe Adalar nâhiyesine tâbi‘ Kartal nâm karye sâkinlerinden iken bundan akdem vefât eden Mehmed Çelebi b. Musa b. Abdullah nâm kimesnenin verâseti zevce-i metrûkesi Hibetullah bt. Mehmed nâm hatun ile vâlidesi Raziye bt. Mustafa nâm hatuna ve hamle tevkīf olduğu şer‘an zâhir oldukdan sonra müteveffâ-yı mezbûr hayatında sülüs mâlından altı bin akçe techîz ve tekfîne ve fazlası bi’l-izni’ş-şer‘î vücûh-ı birr ü hayra harc ü sarfa vasiyyet eylediği ba‘de’s-sübût müteveffânın vesâyâsını tenfîze ve haml-i merkūm bundan kıbel-i şer‘den li-ecli’l-maslaha vasî nasb ü ta‘yîn olunan el-Hâc Hasan b. Ahmed nâm kimesnenin haml-i merkūm zeker zuhûr edip Mehmed Ali ismi ile müsemmâ olmağın sagīr-i mezbûrun hâlâ tesviye-i emrine kıbel-i şer‘den bâ-hüccet-i şer‘iye mansûb vasiyyesi olan vâlidesi mezbûre Hibet[ullah] ile mezbûre Raziye taleb ve ma‘rifetleriyle muhâsebesi görülmeğin ber-vech-i âtî zikr olunur.<br><br>Fi’l-yevmi’l-ışrîn min-Zilka‘deti’ş-şerîfe li-sene hamse ve selâsîn ve mi'e ve elf.<br><br>Kuşak-ı şal, 1 150 akçe İbrik-i dest, 1 240 akçe Alaca, 1 310 akçe Sarık, 1 323 akçe Zıbın 120 akçe Çuka dolama, 1 500 akçe Çakşır 1 ve kavuk 2 481 akçe Yağmurluk, 1 150 akçe Yatağan bıçak, 1 106 akçe Tüfenk 1 ve kılıç 1 580 akçe Demir 120 akçe Handan fürûht olunan saman ve şa‘îr ve sâir eşyâdan 6.030 akçe Hane pazarlığından hâne icâresine verilen peşîn akçeden 660 akçe İstanbul’dan gelen akçe 480 akçe<br><br>Cem‘an yekûn makbûz: 19.850. Yalnız on dokuz bin sekiz yüz elli akçedir.<br><br>Meblağ-ı makbûz-ı mezkûrdan vasiyy-i mezbûr el-Hâc Hasan’ın ma‘rifetiyle şer‘le masrûfudur, ber-vech-i âtî zikr olunur;<br><br>Defter-i kassâmda mastûr techîz ve tekfîn ve vücûh-ı birr ü hayra ber-mûceb-i vasiyyet vasiyy-i merkūmun sarf eylediği Meblağ 6.000 Defter-i kassâmda mastûr zevcesi mezbûre Hibetullah mehr-i müeccel-i müsbetesi içün verilen Meblağ 3.000 Defter-i kassâmda mastûr deyn-i müsbet-i karye-i mezbûre zâbiti Mehmed Ağa’ya verilen Meblağ 405 Defter-i kassâmda mastûr resm-i kısmet-i âdî 2.675 akçe Defter-i kassâmda mastûr kâtibiye 500 akçe Defter-i kassâmda mastûr hüddâmiye 500 akçe Defter-i kassâmda mastûr dellâliye ve çukadâriye ve masârıf-ı lâzıme 1.420 akçe Defter-i kassâmda mastûr deyn-i müsbet-i mezbûr el-Hâc Hasan 6.600 akçe<br><br>Cem‘an yekûn:<br><br>21.100<br><br>19.850. Makbûz<br><br>1.250<br><br>Vasiyy-i mezbûr Hibetullah ile merkūme Raziye Hatun muvâcehelerinde talebleriyle merkūm el-Hâc Hasan’ın muhâsebesi görülüp mezbûretân merkūm el-Hâc Hasan’ın husûs-ı merkūmeye müte‘allika âmme-i da‘vâdan zimmetini ibrâ-i âm ile ibrâ ve ıskāt eyledikleri bu mahalle şerh verildi.<br><br>Şuhûdü’l-hâl: İsmail Efendi b. Mehmed, Mehmed Ağa b. el-Hâc Hüseyin, İbrahim Efendi b. Mehmed, Ahmed Efendi [b.] Mustafa, Veli Beşe b. Mustafa, Mehmed Çelebi b. Ali, Mustafa b. Mehmed, es-Seyyid Mustafa Çelebi b. Bali, İsmail Çelebi b. Şahin.</p>          <br><a title="Önceki sayfa" style="text-decoration:none" href="./ayrmetin.php?idno=36489"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36491"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o405"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>