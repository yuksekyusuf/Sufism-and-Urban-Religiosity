﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 265<br>Hüküm no: 274<br>Orijinal metin no: [39b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mısır tüccarlarından Süleyman’ın kolyon hocası Seyyid Ahmed aracılığıyla ortağı el-Hâc Abdullah’a gönderdiği para davasında sulh olduğu</b><br><br>Mısır tüccârından el-Hâc Süleyman b. el-Hâc Süleyman nâm kimesne meclis-i şer‘de tüccâr kalyonlarından İsmail Kapudan’ın râkib olduğu kalyonun hocası olan işbu râfi‘u’l-kitâb es-Seyyid Ahmed b. es-Seyyid Mustafa mahzarında ikrâr ve takrîr-i kelâm edip târih-i kitâbdan sekiz ay mukaddem Mısr-ı Kahire’ye tâbi‘ medîne-i Reşid’de sâkin şerîkim el-Hâc Abdullah’a îsâl ve teslîm için mezbûr es-Seyyid Ahmed Hoca’ya mâlımdan alâ-tarîki’l-emâne üç yüz elli guruş def‘ u teslîm ol dahi ber-vech-i muharrer yedimden ba‘de’l-ahz şerîkim gāib-i mezbûr el-Hâc Abdullah’a îsâl ve teslîm etmemeğle meblağ-ı mezbûru mezbûr es-Seyyid Ahmed Hoca’dan taleb eylediğimde ol dahi meblağ-ı merkūmu yedimden ahzını ikrâr lâkin meblağ-ı merkūm kapudan kamarasında mahfûz iken bilâ ta‘addin velâ taksîr zâyi‘ oldu deyü iddi‘â edip ve mezbûr es-Seyyid Ahmed Hoca husûs-ı mezbûrda emîn olmağla şer‘an kendüye aybından gayri bir nesne lâzım gelmemeğin mezbûru tahlîf sadedinde olmuş idim el-hâletü hâzihî beynimize muslihûn tavassut edip beni mezbûr es-Seyyid Ahmed Hoca ile da‘vâ-yı mezkûremden fedâen li’l-yemîn yüz elli guruş üzerine inşâ-i akd-i sulh eylediklerinde ben dahi ber-vech-i muharrer sulh-i mezbûru kabûl ve bedel-i sulh-i mezbûrun yetmiş beş guruşunu yedinden ahz u kabz ve bâkī kalan yetmiş beş guruşu dahi Reşid’de sâkin şerîkim olan gāib-i mezbûr el-Hâc Abdullah’a def‘ u teslîme mezbûr es-Seyyid Ahmed Hoca’ya emr eylediğimde oldahi meblağ-ı bâkī-i merkūmu emrime binâen şerîkim gāib-i mezbûra teslîme ta‘ahhüd eyledikden sonra ben mâ‘adâsı olan iki yüz guruşa müte‘allika da‘vâdan mezbûr es-Seyyid Ahmed Hoca’nın zimmetini ibrâ ve ıskāt eyleyip ol dahi bedel-i mezbûr yüz elli guruşa müte‘allika da‘vâdan kezâlik benim zimmetimi ibrâ ve ıskāt eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-ışrîn min-Zilka‘deti’ş-şerîfe sene 1137.<br><br>Şuhûdü’l-hâl: Ali Çelebi b. Osman, Hasan Ağa b. Ali, Mehmed Çelebi b. Abdurrahman, Mehmed Beşe b. Ali, Molla İbrahim el-mukayyid, Ali Çavuş el-mübâşir, İbrahim b. Muharrem. </p>          <br><a title="Önceki sayfa" style="text-decoration:none" href="./ayrmetin.php?idno=22012"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22014"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o442"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>