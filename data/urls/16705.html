﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 136<br>Hüküm no: 91<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühani’nin İslambey Mahallesi’ndeki evini Hanife Hatun ile kocası Mehmed Beşe’ye satması</b><br><br>Medîne-i Hazret-i Ebî Eyyüb el-Ensârî -radiye anhu rabbihi’l-bârî-’de İslambey Mahallesiʼnde sâkine olup zâtı ta‘rîf-i şer‘î ile mu‘arrefe olan Ümmühani bt. Hüseyin nâm hatun meclis-i şer‘-i hatîr-i lâzımü’t-tevkīrde kendi tarafından asîl zevcesi Hanife bt. Ahmed nâm hatun tarafından tasdîka sâbitü’l-vekâle vekîli olan işbu bâ‘isü’l-kitâb Mehmed Beşe b. Mehmed nâm kimesne mahzarında ikrâr ve takrîr-i kelâm edip akd-i âtî sudûruna değin yedimde mülküm olup mahalle-i mezbûrede vâki‘ etrâfı es-Seyyid Ali ve es-Seyyid Mehmed ve Halil mülkleri ve tarîk-i âm ile mahdûd bir bâb fevkānî oda ve iki bâb tahtânî oda ve bir kenîf ve zât-ı eşcâr-ı müsmire ve gayr-ı müsmire bağçeyi müştemil mülk menzilimi tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile seksen guruşa müvekkile-i mezbûre Hanife Hatun ile zevci vekîl-i mezbûr Mehmed Beşe’ye ale’l-iştirâki’s-seviyy beyʻ ve temlîk ve teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr seksen guruşu mezbûr Mehmed Beşe bana bi’l-asâle ve bi’l-vekâle def‘ ve teslîm, ben dahi yedinden tamamen ahz u kabz eyledim, baʻde’l-yevm menzil-i mahdûd-ı mezkûrda benim katʻâ alâka ve medhalim kalmayıp müvekkile-i mezbûre Hanife Hatun ile zevci vekîl-i mezbûr Mehmed Beşe’nin iştirâk-i seviyy üzere mülk-i müşterâları olmuşdur, keyfe mâ yeşâʼân ve yahtâr[ân] mutasarrıf olsunlar dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbiʻ aşer min-Recebi’l-mürecceb li-sene semân ve hamsîn ve mi’e ve elf.<br><br>Şuhûdü’l-hâl: Mehmed Said Efendi b. İbrahim, Mukayyid Ömer Efendi b. Osman, Süleyman Efendi b. Abdullah, Ahmed Efendi b. Mustafa, es-Seyyid Mehmed b. Yusuf, es-Seyyid Mustafa [b.] Derviş, Mahmud b. Mustafa, Hasan Beşe b. Mehmed, el-Hâc Hasan b. Şaʻban ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=16704"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16706"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o474"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>