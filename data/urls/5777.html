﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 67<br>Hüküm no: 23<br>Orijinal metin no: [5a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mîrî kalyon neferlerinden Halil Beşe’nin Eğriboz’da bulunan evini sattığı</b><br><br>Fi’l-asl vilâyet-i Rumeli’de medîne-i Eğriboz kal‘ası dâhilinde Aşağı mahalle sükkânından olup hâlâ mahmiye-i İstanbul’da Mîrî kalyonlardan Patrona demekle ma‘rûf kalyon neferâtından Halil Beşe b. Hasan nâm kimesne meclis-i şer‘-i şerîf-i enverde yine medîne-i mezbûre sâkinlerinden bâ‘isü hâze’l-kitâb Osman Beşe b. Ali mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin silk-i mülkümde münselik emlâkimden olup mahalle-i mezbûrede vâki‘ bir tarafdan Köryılan demekle ma‘rûf Mustafa nâm kimesne mülkü ve bir tarafdan bâyi‘-i mezbûrun karındaşı İbrahim Beşe mülkü ve bir tarafdan Pasbalzâde Salih Çelebi mülkü ve bir tarafdan tarîk-ı âm ile mahdûd fevkāni üç bâb oda ve iki bi’r-i mâ ve kenîf ve eşcâr-ı müsmire ve gayr-ı müsmireyi havluyu müştemil menzilimi tarafeynden îcâr ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ile yüz beş guruşa merkūm Osman Beşe’ye bey‘ ve temlîk eylediğimde ol dahi ber-vech-i muharrer iştirâ ve temellük ve kabûl eyleyip semeni olan meblağ-ı mezbûr yüz beş guruşu tamamen müşteri-yi merkūm Osman Beşe yedinden ahz u kabz eylediğimden sonra menzil-i mahdûd-ı mezkûru mahâllinde kabz ve zabta merkūm Osman Beşe’yi taslît eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin ve’l-işrîn min-şehri Ramazani’l-mübârek li-sene selâse ve erba‘în mie ve elf.<br><br>Şuhûdü’l-hâl: el-Hâc Mehmed b. Abdullah, Dizdâroğlu Mustafa Ağa, Kal‘a Ağasıoğlu Mehmed Ağa, İvazoğlu Ahmed Ağa, Külahlıoğlu Kara Hasan, İstefeli Süleyman Beşe.</p>          <br><a title="Önceki sayfa" style="text-decoration:none" href="./ayrmetin.php?idno=5776"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5778"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b067"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o468"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>