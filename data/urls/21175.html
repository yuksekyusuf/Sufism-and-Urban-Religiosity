﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 200<br>Hüküm no: 111<br>Orijinal metin no: [26b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ahmed Reis b. Ali Bey’in terekesinden, Mehmed Beşe b. Ali’ye olan borcun ödenmesi</b><br><br>İşbu râfi‘üˈl-vesîka Mehmed Beşe b. Ali meclis-i şer‘de mahmiye-i Galataˈya tâbi‘ Tophâneˈde Cihangir mahallesinden olup İstanköy’de fevt olan Ahmed Reis b. Ali Bey verâseti zevcesi Ümmühani bt. Aliˈye ve anası Aynî bt. Mustafaˈya ve li-ebeveyn er karındaşı Mehmed Beşe ve kız karındaşları Havva ve Emineˈye münhasıra oldukdan sonra mezkûrânın hüccet ile vekîl-i müsecceli olan Hüseyin Bey b. Abdülcelil mahzarında da‘vâ edip müteveffâ-yı mezbûrun gāibaniˈl-meclis Hasan b. Yakubˈa karz yüz esedî deyni olup emr u kabûlü hâviye kefâletle ben kefîl olmağın mezbûr Hasan meblağ-ı mezbûru benden biˈl-kefâle alıp ben dahi kableˈl-ahz fevt olmağla terekesinden taleb ederim suâl olunsun dedikde gıbbeˈs-suâl veˈl-inkâr ve ba‘de talebiˈl-beyyine udûl-ı ricâlden Ferhad b. Mehmed ve Hüseyin b. Hüseyin li-ecliˈş-şehâde hâzırân biˈl-meclis olup isreˈl-istişhâd fiˈl-hakīka müteveffâ-yı mezbûr gāib-i merkūma olan yüz esedî deynine emr u kabûlü hâviye kefâlet ile mezbûr Mehmed Beşe bizim huzûrumuzda kefîl olmağla mezbûr Hüseyin dahi biˈl-kefâle yine huzûrumuzda kabz eyledi bu husûsa şâhidleriz şehâdet dahi ederiz deyü edâ-i şehâdet dahi ederiz deyü edâ-i şehâdet eylediklerinde ba‘deˈt-ta‘dîl şehâdetleri makbûle oldukdan sonra müdde‘î-i mezbûr ba‘deˈt-tahlîf mûcebiyle hükm birle mâ hüveˈl-vâki‘ biˈt-taleb ketb olundu.<br><br>Fî 5 min-Safer sene [10]84.<br><br>Şuhûdüˈl-hâl: Ömer Efendi b. Ali, İsmail Efendi b. Ahmed, Mehmed b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=21174"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21176"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1001"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>