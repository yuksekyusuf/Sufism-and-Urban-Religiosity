﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 152<br>Hüküm no: 146<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kızıl el-Hâc Hüseyin Vakfı’nın mütevellisi Ahmed Bey b. Ali’nin muhasebesinin görülmesi</b><br><br>Ma‘rûz<br><br>İstanbul’da Tercüman Yunus Câmi-i Şerîfi civârında vâki‘ nezâret-i dâ‘îlerinde olan evkâfdan merhûm Kızıl el-Hâc Hüseyin Vakfı’ndan olmak üzere yevmî dört akçe ile mescid ve iki akçe vazîfe ile mekteb tevliyetlerine mutasarrıf olan Ahmed Bey b. Ali tevliyeteyn-i mezkûreteyn umûrunu rü’yet ve idâreye ve muhterik mescid ve mekteb-i mezkûrları galle-i vakıfdan kendiye teslîm olunan iki yüz yirmi beş guruş müste’cirîn zimmetlerinde müctemi‘ olan icârâtı cem‘ ve tahsîl ile müceddeden binâya dört ay mukaddem ta‘ahhüd ve binâya şürû‘ eyledikde mescid-i mezkûrun ancak cevânib-i erba‘ası duvarları ile üzerinin mikrâzını vaz‘ ve alâ hâlihî terk eyledikde tekmîli içün bi’d-defâ‘at kendiye tenbîh olundukda mütenebbih olmadığından mâ‘adâ şer‘-i şerîfe adem-i itâ‘atine binâ’en tevliyeteyn-i mezkûreteynin ref‘i lâzım gelmeğin tevliyeteyn-i mezkûreteyn vazîfe-i mersûmeleriyle mezbûr Ahmed Bey ref‘inden umûr-ı vakfı sadâkat ve istikâmet ile rü’yete ve mescid-i mezkûr ile mekteb-i mezkûru binaya kādir müderrisîn-i kirâmdan Şevkî Hüseyin Efendi’ye tevcîh olunmağın mütevellî-i sâbık-ı mezbûr Ahmed Bey’in mescid-i mezbûru binâya mübâşeret ve nâ-tamâm terk eylediği ebniye mevcûdesi ma‘rifet-i şer‘ ve mi‘mâr ağa ma‘rifetiyle keşf ve takvîm olundukda bir kıt‘a mi‘mâr ağa defteri nâtık olduğu üzere mikdâr-ı masrûfu beş yüz elli üç guruşa bâliğ olmağla mütevellî-i sâbık-ı mezbûr Ahmed Bey ile muhâsebelerini rü’yet etmek üzre mütevellî lâhık-ı mûmâileyh Hüseyin Efendi mescid ve mektebi binâ içün galle vukû‘unda rücû‘ şartıyla âhardan [38b] istidâneye kıbel-i şer‘den izin verilmeğin mütevellî-i mezbûr masrûfâtını galle-i vakfdan tamâmen istîfâ ve şer‘an azli iktizâ etmedikçe azl olunmayıp kable’l-istîfâ azl veyâhûd fevt olur ise mescid ve mekteb tekmîl içün istidâne eylediği meblağı mütevellî ve kâ’immakâm bi-tarîkı’l-havâle kabûl etmedikçe tevliyet-i mezkûre âhara arz ve tevcîh olunmamak üzre kaydı mahalline şerh ve yedine tuğrâ-yı garrâ ile mu‘anven emr-i âlîşân i‘tâ buyurulmak bâbında fermân-ı âlîleri sudûrunu istid‘â eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 9 Ş. sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30604"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30606"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o309"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>