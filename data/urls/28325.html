﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 248<br>Hüküm no: 300<br>Orijinal metin no: [64a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah bt. Rıdvan ile küçük oğlu İbrahim için kocası Hacı Mehmed b. Abdullah malından nafaka tahsis olunması</b><br><br>Mahmiye-i İstanbul’da Sultan mahallesinde sâkine bâ‘iset-i hâze’l-kitâb Emetullah bt. Rıdvan nâm hatun meclis-i şer‘-i şerif-i enverde takrîr-i kelâm ve ta‘bîr ani’l-merâm edip zevcim gāib ani’l-meclis el-Hâc Mehmed b. Abdullah nâm kimesne beni ve mezbûr el-Hâc Mehmed’in firâşından hâsıl ve benden mütevellid ve hâlâ bi-hakkı’l-hıdâne hacr u terbiyemde olan sadrî sagīr oğlu İbrahim’i bilâ nafaka bırakıp âhar diyâra gitmekle bana ve sagīr-i mezbûrun nafaka ve kisve ve sâir levâzım-ı mühimmesi için babası gāib-i mezbûr el-Hâc Mehmed üzerine kıbel-i şer‘den kadr-ı ma‘rûf nafaka farz ve takdîr olunmak matlûbumdur dedikde hâkim-i muvakkı‘-ı sadr-ı kitâb tûbâ lehû ve hüsnü me‘âb hazretleri dahi mezbûre Emetullah’a ba‘de’t-tahlîfi’ş-şer‘î yevmî beşer akçe ve sagīr-i mezbûrun nafaka ve kisve ve sâir levâzım-ı mühimmesi için yevmî üçer akçe ki min haysü’l-mecmû‘ gāib-i mezbûr el-Hâc Mehmed üzerine târîh-i kitâbdan yevmî sekiz akçe nafaka farz ve takdîr edip meblağ-ı mefrûz-ı mezbûru kendülere harc u sarfa ve lede’l-iktizâ istidâneye ve inde’s-zafer gāib-i mezbûr el-Hâc Mehmed üzerine rücû‘a mezbûre Emetullah Hâtûn’a izin verilmeğin mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Saferi’l-hayr li-sene mi’e ve elf.<br><br>Şuhûdü’l-hâl: Mahmud Çelebi b. Hüseyin, el-Hâc Mehmed b. Yahya, İbrahim Çelebi b. el-Hâc Ahmed, Hüseyin b. Mustafa, el-Hâc Ali b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28324"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28326"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o336"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>