﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 474<br>Hüküm no: 457<br>Orijinal metin no: [96b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mevlid kandilinde cami ve mescitlerin aydınlatılması</b><br><br>238 senesi Mevlüd-i şerîf i‘lâmıdır<br><br>İstanbul Kādısı fazîletlü efendi<br><br>İşbu i‘lâmınız rikāb-ı hümâyûn-ı mülûkâneye arz ile meşmûl-i enzâr-ı Cenâb-ı Cihânbâni olmağla mûcebince leyle-i merkūmede îkād-ı kanâdil olunmak üzere iktizâ edenlere tenbîhe mübâderet eyleyesin deyü [buyruldu]<br><br>Fî 4 Ra sene [1]238<br><br>Dergâh-ı cihân-mutâ‘ ve bârgâh-ı sipihr-irtifâ‘a ma‘rûz-ı abd-i dâ‘i-i adîmü’l-istitâ‘alarıdır ki<br><br>İşbu sâl-ı pür-şeref sene-i semâne ve selâsin ve mi’eteyn ve elf şehr-i Rebî‘ülevveli gurresi rü’yet ile sâbite olamayıp ancak gurre-i mâh-ı Saferi’l-hayr bi’r-rü’ye yevm-i perşembeden idüğü da‘vâ-yı sahîha-i şer‘iyye zımnında şuhûd-ı udûl şehâdetleriyle ber-nehc-i şer‘î sâbite olduğundan şer‘an tekmîl-i selâsin ile gurre-i şehr-i Rebî‘ülevvel yevm-i sebtden mu‘tebere olmağla sebeb-i tekvîn-i âlem bâ‘is-i tevlid-i Benî Âdem Seyyidü’l-enbiyâ ve senedü’l-etkiyâ Muhammedü’l-Mustafa -aleyhi ve alâ-âlihî efdâlü’s-salavât ve ezkâhâ- efendimiz hazretlerinin şeb-i velâdet-i bâ-sa‘âdetleri ber-i‘tibâr-ı mezkûr şehr-i merkūmun on ikinci Çarşamba gecesine tasâdüf etmekle bu ni‘met-i celîle-i uzmânın ızhâr-ı sürûru içün âdet-i hasene-i Devlet-i aliyye ve kā‘ide-i müstahsene-i saltanat-ı seniyye üzere leyle-i mübârekede minârât-ı cevâmi‘ ve mesâcid îkād-ı kanâdil-i nûr-efşân ile tezyîn olunmak bâbında tenbîhi hâvî fermân-ı âlîşân sudûru iktizâ eylediği İstanbul Mahkemesi’nden atebe-i ulyâlarına i‘lâm olundu.<br><br>Ol bâbda emr ü fermân hazret-i veliyyü’l-emrindir.<br><br>Fî 2 Ra sene [1]238</p>          <br><a title="Önceki sayfa" style="text-decoration:none" href="./ayrmetin.php?idno=32882"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32884"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b474"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o493"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>