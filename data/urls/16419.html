﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 86<br>Hüküm no: 48<br>Orijinal metin no: [17a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Rüstem Ağa’nın reşit olan oğlu Mehmed Emin’in, küçüklüğünde vasîsi olan dedesi Çakırcıbaşı Rüstem Ağa b. Abdullah’ın zimmetini, 11 yıllık vasîlik dönemine ait hesaplardan ibra ettiği</b><br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Takyecibaşı mahallesinde sâkin iken bundan akdem vefât eden Ahmed Ağa b. Rüstem Ağa’nın sulbî sagīr oğlu Mehmed Emin nâm bâliği[n] bulûğuna rüşdü munzam olduğunu Halil Ağa b. Mustafa ve Yakub Ağa b. Mehmed ve Osman Ağa b. Hüseyin alâ-tarîkı’ş-şehâde ba‘de’l-ihbâr meclis-i şer‘-i şerîf-i enverde ceddi ve hâl-i sıgārında vasîyy-i muhtârı olan Ser-çakırcıyân-ı hâssa fahrü’l-emâcid ve’l-ekâbir işbu râfi‘u’l-kitâb Rüstem Ağa b. Abdullah tarafından husûs-ı âti’l-beyânda vekîl-i sâbitü’l-vekâlesi Hüseyin Ağa b. Mehmed mahzarında ikrâr ve takrîr-i kelâm edüp ceddim müvekkil-i müşârün-ileyh Rüstem Ağa benim hâl-i sıgārımda vasîyy-i muhtârım olmağla bin yüz otuz altı senesi Recebi’l-müreccebi gurresinden bin yüz kırk yedi senesi Recebi’l-mürecceb[i] gurresine gelince bâ-berât-ı âlî-şân mutasarrıf olduğum tımarım mâlından on bir senede bir yük doksan iki bin sekiz yüz akçe müvekkil-i müşârün-ileyh kabz edüp meblağ-ı mezbûrun bâ-hüccet-i şer‘iye doksan iki bin sekiz yüz akçesi nafaka ve kisveme ve yetmiş dokuz bin iki yüz akçesini dahi bâ-fermân-ı âlî tımar-ı mezbûrun cebeliyesi içün ve yedi bin iki yüz akçe dahi hitânıma ve beş bin dört yüz akçe dahi sâir masârif-i lâzımem içün harc ü sarf edüp el-hâletü hâzihî müvekkil-i müşârün-ileyh Rüstem Ağa ile beynimizde hesâbımız görülüp meblağ-ı mezbûrdan ancak zimmetinde yirmi üç bin dört yüz akçe bâkī kalmağla meblağ-ı mezbûru müvekkil-i müşârün-ileyh Rüstem Ağa bana def‘ ve teslîm ben dahi ber-vech-i muharrer meblağ-ı mezbûru yedinden bi’t-tamam ve’l-kemâl alıp kabz edüp meblağ-ı bâkī-i mezkûr yirmi üç bin dört yüz akçeden müvekkil-i müşârün-ileyh yedinde ve zimmetinde bir akçe ve bir habbe bâkī kalmayıp ba‘de’l-yevm meblağ-ı mezbûr bir yük doksan iki bin sekiz yüz akçeden makbûz [17b] ve masrûfuna müte‘allika âmme-i de‘âvî ve mutâlebât ve eymân ve muhâsamâtdan ceddim müvekkil-i müşârün-ileyh Rüstem Ağa’nın zimmetini ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-âşir min-Şa‘bâni’l-mu‘azzam li-sene 1147.<br><br>Şuhûdü’l-hâl: Mustafa Ağa b. İbrahim, es-Seyyid eş-Şeyh Mehmed Efendi b. İsmail, Halil Ağa b. Mustafa, Berber Mustafa Çelebi b. Hasan, Mustafa Efendi b. Kasım, es-Seyyid Mehmed b. es-Seyyid Abdullah, Mehmed Ağa b. Ahmed, Hüseyin Çelebi b. Mehmed, İbrahim Çelebi b. Ömer, Abdullah Çelebi b. ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=16418"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16420"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o387"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>