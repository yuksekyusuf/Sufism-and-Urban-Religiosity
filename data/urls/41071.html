﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 720<br>Hüküm no: 792<br>Orijinal metin no: [122a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. İbrahim Efendi’nin kendisinin rehini olduğunu iddia ettiği menziline müdahale eden İbrahim Bey b. Abdülmennan ile dokuz bin akçe üzerine sulh olduğu</b><br><br>Mahmiye-i Edirne’de Muradiye mahallesinde sâkine fahrü’l-muhadderât Âişe Hâtun bt. İbrahim Efendi tarafından menzil-i âti’l-beyânı sulha vekîl olup mezbûreyi ma‘rifet-i şer‘iyye ile ârifân olan Mustafa Çelebi b. Mehmed ve İbrahim Çelebi b. Veli nâm kimesneler şehâdetleriyle şer‘an vekâleti sâbite olan Salih Çelebi b. İbrahim nâm kimesne mahmiye-i mezbûrede meclis-i şer‘de menzil-i câ’i’z-zikre mülkiyet üzere vâzı‘u’l-yed olan İbrahim Bey b. Abdülmennân tarafından sulh-ı âti’l-beyânı tasdîka vekîl olup bi-mâ-hüve nehcü’s-sübût şer‘an vekâleti sâbite olan Mehmed Ağa b. Mustafa mahzarında bi’l-vekâle ikrâr ve takrîr-i kelâm edip mahmiye-i mezbûrede Mahmud Ağa mahallesinde vâki‘ bir tarafdan İbrahim Bey mülkü ile ve bir tarafdan mu‘allimhâne ile ve bir tarafdan tarîk-ı âm ile mahdûd olup tahtânî ve fevkānî büyût-ı müte‘addideyi müştemil olan menzil bundan akdem vefât eden kayınanası Âişe nâm hâtunun mülkü olup hâl-i hayâtında ve kemâl-i akl [ve] sıhhatinde târih-i kitâbdan sekiz sene mukaddem müvekkilem mezbûre Âişe’den alâ tarîkı’l-karz yirmi bin akçe ahz u kabz edip meblağ-ı mezbûr mukābilesinde menzil-i mezbûru ba‘de’t-tahliyeti’ş-şer‘iyye rehin vaz‘ edip ol dahi irtihân ve kabûl ve kabz edip hatta müteveffât-ı mezbûre Âişe menzil-i mezkûru ba‘de’t-tahliyeti’ş-şer‘iyye rehin vaz‘ ve teslîm eyledim deyu alâ re’si’l-işhâd ikrâr dahi etmiş iken müvekkil-i mezbûr İbrahim Bey bî-vech vaz‘-ı yed edip tasarruf eder deyu bi’l-vekâle da‘vâ ve taleb eylediğimde ol dahi menzil-i mezbûr kayınanam müteveffât-ı mezbûre Âişe Hâtun’un mülkü idi lâkin târih-i kitâbdan altı sene mukaddem bana yirmi bin akçeye bey‘-i kat‘î ile bey‘ ve teslîm ve kabz-ı semen edip zaman-ı mezbûrdan bu ana gelinceye değin mülk-i müşterâmdır hatta müvekkile-i mezbûre Âişe menzil-i mezbûru rehin vaz‘ olundukda tahliye ve teslîm bulunmadığı alâ re’si’l-işhâd ikrâr dahi eylemişdir deyu dîvân-ı sultânîde meclis-i şer‘de müvekkilemin tahliye ve teslîm bulunmadı deyu ikrârına Mehmed Ağa b. İbrahim nâm kimesne şehâdet edip şâhid dahi ikāmeti sadedinde iken beynimize muslihûn tavassut edip dokuz bin akçe üzerine inşâ-i akd-i sulh ettiklerinde ben dahi sulh-ı mezbûru kabûl ve bedel-i sulh olan meblağ-ı mezbûr dokuz bin akçemi vekîl-i mezkûr Mehmed Ağa yedinden bi’t-tamâm ve’l-kemâl ahz u kabz edip ba‘de’l-yevm zikrolunan menzilde müvekkilem mezbûrenin bana rehindir deyu da‘vâdan fâriğa olup alâka ve medhali kalmadı dedi dedikde gıbbe’t-tasdîk mâ-vaka‘a bi’t-taleb sebt olundu.<br><br>Fi’s-sâbi aşer min-Zilka‘deti’ş-şerîfe li-sene semân ve sittîn ve elf.<br><br>Şühûdü’l-hâl: Mehmed Efendi [b.] Ahmed, Mehmed Ağa, Mehmed b. Kalender, Mehmed [b.] Ali, Mustafa [b.] İlyas, Derviş, Ali [b.] Murtaza, Mehmed [b.] Ali, Mustafa [b.] Receb, Mehmed b. Osman, Abdurrahman Çavuş, Mahmud Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=41070"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41072"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b720"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o791"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>