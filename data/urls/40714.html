﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 436<br>Hüküm no: 435<br>Orijinal metin no: [63a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Muslihiddin Ağa’nın mülk menzilini oğlu Mehmed b. Yusuf Ağa’ya kırk bin akçeye sattığı</b><br><br>Dâru’l-hilâfeti’l-aliyye Kostantıniyye el-mahmiyye’de Hoca Üveys mahallesi sükkânından olup Dergâh-ı âlî dâme merci‘an bi’l-e‘âlî yeniçerileri kethüdâsı Boğazhisarı’nda bundan akdem maktûlen vefât eden merhûm Yusuf Ağa b. Abdülmennân’ın verâseti zevce-i metrûkesi umdetü’l-muhadderât Âişe Hâtun bt. el-merhûm Muslihiddin Ağa’ya ve sulbî kebîr oğlu umdetü’l-emâcid ve’l-a‘yân makbûlü’s-sudûr ve’l-erkân Mehmed Ağa’ya münhasıra olduğu şer‘an zâhir ve müte‘ayyin oldukdan sonra husûs-ı âti’l-beyânın mahallinde tahrîri iltimâs olunmağın savb-ı şer‘-i hatîrden Mevlânâ Mü’minzâde Mehmed Efendi irsâl olunup ol dahi zeyl-i vesîkada mastûru’l-esâmi olan Müslimîn ile zikrolunan Hoca Üveys mahallesinde vâki‘ merhûm-ı mûmâ-ileyh Yusuf Ağa’nın menziline varıp akd-ı meclis-i şer‘-i şerîf eyledikde merhûm-ı mûmâ-ileyhin zevce-i metrûkeleri olup zâtı mahalle-i mezbûre sükkânından Seyyid Ömer Çelebi b. Seyyid Hüseyin el-müezzin ve Hâcı Ömer b. Ali ta‘rîfleri ile mu‘arrife olan mezbûre Âişe Hâtun meclis-i ma‘kūd-ı mezbûrda işbu kitâb-ı sıhhat-nisâbın sâhibi sadrî oğlu müşârun-ileyh Mehmed Ağa mahzarında tâyi‘aten ikrâr ve i‘tirâf edip mahalle-i mezbûrede vâki‘ bir tarafı Harâccı Osman Ağa mülküne ve bir tarafı Kara Çavuş veresesi sarayına ve bir tarafı bazen Fişekçibaşı mülküne ve bazen Âişe Hâtun Vakfı’na ve bir tarafı tarîk-ı âmma müntehî muhavvata-i dâhiliyyesi iki bâb fevkānî oda ve bir halvetli hamam ve câmekân odasını ve kenîf ve iki bâb tahtânî odaları ve matbah ve mahtab ve bir fırını ve su kuyusunu ve tahta-pûş ve bahçeyi ve muhavvata-i hâriciyyesi beş bâb fevkānî odaları ve dört bâb tahtânî odaları ve iki ahır ve iki bi’r-i mâ ve başka kapılı bir matbah ve odunluk ve havlu ve kenîfi müştemil mülk menzilinin mecmû‘-i dâhiliyyesi ve hâriciyede vâki‘ olup dâhiliye-i mezbûreye muttasıl üç bâb fevkānî oda ve bir sofa ve altında bir oda ve bir ahır ve bir bi’r-i mâ benim kendi mülküm olup mâ‘adâ olan hâriciye-i menzil zevcim müteveffâ-yı mezbûrun mülkü olmağla hâlâ ben mülküm olan zikrolunan mecmû‘-ı muhavvata-i dâhiliyye ile hâriciyede olup dâhiliye-i mezbûreye mülâsık olan üç bâb fevkānî odaları ve bir sofa ve altında bir oda ve bir ahır ve bi’r-i mâyı bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile oğlum mûmâ-ileyh Mehmed Ağa’ya kırk bin akçeye bey‘ ve teslîm ol dahi vech-i muharrer üzere semen-i mezbûr kırk bin akçeye iştirâ ve tesellüm ve kabûl eyledikden sonra semeni olan meblağ-ı mezbûr kırk bin akçeden oğlum mûmâ-ileyh Mehmed Ağa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm menzil-i mezbûrun mecmû‘-i dâhiliyyesi ile hâriciyede olan zikrolunan odalar ve ahır oğlum mûmâ-ileyhin mülk-i müşterâsıdır benim vechen mine’l-vücûh alâka ve medhalim kalmadı dedikde gıbbe’t-tasdîkı’l-mu‘teber vâki‘-i hâli mevlânâ-yı mezbûr mahallinde tahrîr ba‘dehû ma‘an ba‘s olunan Mehmed b. Abdullah ile meclis-i şer‘a gelip inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: El-hâc Ahmed Çelebi b. Hasan, Mahmud b. Ahmed, Abdi b. Receb, Mehemd Bey b. Mustafa, Seyyid Ömer Halîfe b. Seyyid Hüseyin el-müezzin, Hâcı Ca‘fer b. Abdullah, Mustafa b. Murad, Osman Ağa, Mehmed b. Mustafa, Hâcı Murad b. Mehmed, Merdhudâ Mehmed Efendi b. Ahmed el-imâm.</p>          <br><a title="Önceki sayfa" style="text-decoration:none" href="./ayrmetin.php?idno=40713"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40715"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b436"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o850"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>