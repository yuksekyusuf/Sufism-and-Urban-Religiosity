﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 334<br>Hüküm no: 312<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un haksız yere altın bileziğini aldığı iddiasıyla Mehmed Bey b. Ahmed aleyhine açtığı davada kırk guruş üzerine sulh olduğu</b><br><br>Fazîletlü efendi hazretlerinin imzâsıyladır.<br><br>Mahmiye-i İstanbul’da Davudpaşa mahallesinde sâkine Âişe Hâtun bt. ( ) dîvân-ı sa‘âdet-makrûnda ma‘kūd mahfil-i kazâda işbu râfi‘ü’l-kitâb Mehmed Bey b. Ahmed mahzarında üzerine takrîr-i da‘vâ edip mezbûr Mehmed Bey silk-i mülkümde münselik kırk riyâlî guruş kıymetli yirmi dört buçuk miskāl altın bileziğimi târih-i kitâb senesi Şa‘bânı’nın evâilinde bi-gayrı hakkın ahz u kabz etmişidi hâlâ sâlifü’z-zikr bileziği bi-aynihî mezbûr Mehmed Bey’den taleb ederim suâl olunsun dedikde gıbbe’s-suâl mezbûr Mehmed Bey cevâbında müdde‘iye-i mezbûre Âişe’nin sadrî kebîr oğlu işbu hâzır bi’l-meclis Mehmed b. Mehmed zimmetinde evsâfı beynimizde ma‘lûme câriye semeninden doksan bir guruş hakkım olup meblağ-ı mezbûru taleb [ve] da‘vâ eylediğimde mezbûr Mehmed vesâtat-ı muslihîn ile beni kırk riyâlî guruş üzerine sulh eyledikde ben dahi sulh-ı mezbûru kabûl edip lâkin mezbûr Mehmed bedel-i sulh-ı mezbûru edâya iktidârı olmadığı ecilden zimmetinde deyn olmağla müdde‘iye-i mezbûre Âişe Hâtun deyn-i mezkûr için sâlifü’z-zikr bileziği bana def‘ ve teslîm ben dahi ahz u kabz edip ol vechile ol bileziği bi-hakkın aldım deyu def‘le mukābile edicek gıbbe’l-istintâk ve’l-inkâr mezbûr Mehmed Bey’den def‘-i mezbûrunu mübeyyine beyyine taleb olundukda udûl-i Müslimînden olup mahalle-i mezbûreden Mustafa Çavuş b. Mehmed ve Mehmed Çelebi b. Mustafa nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müdde‘iye-i mezbûrenin oğlu mezkûr Mehmed zimmetinde câriye bahâsından merkūm Mehmed Bey’e deyni olan doksan bir guruş da‘vâsından kırk guruş üzerine mezbûr Mehmed Bey’i sulh edip bedel-i sulh-ı mezbûru edâya iktidârı olmadığı ecilden sâlifü’z-zikr altın bileziği işbu müdde‘iye-i mezbûre Âişe[’nin] deyn-i mezkûr için mezbûr Mehmed Bey’e def‘ ve teslîm eylediğini şâhidleriz şehâdet dahi ederiz deyu her biri edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm mâ-vaka‘a bi’t-taleb ketb olundu.<br><br>Fî evâhiri Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: İvaz Ağa ser-muhzırân, Mehmed Bey, Ali Beşe, Mehmed Ağa, İsa Bey, Ahmed Çelebi ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40590"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40592"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b334"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o868"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>