﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 333<br>Hüküm no: 361<br>Orijinal metin no: [141-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Memur ve şahıslardaki vergi alacaklarının tahsili için yapılan hacizlerle ilgili davalarda dikkat edilecek hususlar</b><br><br>Bâb-ı Fetvâ<br><br>Dâire-i Meşîhat-i İslâmiye<br><br>Mektûbî Kalemi<br><br>Aded: 1<br><br>İstanbul Kādılığı’na,<br><br>Semâhatlü Efendim Hazretleri,<br><br>Gerek me’mûrîn ve gerek eşhâs zimmetlerindeki matlûbât-ı rüsûmiyenin te’mîn-i istifâsı için ale’l-usûl hacz edilen emvâl-i gayr-ı menkūle haklarında mahzâ matlûbât-ı emîriyenin istîfasını işkâl etmek garazıyla eşhâs-ı sâlise taraflarından mehâkim-i şer‘iyeye mürâca‘atla ikāme edilen mübâya‘a ya nâm-ı müste‘âr yâhûd muvâza‘a da‘vâları hakkında şuhûd-ı şahsiye istimâ‘ıyla emlâk-i mahcûzenin şahs-ı âhara âidiyetine dâir i‘lâmât i‘tâsı hukūk-ı hazînenin ziyâ‘ını müntic olacağından böyle devâir-i resmiye cânibinden mahcûz emlâk hakkında ikāme olunacak bu gibi istihkāk da‘vâlarının istimâ‘ından evvel mahcûz olup olmadığının kaydına mürâca‘atla tedkīk edilmesi ve mahcûz ise sübût-ı da‘vâ için emlâk-ı sırfe hakkındaki nizâmnâme ahkâmına tevfîkan mutlaka sened-i resmî aranılması husûsunun usûl ittihâzı lüzûmuna dâir Rüsûmât Emânet-i celîlesinden vârid olan tezkirenin leffiyle iktizâ-yı hâlin îfâsını müş‘ir vürûd eden tezkire-i sâmîye-i sadâret-penâhî Meclis-i Tedkīkāt-ı Şer‘iyye’ye lede’l-havâle bu misillü mesâilde mutabassırâne hareket olunarak usûl-ı meşrû‘â dâiresinde îfâ-yı mu‘âmele ile hukūk-ı hazînenin muhâfazasına dikkat ve i‘tinâ olunması husûsunun ta‘mîmen mehâkim-i şer‘iyeye iş‘ârı ifâde olunarak merâkiz-i vilâyât ve elviye-i müstakille niyâbet-i şer‘iyelerine muharrerât tastîr ve mülhakāta teblîğ olunmak üzere işbu tahrîrâtın nüsah-ı kâfiyesi tesyîr edilmiş olmağla ol vechile îfâ-yı mu‘âmeleye ihtimâm ü dikkat ve nüsah-ı melfûfenin îcâb edenlere irsâline müsâra‘at olunması siyâkında şukka-i senâverî terkīmine ibtidâr olundu efendim.<br><br>Fî 16 Muharrem sene 1318 ve fî 2 Mayıs sene 1316.<br><br>Şeyhülislâm<br><br>Mehmed Cemaleddin</p>          <br><a title="Önceki sayfa" style="text-decoration:none" href="./ayrmetin.php?idno=36285"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36287"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>