﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 299<br>Hüküm no: 269<br>Orijinal metin no: [36b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraylı Ayşe diğer adıyla Ruybend Kadın’ın eski eşi Osman aleyhindeki menzil davasında anlaşma sağlanması</b><br><br>Mollagürânî’de menzil mâddesi,<br><br>Ma‘rûz<br><br>Dergâh-ı âlî yeniçerileri ocağında hâlâ serdârlar kâtibi olan sâhib-i arzuhâl Osman Efendi b. el-Hâc Süleyman’ın zevce-i mutallakası olup derûn-ı arzuhâlde mezkûretü’l-ism mu‘arrefetü’z-zât Saraylı Âişe nâm-ı diğer Ruybend Kadın bt. Abdullah bi’l-ma‘iye rü’yete memûr nezâret-i hazret-i Şeyhülislâm-ı sellemehü’s-selâmîde âsûde evkāf müfettişi eşrâf-ı kuzât-ı kirâmdan fazîletlü el-Hâc Mehmed Sadık Efendi ve Haremeyn-i şerîfeyn müfettişi müderrisîn-i zevi’l-ihtirâmdan fazîletlü Mehmed Fikri Efendi tarafından mürsel başkâtib müderrisînden es-Seyyid Mehmed Ârif Efendi ile du‘âhânemizde ma‘kūd meclis-i şer‘-i münîrde mezbûr Osman Efendi mahzarında nezâret-i hazret-i müşârün-ileyhde âsûde evkāfdan Şeyhülislâm-ı esbak merhûm Mirzazâde es-Seyyid Mehmed Said Efendi Vakfı’nın bi’l-meşrûta mütevellîsi taraflarından mürsel vekîli câbî-i vâkıf Hatibzâde Mustafa Efendi ve Bâbüssa‘âdeti’ş-şerîfe ağası nezâretlerinde âsûde evkāfdan Şehrî Mehmed Efendi Vakfı’nın mütevellîsi Mehmed Sadık Efendi tarafından mürsel vekîli Teberdâr el-Hâc Mehmed Ârif Ağa ve nezâret-i dâ‘îlerinde âsûde evkāfdan Çelebioğlu Hoca Alâaddin Vakfı’nın kāimmakām-ı mütevellîsi es-Seyyid Mehmed Nuri Efendi tarafından mürsel vekîli es-Seyyid Mehmed Said Ağa’dan her biri hâzır oldukları hâlde evkāf-ı selâse-i mezkûre musakkafâtından İstanbul’da Molla Gürânî mahallesinde vâki‘ ma‘lûmü’l-hudûd ve’l-müştemilât bir bâb menzil-i kebîr-i mezbûr Osman Efendi’nin bi’l-icâreteyn mütevellî temessükleri mantûklarınca taht-ı tasarrufunda iken sene-i sâbıkā evâilinde mezbûr Osman Efendi menzil-i mezkûrun rub‘unu zevciyet beynimizde kāime iken bana mütevellîleri ma‘rifetleriyle ferâğ ve tefvîz, ben dahi tefevvüz ve kabûl ve rub‘ menzil-i mezkûra müte‘allika da‘vâdan benim zimmetimi kabûlümü hâvî ibrâ ve iskāt etmiş iken hâlâ menzil-i mezkûrdan rub‘ hissemi mezbûr Osman Efendi fuzûlî zabt ve vaz‘-ı yed etmekle benim menzil-i mezkûrda olan rub‘ hissemi ifrâz ve bana teslîme mezbûr Osman Efendi’ye tenbîh olunmak matlûbumdur deyü da‘vâya tasaddî eylediğimde, ol dahi cevâbında, ben menzil-i mezkûrun rub‘unu sana ölünce geçinmek şartıyla vermemle şartla ferâğın adem-i sıhhatine binâen rub‘ menzil-i mezkûru mütevellîleri ma‘rifetleriyle gerü red ve ferâğ olunması murâdımdır deyü ber-vech-i muharrer ibrâ müdde‘âmı inkâr ve ol-vechile beynimizde ba‘de vukū‘i’l-münâza‘a bâ-vesâtet-i muslihîn beynimiz tevkīf ve ıslâh olunup mezbûr Osman Efendi rızâsıyla bana malından teberru‘an bin yüz guruş def‘ ü teslîm eylediğinde ben dahi yedinden tamamen ve kâmilen ahz ü kabz ve istihlâk edip ferâğ-ı mezkûr şart-ı müfsid ile olduğunu tasdîk ve rub‘ menzil-i mezkûru ke’l-evvel mezbûr Osman Efendi’ye hüsn-i rızâ ve tayyib-i hâtırımla red ve ferâğ eylediğimde ol dahi tefevvüz ve kabûl ve mütevellî vekîlleri hâzırûn-ı mezbûrûn dahi merkūm Osman Efendi’nin tasarrufuna izin vermeleriyle ol-vechile menzil-i mezkûrun rub‘ hissesinde benim aslâ ve kat‘a alâka ve medhalim kalmayıp mezbûrun dâhil-i havza-i tasarrufu olmuşdur deyü ikrâr ve tasdîkleri İstanbul Mahkemesi’nden tescîl ve huzûr-ı âlîlerine i‘lâm olundu.<br><br>Fî 11 Ra sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31676"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31678"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>