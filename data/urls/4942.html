﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 82<br>Hüküm no: 18<br>Orijinal metin no: [4a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb bt. Abdullah’ın Numan Efendi b. Salih b. Mehmed’in vârisleri ile anlaştığı</b><br><br>Ahz u kabz.<br><br>Anadoluhisarı kurbünde Kanlıcak nâm karye ahâlîsinden olup bundan akdem vefât eden Numan Efendi b. Salih b. Mehmed’in verâseti zevce-i metrûkesi Ümmügülsüm bt. Mehmed ve sulbiye sagīre kızı Hanife’ye ve li-eb kız karındaşı Hadice’ye ve vâlidesi Arzu nâm hatuna münhasıra oldukdan sonra müteveffâ-i mezbûrun mu‘taka ve müdebberesi ve zâtı zevci Mehmed Çelebi b. el-Hâc Mehmed ve Duhânî Halil b. Hüseyin nâm kimesneler ta‘rîfleriyle mu‘arrefe olan Zeyneb bt. Abdullah nâm hatun meclis-i şer‘-i şerîf-i enverde râfi‘atü’l-vesîka mezbûre Arzu mahzarında ikrâr ve takrîr-i kelâm edip mezbûr Numan Efendi hayâtında fevtinden mukaddem bana hitâb edip bi-emri’llâhi te‘âlâ vefât ettiğimde terekemin sülüsünden on aded kadife yastık ve altı aded minder ve üç aded atlas mak‘ad ve bir orta keçesi ve nakd iki yüz guruşu sen ahz u kabz eyle deyü vasiyyet ve musırran vefât etmekle terekesinin sülüsünü vesâyâsına müsâ‘ide iken mezbûr Arzu ve merkūme Hadice ve sagīre-i mezbûrenin vasiyy-i muhtâresi vâlidesi mezbûr Ümmügülsüm bt. Mehmed nâm hatunlar merhûm-ı mezbûrun vesâyâ-yı mezkûresini tenfîzden imtinâ‘ ederler şer‘iyyâtî Derviş Mustafa Efendi huzûrunda murâfa‘a ve müdde‘âmı vech-i şer‘î üzere isbât ve hükmolunmuş idi hâlâ meblağ-ı mahkûmun-bihden mezbûre Arzu Hatun bana yüz elli guruş def‘ ve teslîm etmekle ben dahi yedinden ahz u kabz edip ziyâde yüz guruş ile eşyâ-i muharrere-i mezkûre mütâlebesinden ben mezbûre Arzu ve mezbûre Hadice ve sagīre Hanife ve Ümmügülsüm nâm hatunları ibrâ-i âmm-ı râfi‘u’l-hısâm ile ibrâ ve iskāt eylediğimde mezbûre Arzu dahi âmme-i da‘vâdan târih-i kitâba gelince benim zimmetimi ibrâ-i âmm-ı râfi‘u’l-hısâm ile ibrâ ve iskāt eyledi. Fîmâ-ba‘d birbirimiz ile vechen mine’l-vücûh da‘vâ ve nizâ‘ ve husûmetimiz kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 22 min-Safer sene [1]143.<br><br>Şuhûdü’l-hâl: Mehmed Efendi b. Hüseyin, Abdullah Efendi b. Ahmed Efendi, Kādızâde İbrahim b. Mustafa, Mustafa b. Ahmed, Molla Ali b. Mustafa, Molla Ahmed b. İbrahim, Ahmed b. Şa‘ban.</p>          <br><a title="Önceki sayfa" style="text-decoration:none" href="./ayrmetin.php?idno=4941"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4943"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o760"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>