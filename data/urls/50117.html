﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 230<br>Hüküm no: 434<br>Orijinal metin no: [51b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Muharrem b. Mehmed’den kerpiç kesmek için para alan Ermenilerin işini yapmadıkları</b><br><br>Oldur ki Kasaba-i Ankara’dan Muharrem b. Mehmed meclis-i şer‘-i şerîfe işbu Ermeni tâ’ifesinden Murad v. ( ) ve Arslan v. ( ) nâm kimesneleri ihzâr ve takrîr-i merâm kılıp bundan akdem mezbûrân Murad ve Arslan bir yoldaşları ile dahi yüz kerpici elli akçeye kesmek hesâbı üzre cem‘an altı bin kerpici kesmek için üç yüz akçe peşin verip onlar dahi kabz edip bin kerpicini kesip gaybet etmişler idi mezbûrûn Ermeniler hâlâ mezbûr Murad ve Arslan’ı buldum hakkım taleb ederim dedikde gıbbe’s-suâl mezbûrân Murad ve Arslan ikrâr edip fi’l-vâki‘ üç kimesne idik mezkûr Muharrem ile bin kerpici kırk akçeye kesmeye kavl edip ve kesip kırk akçesin aldık gayrısından haberimiz yoktur dediklerinde mezbûr Muharrem’den da‘vâsına muvâfık beyyine taleb olundukda çavuş Mustafa Bey b. Pınârî ve Ermiş b. Atçı Kara nâm kimesneler edâ-i şehâdet edip fi’l-vâki‘ mezbûr Murad ve Arslan ve bir yoldaşları ile altı bin kerpici yüzü elli akçeye olmak hesâbı üzre mezkûr Muharrem ile kavl edip peşin üç yüz akçeye ve mezbûr Muharrem’den bi’t-tamâm alıp kabz ettiler deyû edâ-i şehâdet-i şer‘iyye ettiklerinde şehâdetleri hayyiz-i kabûlde vâki‘ olup mezbûrân Murad ve Arslan’ın hisselerinden yüz altmış akçe mezbûr Muharrem’e hükm olunup vâki‘ hâl alâ mâ cerâ ketb olundu. Tahrîren fî evâili Saferi’l-muzaffer sene 988. [Şuhûdü’l-hâl:] Mikdad b. Mehmed, Hüseyin b. Behrâm, Nasûh b. Hamza ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=50116"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50118"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>