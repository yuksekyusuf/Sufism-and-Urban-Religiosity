﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 196<br>Hüküm no: 137<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Selim Beşe’nin kendisine haksızlık eden İstarava Serdarı Mehmed Beşe’den alacağını tahsil etmesi</b><br><br><<Vilâyet-i Anadolu’da İstarava>> Vilâyet-i Rumeli’nde İstarova kazâsına tâbi‘ Alarob nâm karyeden Dergâh-ı âlî yeniçerilerinden bâ‘isü’l-kitâb Selim Beşe b. Hasan nâm kimesne mahmiye-i İstanbul’da meclis-i şer‘de sâbıkā İstarova serdârı olan Mehmed Beşe b. Ali nâm kimesne mahzarında üzerine da‘vâ ve takrîr-i kelâm edip târîh-i kitâbdan üç sene mukaddem mezbûr Mehmed Beşe kazâmızda serdâr olup karyenizde kan olmuş deyü beni ahz u habsedip cerîme nâmıyla bi-gayrı hakkın on beş guruşluk para ile on beş bütün guruşumu ve her biri yarımşar guruş kıymetli yirmi koyun ve on keçi ahz ve kabz etmişdir, suâl olunsun dedikde gıbbe’s-suâl mezbûr Mehmed Beşe cevâbında müdde‘î-i mezbûrdan ancak on guruş kabzını ikrâr ziyâde yirmi guruş ile sâlifü’z-zikr koyun ve keçiyi ahz u kabz eylediğini inkâr edicek müdde‘î-i mezbûr Selim Beşe’den ziyâde müdde‘âsına beyine taleb olundukda udûl-i Müslimînden ve İstarova kazâsı ahâlîsinden ve tâife-i mezbûreden Hasan Beşe b. Mehmed ve zikr olunan Alarob karyesinden Mehmed Beşe b. Hasan nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka târîh-i kitâbdan üç sene mukaddem mezbûr Mehmed Beşe İstarova kazâsı serdârı olup karyenizde kan olmuş deyü müdde‘î-i mezbûr Selim Beşe’yi ahz u habsedip cerîme nâmıyla bi-gayrı hakkın on beş guruşluk para ve on beş bütün guruşunu ve her biri yarımşar guruş kıymetli yirmi koyun ve on keçisini bizim huzûrumuzda ahz u kabz eylediğini müdde‘î-i mezbûr Selim Beşe bâlâda zikr olunduğu üzere otuz guruşu ve sâlifü’l-beyan koyun ve keçilerin kıymet-i şer‘iyyesinden müctemi‘ olan on beş guruşu işbu Serdâr-ı merkūm Mehmed Beşe’den hakk-ı taleb ve ahz vardır biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’l-tezkiye şehâdetleri makbûle olmağın mûcebiyle ba‘de’l-hükm ve’t-tenbîh mâ-vaka‘a bi’t-taleb ketb olundu. >><br><br><<Fî 25 min-Saferi’l-hayr sene 1116>><br><br><<Şuhûdü’l-hâl: Mehmed Beşe b. Mustafa, Kasım Beşe b. Hüseyin, Mehmed Beşe b. Abdullah, el-Hâc Yusuf b. Osman.>></p>          <br><a title="Önceki sayfa" style="text-decoration:none" href="./ayrmetin.php?idno=41666"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41668"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>