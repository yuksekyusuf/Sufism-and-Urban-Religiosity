﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 805<br>Hüküm no: 651<br>Orijinal metin no: [150a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed, Mehmed ve Mustafa efendilerin vefat eden İbrahim Efendi’nin kendilerine vasiyet ettiği parayı vasiden teslim aldıkları</b><br><br>Müderrisînden olup mahmiye-i İstanbul’da Şehzâde Medresesi hucurâtının birinde sâkin iken bundan akdem vefât eden İbrahim Efendi b. Mahmud b. Abdullah’ın ber-vech-i âtî mûsâ-lehleri olup medrese-i mezbûre sâkinlerinden işbu ashâbü’l-kitâb Ahmed Efendi b. Mehmed ve Mehmed Efendi b. Ali ve es-Seyyid Mustafa Efendi b. Mehmed mahfil-i kazâda müteveffâ-yı mezbûrun tesviye-i umûruna vasiyy-i muhtârı olmağla terekesine vaz‘-ı yed eden eş-Şeyh Mustafa Efendi b. Mustafa mahzarında herbiri üzerine da‘vâ ve takrîr-i kelâm edip müteveffâ-yı mezbûr İbrahim Efendi b. Mahmud b. Abdullah hasta ve alîl olduğu hâlde fevtinden bir gün mukaddem bi-emrillâhi te‘âlâ fevtimden sonra cemî‘ terekem ahz olunup içinden vech-i mesnûn üzere levâzım-ı techîz ve tekfînim görüldükden sonra terekemin sülüsü ifrâz olunup sülüs-i mezbûrdan yirmi guruş ile iskāt-ı salât oluna ve on guruş dahi hizmetimde olan Mehmed Ağa b. Yusuf’a verile ve iki guruş vasiyy-i mezbûr Mustafa Efendi’ye ve ikişer guruş nâzırlarım Kasım Efendi b. Ali ve Hasan Efendi b. Hüseyin’e verile ve bâkī kalan sülüs bize ve medrese-i mezbûrede ma‘lûmü’l-eşhâs efendilere verile deyü vasiyet edip musırran alâ-îsâihî fevt oldukda vesâyâ-yı mu‘ayyenesinden fazlasını vasiyy-i mezbûr bize teslîmden imtinâ‘ eder suâl olunsun dedikde gıbbe’s-suâl vasiyy-i mezbûr cevâbında tereke-i müteveffâ-yı mezbûra ber-vech-i muharrer vaz‘-ı yedini ikrâr ve zikr olunan müdde‘îlerin ber-vech-i mübeyyen müdde‘âlarını inkâr edicek zikr olunan müdde‘îlerden müdde‘âlarına beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Ekmekçizâde Medresesi’nde sâkin es-Seyyid Mehmed Efendi b. Osman ve Zeyni Çelebi Medresesi’nde sâkin Mehmed Efendi b. Ahmed nâm kimesneler li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffâ-yı mezbûr İbrahim Efendi b. Mahmud b. Abdullah hasta ve alîl oldukda fevtinden bir gün mukaddem bi-emrillâhi te‘âlâ fevtimden sonra cemî‘ terekem ahz u kabz olunup içinden vech-i mesnûn üzere levâzım-ı techîz ve tekfînim görüldükden sonra bâkī kalan terekemin sülüsü ifrâz olunup sülüs-i mezbûrdan yirmi guruş iskāt-ı salât oluna ve on guruş dahi hizmetimde olan Mehmed Ağa b. Yusuf’a ve iki guruş vasiyy-i mezbûra ve ikişer guruş nâzırlarıma verile ve bâkī kalan sülüs medrese-i mezbûre sâkinlerinden zikr olunan müdde‘îler ile sâir ma‘lûmü’l-esâmî ve meşhûrü’l-eşhâs efendilere verile deyü huzûrumuzda vasiyet ve musırran alâ-îsâihî vefât eyledi biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle oldukdan sonra mûcebiyle ba‘de’l-hükm zikr olunan müdde‘îler yine meclis-i şer‘de vasiyy-i mezbûr muvâcehesinde herbiri ikrâr ve takrîr-i kelâm edip müteveffâ-yı mezbûrun terekesinin sülüsü işbu defter-i kassâm nâtık olduğu üzere iki yüz otuz altı buçuk guruşa bâliğ olup meblağ-ı mezbûrdan vesâyâ-yı mu‘ayyenesi îfâ olundukdan sonra bâkī iki yüz buçuk guruş terekesinin sülüsünden olmak üzere asâleten ve sâir müştereklerimiz taraflarından sâbitü’l-vekâle vekîlleri olmağla vekâleten vasiyy-i mezbûr yedinden tamâmen ahz u kabz eyledik dediklerinde gıbbe’t-tasdîk mâ-vaka‘a kayd-şüd.<br><br>Fî 25 min-şehr-i mezbûr li-seneti’l-mezbûre.<br><br>Şuhûdü’l-hâl: Ahmed Efendi b. Mehmed Efendi, Uşşâkī Mehmed Efendi, <<el-Hâc Ali Efendi>>, Şeyh Mustafa Efendi.</p>          <br><a title="Önceki sayfa" style="text-decoration:none" href="./ayrmetin.php?idno=37594"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37596"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0805"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1095"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>