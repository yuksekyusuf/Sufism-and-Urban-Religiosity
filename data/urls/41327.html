﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 205<br>Hüküm no: 178<br>Orijinal metin no: [44b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdüllatif Çelebi b. Murtaza’nın vefat eden Ali Çelebi b. Mustafa’da olan alacağı konusunda vârisleriyle sulh olduğu</b><br><br>Mahmiye-i İstanbul’da Çerâğī Hamza Mahallesi sükkânından Abdüllatif Çelebi b. Murtaza nâm kimesne tarafından husûs-ı âti’l-beyâna vekîl olduğu Şa‘ban b. İbrahim ve Süleyman b. Abdullah nâm kimesneler şehâdetleri ile şer‘an sâbit olan Mustafa Efendi b. Abdülbaki nâm kimesne meclis-i şer‘-i hatîr-i lâzımü’t-tevkīrde Ali Paşa-yı Atîk Mahallesi’nde sâkin iken bundan akdem vefât eden Ali Çelebi b. Mustafa’nın verâseti zevce-i metrûkesi Şerife Âişe bt. Ahmed’e ve sulbiye kebîre kızı Şerife Fâtıma’ya ve sulbî sagīr oğlu es-Seyyid Mustafa’ya münhasıra olduğu şer‘an sâbit ve zâhir oldukdan sonra tereke-i müteveffâ-yı mezbûra vâzı‘u’l-yed olan zevcesi mezbûre Şerife Âişe ile sagīr-i mezbûrun kıbel-i şer‘den mansûb vasîsi ve mezbûre Şerife Fâtıma tarafından husûs-ı âti’l-beyâna vekîl olduğu mezbûre Şerife Fâtıma’nın zâtını ma‘rifet-i şer‘iye ile ârifân el-Hâc Hüseyin b. Ramazan ve diğer el-Hâc Hüseyin [b.] Nasuh nâm kimesneler şehâdetleri ile şer‘an [sâ]bit [45a] olan zevci Şâtır Mustafa Bey b. Ahmed nâm kimesne mahzarında bi’l-vekâle ikrâr ve takrîr-i kelâm edip müvekkilim mezbûr Abdüllatif Çelebi’nin müteveffâ-yı mezbûr Ali Çelebi zimmetinde cihet-i karz-ı şer‘îden elli esedî guruş hakkı olmağla meblağ-ı mezbûru kable’l-edâ merkūm Ali Çelebi vefât edip zimmetinde kalmağın meblağ-ı mezbûru müteveffâ-yı mezbûrun verese-i mezbûresinden da‘vâ ve taleb eylediğimde onlar dahi meblağ-ı mezbûru bi’l-külliye inkâr etmeleriyle ben-dahi meblağ-ı mezbûru şühûd-ı udûlle verese-i mezbûre muvâcehelerinde isbât etmem mukarrer oldukdan sonra verese-i mezbûre ile beynimize muslihûn tavassut edip sulh sagīr-i mezbûr hakkında enfa‘ olmağın da‘vâ-yı mezbûreden beni verese-i mezbûre ile beynimizde on esedî guruş üzerine inşâ-i akd-i sulh ettiklerinde ben-dahi bi’l-vekâle sulh-i mezbûru kabûl edip bedel-i sulh olan meblağ-ı mezbûr on esedî guruşu verese-i mezbûre yedinden tamamen ahz ü kabz eylediğimden sonra meblağ-ı bâkī kırk esedî guruşa müte‘allika âmme-i de‘âvî ve mutâlebâtdan verese-i mezbûrenin zimmetlerini ibrâ-yı âmm-ı kātı‘u’n-nizâ‘la bi’l-vekâle ibrâ ve ıskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: el-Hâc Ahmed Çelebi b. Abdullah Efendi, İbrahim Çelebi b. Osman, Hacı Sadi b. Polad, Yusuf Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41326"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41328"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b205"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o456"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>