﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 936<br>Hüküm no: 1601<br>Orijinal metin no: [134b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha bt. Mehmed’in kardeşi Mahmud’dan alacağı olduğu</b><br><br>Ma‘rûz<br><br>Medîne-i Üsküdar’da Solaksinan mahallesinde sâkine ve şahsı mu‘arrefe Saliha bt. Mehmed nâm kıbtiye medîne-i mezbûrede mahfil-i Bâb’da meclis-i şer‘-i hatîrde li-ebeveyn karındaşı Mahmud nâm Kıbtî muvâcehesinde karındaşım mezbûr Mahmud târih-i i‘lâmdan üç ay mukaddem yedimden bi-tarîki’l-karz istidâne ve kabz eylediği on guruş ve yine mezbûrun bi-şarti’r-rücû‘ emriyle dâyini gāib ani’l-meclis Mehmed Ağa nâm kimesne yedine edâ ve teslîm eylediğim yirmi beş guruş ve âhar dâyini gāib ani’l-meclis Kavaklıoğlu Ali nâm kimesne yedine kezâlik edâ ve teslîm eylediğim on guruş ve yine mezbûrun gelini Zeyneb nâm kıbtiye-i müteveffiyenin techîz ve tekfînine kezâlik sarf eylediğim altı guruş ki cem‘an cihât-ı mezkûreden elli bir guruş zimmetinde hakkım olmağla taleb ederim deyü da‘vâ ve mezbûr Mahmud dahi cevâbında müdde‘iye-i merkūme yedinden istikrâz eylediği on guruş ile dâyini gāib-i mezbûr Ali için emr eylediği on guruş ki cem‘an yirmi guruş zimmetinde deyni olduğunu ikrâr ziyâde otuz guruşa emrini inkâr etmeğin müdde‘iye-i merkūme ber-vech-i muharrer ziyâde müdde‘âsını beyândan izhâr-ı acz edip talebiyle merkūm Mahmud gıbbe’t-tahlîfi’ş-şer‘î mûcibiyle müdde‘iye-i merkūme ziyâde mutâlebesiyle bilâ-beyyine mu‘ârazadan ba‘de’l-men‘ mertebe-i ikrârı olan meblağ-ı merkūm yirmi guruşun müdde‘iye-i merkūme Saliha’ya edâsıyla merkūm Mahmud ilzâm olunduğu bi’l-iltimâs huzûr-ı âlîlerine i‘lâm olundu.<br><br>Fî 18 min-Ca sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54625"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54627"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b936"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o964"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>