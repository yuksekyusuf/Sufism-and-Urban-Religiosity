﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 443<br>Hüküm no: 427<br>Orijinal metin no: [60b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Serdengeçdi ağalarından Mehmed Ağa’nın kendisine kahve gediğini satmaktan vazgeçen Osman Çavuş aleyhine açtığı davanın meşru olmadığı</b><br><br>Mu‘ârazadan men‘<br><br>Ma‘rûz<br><br>Sâhib-i arzuhâl serdengeçdi ağalarından Mehmed Ağa b. Ebîbekir nâm kimesne meclis-i şer‘-i münîrde Tersâne-i âmire çavuşlarından derûn-ı arzuhâlde mezkûrü’l-ism Osman Çavuş b. Mehmed nâm kimesne muvâcehesinde mahrûse-i Galata’ya muzâfe kasaba-i Tophâne’de Sirkeci İskelesi nâm mahâlde kâin ma‘lûmü’l-hudûd bir bâb kahve dükkânı derûnunda mevcûde beyne’l-esnâf gedik ta‘bîr olunur eşyâ-i ma‘lûme mezbûr Osman Çavuş’un müstakıllen yedinde emvâli olmağla ben işbu târih-i i‘lâm senesi şehr-i Rebî‘ülevvel’inin üçüncü günü gedik-i mezkûru almak murâd eylediğimde mezbûr Osman Çavuş bin beş yüz guruşa bana bey‘ etmek üzere mukāvele olunup [61a] lâkin bey‘ ü şirâ ve teslîm ve tesellüm bulunmayıp ancak ben malımdan beş yüz guruş iskele-i mezbûrede hamallar kethudâsına teslîm ve mezbûr Osman Çavuş’a götürüver deyü emr eylediğimde ol dahi ba‘de’l-ahz mezbûra götürüp verdiğinde kabûl etmeyip almakdan ibâ vü imtinâ‘ eylediğinden mâ‘adâ gedik ta‘bîr olunan eşyâ-i mezkûreyi şehr-i mezbûrun yirmi üçüncü günü mahrûse-i mezbûre mahkemesinde huzûr-ı hâkimü’ş-şer‘de bin altı yüz guruş semen-i medfû‘ ve makbûza işbu hâzır bi’l-meclis Fethullah Beşe b. Mahmud’a bâ-hüccet bey‘ ve temlik ve teslîm etmekle hâlâ mezbûr Osman Çavuş semen olmak üzer makbûzu olan meblağ-ı merkūm bin altı yüz guruşu hâzır-ı mezbûra redd ü teslîm ve gedik-i mezkûru geri ahz birle mukāvelemiz üzere bin beş yüz guruşa bana bey‘ etmek üzere mezbûr Osman Çavuş’a tenbîh olunmak matlûbumdur deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmamağla müdde‘î-i mezbûr Mehmed Ağa da‘vâ-yı mezkûresiyle merkūm Osman Çavuş’a bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 25 min-Cemâziyelâhir sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31834"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31836"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b443"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>