﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 120<br>Hüküm no: 76<br>Orijinal metin no: [29b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ahmed’in babasından intikal eden çeşmenin sakalığı gediğine müdâhalede bulunulduğu iddiasıyla açtığı davada sulh olduğu</b><br><br>Medîne-i Eyüb’de Otakçılar’da sâkine ve zâtı ta‘rîf-i şerîf ile mu‘arrefe olan Âişe bt. Ahmed nâm hatun meclis-i şer‘-i şerîf-i enverde işbu bâ‘isü’l-kitâb Saka Hasan Beşe b. Ali nâm kimesne mahzarında ikrâr-ı tâm ve takrîr-i kelâm edip İslambol’da Balıkpazarı Kapısı dâhilinde vâki‘ çeşmenin saka gediğine babam mezbûr Ahmed mutasarrıf iken fevt oldukda benimle kız karındaşım Emine Hatun’a intikāl edip ba‘dehû zevcim gāib ani’l-beled Ali nâm kimesne merkūmda bir müddet sakalık edip ber-minvâl-i muharrer kız karındaşım mezbûre ile bana intikāl eden saka gediğini zevcim gāib-i mezbûr Ali işbu mezbûr Hasan Beşe’ye üç yüz guruş bedel mukābelesinde ferâğ eyledikde mezbûr Hasan Beşe bedel-i mezkûrun yüz yetmiş guruşunu kız karındaşım mezbûre Emine’ye def‘ u teslîm ve mâ‘adâsı olan yüz otuz guruşu kendide kalmağla bedel-i mezkûrdan bâkī meblağ-ı mezbûr yüz otuz guruşu bana versin yahud zikrolunan saka gediğinden keff-i yed etsin deyü mezbûr Saka Hasan Beşe’den bu esnâda da‘vâya tesâddî etmişidim el-hâletü hâzihî mezbûr Hasan Beşe bana mâlından bi-tarîkı’t-teberru‘ on beş guruş def‘ u teslîm ben dahi ber-vech-i muharrer yedinden ahz u kabz ve umûruma sarfla istihlâk eylediğimden sonra ber-vech-i muharrer tesâddî eylediğim da‘vâmdan fâriğa olup husûs-ı mezkûra müte‘allika âmme-i de‘âvî ve kâffe-i mutâlebâtdan mezbûr Hasan Beşe’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde ol dahi bana medfû‘u olan meblağ-ı müstehleke-i mezbûra müte‘allika da‘vâdan benim zimmetimi ibrâ ve ıskāt ve herbirimiz âharın ibrâsını kabûl eyledik min-ba‘d kendi ile asla ve kat‘a da‘vâ ve nizâ‘ım kalmamışdır dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 7 Rebî‘ülâhir sene 1184.<br><br>Şuhûdu’l-hâl: Mukayyid Merhabazâde Mahmud Efendi, Mehmed Ağa b. Ahmed vekîl-i kethudâ-yı muhzırân, Araboğlu Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=30010"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30012"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b120"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>