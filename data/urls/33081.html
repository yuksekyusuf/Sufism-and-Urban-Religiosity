﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 214<br>Hüküm no: 183<br>Orijinal metin no: [43b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia Hatun bt. Mustafa’nın mâlik olduğu kebapçı ve hoşafçı dükkânını Halil Beşe b. Osman’a sattığı</b><br><br>Kebâbcı ve hoşâbcı<br><br>Mahmiye-i İstanbul hısnı ebvâbından Kapan-ı dakīk kapısı dâhilinde Soğancılar mahallesinde sâkine Rabia Hatun bt. Mustafa tarafından husûs-ı âti’l-beyânı ikrâra ve i‘tâ-i hüccete vekîl olduğu zât-ı mezbûreyi ma‘rifet-i şer‘iye ile ârifân Yiğitbaşı Ali Ağa b. Hüseyin ve Mehmed Eşref Ağa b. Mustafa nâm kimesneler şehâdetleriyle ber-nehc-i şer‘î sâbit olan Mehmed Emin Ağa b. Ahmed nâm kimesne meclis-i şer‘-i şerîf-i enverde müvekkile-i mezbûrenin zevci işbu bâ‘isü’l-kitâb Halil Beşe b. Osman nâm kimesne mahzarında [44a] bi’l-vekâle ikrâr-ı tam ve takrîr-i kelâm edip müvekkile-i mezbûre Rabia Hatun mahmiye-i mahkiyede Sultan Mehmed Han Câmi‘-i şerîfi << civârında >> kurbünde Büyük Karaman nâm mahâlde vâki‘ işkenbeci dükkânı karşısında kâin bir bâb kebapçı ve hoşâbçı dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle kırk sehmi zevcim mezbûr Halil Beşe’nin ve altmış sehmi Peredomoz zimmînin ve mâ‘adâ yirmi sehm hisse-i şâyi‘ası benim yedimizde iştirâken mâlımız ve mülkümüz olmağla ben âlât-ı lâzıme-i mezkûreden ber-i‘tibâr-ı merkūm akd-i âti’z-zikrin sudûruna değin bâ-hüccet mâlike olduğum yirmi sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şerîk-i mesfûrun izin ve icâzetiyle zevcim mezbûr Halil Beşe’ye altı yüz guruşa bey‘ ve temlik ve vech-i lâyıkı üzere teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm altı yüz [guruşu] bana def‘ ü teslîm ben dahi yedinden tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d yirmi sehm hisse-i şâyi‘ada benim kat‘a alâka ve medhalim kalmayup zevcim merkūm Halil Beşe’nin mülk-i müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 14 Ca sene 1238.<br><br>Şühûdü’l-hâl: Kethudâ Hüseyin Ağa, Yiğitbaşı Ali Ağa, Mehmed Eşref Ağa, Bahçekapılı el-Hâc Hüseyin Ağa, sâbık Kethudâ es-Seyyid el-Hâc Hasan Ağa.</p>          <br><a title="Önceki sayfa" style="text-decoration:none" href="./ayrmetin.php?idno=33080"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33082"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>