﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 335<br>Hüküm no: 369<br>Orijinal metin no: [54a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saltana bt. Sakar’ın Rus asıllı kölesi Anna bt. Keto’yu azat ettiği</b><br><br>El-emru hasbemâ yahvîhi nemakahu’l-fakīr ileyhi sübhânehû el-Hâc Mustafa el-Kādî bi-medîneti Galata -gufira lehû-.<br><br>Mahrûse-i Galata’ya tâbi‘ kasaba-i Beşiktaş’da Sinan Paşa-yı Kebîr mahallesinde sâkine iken bundan akdem hâlike olan Saltana bt. Sakar nâm Ermeniyenin li-ebeveyn kız karındaşı oğlu ve zî-rahm cihetinden hasren vârisi olan Vartan v. Asvador nâm Ermeni meclis-i şer‘de hâlike-i mezbûreye rıkk-ı sâbıkını mu‘terife olan işbu orta boylu açık kaşlı kara gözlü Rusiyyetü’l-asl kâfiretü’l-mille bâ‘isetü hâzihi’l-kabâle Anna bt. Keto muvâcehesinde bi’l-verâse ikrâr ve takrîr-i kelâm edip mevrûsemiz hâlike-i merkūme Saltana câriye-i memlûkesi olan mevsûfe-i mezbûre Anna’yı yedinde olan hüccet-i şer‘iyye nâtıka olduğu üzere hâl-i sıhhatinden helâkine değin kendüye dahi hizmet edip hâlike oldukda cemî‘ sülüs-i mâlımdan âzâd ola deyü müdebbire etmiş idi hâlâ mezbûre Saltana hâlike olup ve mezbûre Anna’nın kıymetine hâlike-i mezbûrenin sülüs-i mâlı her vechile müsâ‘id olmağla mezbûre Anna merkūme Saltana’nın cemî‘ sülüs-i malından âzâd olmuşdur binâenaleyh mevsûfe-i mezbûre Anna’da benim kat‘an alâka ve medhalim kalmamışdır keyfemâ teşâ ve tahtâr mutasarrıfa olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis ve’l-ışrîn min-Muharremi’l-harâm sene 1138.<br><br>Şuhûdü’l-hâl: el-Hâc Mehmed b. el-Hâc Ahmed, Bekir Çelebi b. Hüseyin, Ahmed Bey b. Mustafa, Yahya Efendi b. Yusuf, Sarrac Hasan Beşe, Bursalı Mehmed. </p>          <br><a title="Önceki sayfa" style="text-decoration:none" href="./ayrmetin.php?idno=22107"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22109"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b335"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>