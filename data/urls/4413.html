﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 169<br>Hüküm no: 134<br>Orijinal metin no: [19a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Osman’ın, Marmara Nahiyesi Niyâbeti için Galata Kadısı Yahya Efendi’ye ödediği miktarın tahsilattan az olması sebebiyle farkın iadesi talebiyle açtığı davada sulh olduğu</b><br><br>Mahmiye-i İstanbul’da Hobyar Mahallesi sükkânından Mehmed Efendi b. Osman nâm kimesne mahfil-i kazâda sâbıkā Galata kādısı olan sa‘âdetlü Yahya Efendi hazretlerinin kethüdâları olan işbu râfi‘u’l-kitâb Abdullah Efendi b. Mehmed mahzarında ikrâr ve takrîr-i kelâm edip mezbûr Abdullah Efendi’ye zikr olunan Galata nevâhîsinden Marmara nâhiyesi niyâbeti için gāibân ani’l-meclis Ömer ve el-Hâc Mehmed nâm kimesneler yedleriyle nâhiye-i mezbûre mahsûlü olmak üzere merkūm Abdullah Efendi’ye mâlımdan yüz yetmiş guruşumu def‘ ü teslîm ol dahi ahz edip nâhiye-i mezbûreden makbûzum ancak yirmi dokuz guruş olmağla meblağ-ı mezbûrun yüz kırk guruşunu bundan akdem mezbûr Abdullah Efendi’den taleb ve da‘vâ eylediğimde o dahi inkâr etmekle beynimizde nizâ‘-ı küllî cereyân etmişidi el-hâletü hâzihî beynimize muslihûn tavassut edip da‘vâ-yı mezkûremden mezbûr Abdullah Efendi benimle kırk guruş üzerine sulh olduğunda ben dahi ber-vech-i muharrer sulh-ı mezbûru kabûl ve bedel-i sulh olan meblağ-ı mezbûr kırk guruşu merkūm Abdullah Efendi bana def‘ ü teslîm ben dahi yedinden ahz u kabz eylediğimden sonra meblağ-ı mezbûr bâkī-i mezbûr otuz guruşa ve sâir târih-i kitâba gelince beynimizde cereyân eden ahz u i‘tâya müte‘allika olan âmme-i da‘vâdan mûmâ-ileyh Yahya Efendi hazretleri ile merkūm Abdullah Efendi’nin zimmetlerini ibrâ-i âm ile ibrâ ve iskāt eyledim dedikde gıbbe’t-tasdîkı’l-mer‘î mâ-hüve’l-vâki‘ bi’t-taleb ketb olundu.<br><br>Fî 23 min-şehri Rebîʻülâhir sene 1121<br><br>Şuhûdü’l-hâl: Süleyman Ağa b. Mustafa el-Mübâşir, İbrahim Efendi b. Mustafa, el-Hâc Mehmed b. İbrahim Çukadâr, Mustafa Çelebi b. Şa‘ban ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4412"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4414"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>