﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 263<br>Hüküm no: 216<br>Orijinal metin no: [84-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mariya bt. Petro’nun İstamati v. Todor’un kendisine tecavüz ederek bir çocuk doğurmasına sebep olduğu ve vaad ettiği para ve küpeleri vermediği gerekçesiyle açtığı davasının geçerli olmadığı</b><br><br>Men‘<br><br>Ma‘rûz<br><br>Arzuhâl eden şahsı mu‘arrefe Mariya bt. Petro Nasrâniye meclis-i şer‘-i hatîrde İstanbul’da Sandal Bezzâzistânı’nda kumaşcı olan derûn-ı arzuhâlde ismi mastûr İstamati v. Todori zimmî muvâcehesinde ben mukaddemâ mersûm İstamati zimmînin İstanbul’da Kiremit mahallesinde menzilinde ücretle hizmet eder iken işbu târih-i i‘lâmdan on bir ay mukaddem nısfü’l-leylde bana cebren zinâ edip bikrimi izâle ve beni ihbâl ve ba‘dehû bana sana mâlımdan nakden on bin guruş ile bir çift elmaslı küpe veririm deyü va‘ad ve beni beş ay mukaddem işbu hâzır bi’l-meclis Sabuncu Hiristo zimmîye tezvîc edip ba‘dehû târih-i zinâdan dokuz ay mürûrunda bir veled zeker-i zinâsından hâsıl ve benden tevellüd etmekle veled-i mezkûr dahi kırk gün mürûrunda hâlik olup mersûm İstamati zimmî bana bir nesne dahi vermemekle mûcib-i şer‘îsini taleb ederim deyü da‘vâ ettikde evvelen takrîr-i meşrûhu üzere ol-mikdâr guruş nakd ve bir çift elmaslı küpe için mersûm İstamati zimmîye şer‘an nesne lâzım gelmediğinden suâl dahi teveccüh etmeyip mâ‘adâ zinâ müdde‘âsından zimmî-i mersûm istintâk olundukda cevâbında inkâr etmekle müdde‘iye-i mersûme ber-minvâl-i muharrer mâ‘adâ müdde‘âsını dahi şâhidlerim yokdur deyü isbâtdan izhâr-ı acz edip ve husûs-ı mezkûr hukūkullâh-ı sırfadan olmağla mersûm İstamati zimmîye yemîn dahi iktizâ etmeyip ve müdde‘iye-i mersûme Mariya Nasrâniyenin kavl-i mücerrediyle bir nesne dahi sâbit olmamağla mûcebiyle da‘vâ-yı mezkûreleriyle mersûm İstamati zimmîye bilâ-beyyine mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 5 S sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34868"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34870"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>