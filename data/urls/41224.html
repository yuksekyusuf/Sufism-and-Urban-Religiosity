﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 114<br>Hüküm no: 74<br>Orijinal metin no: [19b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebubekir Efendi b. Osman’ın kölesi Abdullah b. Abdullah’ı azat ettiği</b><br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den Mevlânâ Sunullah Efendi irsâl olunup ol dahi mahmiye-i İstanbul’da Mi‘mâr Ayas Mahallesi’nde sâkin Osman Reis b. Mehmed’in menziline varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i hatîr eyledikde hâlâ Kamaniçe muhâfızı olan vezîr-i mükerrem Ahmed Paşa’nın dîvân efendisi olan umdetü erbâbü’t-tahrîr ve’l-kalem Ebûbekir Efendi b. Osman tarafından husûs-ı âtîye vekîl olduğu Ramazan Beşe b. Mehmed ve Abdülbaki Çelebi b. Ali şehâdetleriyle şer‘an vekâleti sâbite olan mezbûr Osman Reis meclis-i ma‘kūd-ı mezbûrda müvekkil-i mûmâ-ileyhe rıkkını mu‘terif olan kasîrü’l-kāme mültehî zenciyyü’l-asl Abdullah b. Abdullah nâm siyah gulâm mahzarında bi’l-vekâle ikrâr ve takrîr-i kelâm edip oğlum müvekkil-i mûmâ-ileyh Ebûbekir Efendi mevsûf-ı mezbûr Abdullah’ı hasbeten lillâhi’l-aliyyü’l-azîm ve taleben li-merzâti’r-Rabbi’r-Rahîm mâlından tahrîr ve i‘tâk ve zümre-i ahrâr-ı [a]sliyyîne idrâc ve ilhâk eyledi ba‘de’l-yevm gulâm-ı mevsûf-ı mezbûr sâir ahrâr-ı asliyyîn gibi hür olup üzerinde velâdan gayrı hakkı kalmadı dedikde vâki‘ hâli mevlânâ-yı mezbûr mahâllinde tahrîr ba‘dehû meclis-i şer‘a gelip alâ-vukū‘ihî inhâ etmeğin mâ-vaka‘a bi’t-taleb ketb olundu. Fi’l-yevmi’s-sâlis aşer min-Zilhicceti’ş-şerîfe li-sene tis‘în ve elf.<br><br>Şuhûdü’l-hâl: Mehmed Efendi b. Hızır el-Kādî, Mehmed Reis b. Mustafa, Mehmed Beşe b. ( ), Dilaver Beşe b. Abdullah, Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41223"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41225"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o481"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>