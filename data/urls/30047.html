﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 156<br>Hüküm no: 112<br>Orijinal metin no: [42b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul ve civarındaki çamaşırcı esnafının talebi üzerine azli istenen Osman Usta’nın kethudâlıkta bırakılması</b><br><br>Âsitâne-i aliyye ve tevâbi‘inde vâki‘ câmeşûycu esnâfından olup derûn-ı hüccetde isimleri mezkûr Du‘âcı el-Hâc Ali ve Halil Usta ve İsmail Usta ve es-Seyyid Hasan Usta ve el-Hâc Osman Usta ve el-Hâc Mustafa Usta ve Yusuf Usta ve Mustafa Usta ve diğer Yusuf Usta ve el-Hâc İbrahim Usta ve âhar İbrahim Usta ve es-Seyyid Mustafa Usta ve Yiğitbaşı es-Seyyid Mustafa Usta ve Mehmed Usta ve Ali Usta ve sâirleri meclis-i şer‘-i şerîf-i enverde hâlâ kethudâları işbu râfi‘u’l-kitâb Osman Usta b. Ali mahzarında herbiri ikrâr ve takrîr-i kelâm edip mezbûr Osman Usta bundan akdem cümlemizin talebiyle kıbel-i şer‘den üzerimize kethudâ nasb olunmuşidi lâkin umûrumuzu rü’yetde tekâsül eder deyü teşekkî ve kethudâlıkdan azlini iltimâs etmişidik hâlâ mezbûr Osman Usta umûrumuzu kemâ-kân rü’yete ihtimâm ve sa‘y etmeğe ta‘ahhüd etdikde biz dahi teşekkîmizden fâriğler olup mezbûr Osman Usta kethudâlıkda ibkā olunmak murâdımız[dır] dediklerinde hâkim-i muvakkı‘-ı sadr-ı kitâb tûbâ lehû ve hüsnü-meâb efendi hazretleri mezbûr Osman Usta’yı kethudâlıkda ibkā ve fîmâ-ba‘d umûr-ı nizâmlarını alâ-vechi’l-istikāme rü’yet etmek üzere tenbîh birle mâ-vaka‘a bi’t-taleb ketb olundu.<br><br>Fî 2 min-Receb sene 1184.<br><br>Şuhûdu’l-hâl: Kethudâ-yı Muhzırân Molla Mehmed, Ali Çelebi b. Abdullah, Araboğlu Muhzır Mehmed, Molla İsmail b. Ali, Baltacı el-Hâc Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=30046"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30048"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o354"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>