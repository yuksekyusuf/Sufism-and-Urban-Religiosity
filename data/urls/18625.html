﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 125<br>Hüküm no: 145<br>Orijinal metin no: [36b-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Hasan b. Abdullah el-Münşârî’nin evinin yarısının, karısı Yasemin bt. Abdullah’a ait olduğu, diğer yarısının ise vârislere kaldığı</b><br><br>Mahmiye-i Galata’da Abdülkerim b. Mustafa ve karındaşları Abdülkādir ve Ahmed nâm kimesneler câniblerinden da‘vâlarından ez-zikrü bimâ hüve nehcü’s-sübût ve kıbel-i şer‘îleri olan işbu bâ‘isü’l-kitâb mefhar-i emîrü’l-ümerâ’i’l-kirâm Hasan Bey b. Abdülhay nâm kimesne mahfil-i şer‘de merhûm Hasan b. Abdullah el-Münşârî nâm müteveffânın zevcesi Yasemin bt. Abdullah ve vekîl-i şer‘îsi olan Şem‘i b. Abdullah nâm kimesneleri ihzâr ve mahzarlarında takrîr-i kelâm ve ta‘bîr-i merâm edip müvekkillerimin cedd-i a‘lâlarının mu‘takının mu‘takı olan mezbûr Hasan el-Münşârî nâm müteveffânın hâric-i Galata’da vâki‘ Tophâne mahallâtından Tomtom mahallesinde olan menzilini velâyet tarîkiyle bi hasebi’ş-şer‘ menzil-i mezbûr hisse-i zevcden mâ‘adâsını bana intikāl eder deyû menzil-i mezbûru taleb eyledikde bi’l-vekâle ve’l-asâle Şem‘i b. Abdullah zikr olunan menzilin nısfı müteveffâ-yı mezbûrundur ve nısf-ı âharı müvekkiletem olan [37a] mezbûre Yasemin’in mülkü olup müteveffâ-yı mezbûr dahi nısfı kendinin ve nısf-ı âharı müvekkilemin mülkü olduğuna i‘tirâf etmişdir deyû da‘vâ ettiklerinde da‘vâlarına muvâfık beyyine [taleb] olundukda udûl-i müslimînden ve sikāt-ı muvahhidînden Seyyid Muhsin b. Seyyid Ataşim? ve Mahmud b. Mustafa el-Müezzin ve Hacı Ahmed b. Ali nâm kimesneler meclis-i şer‘de şehâdet edip merkūm Hasan el-Münşârî hâl-i hayâtında ve maraz-ı mevtinde mahalle-i mezbûrede sâkin olduğum menzilin nısfı zevcem olan Yasemin nâm hâtunumundur deyû kendi bizi işhâd etmeğin vech-i meşrûh üzre şâhidleriz lâkin ne vechile mülkü olduğuna vukūfumuz yoktur dediklerinde vech-i meşrûh üzre şehâdetleri bi’t-taleb ketb ve imlâ olunup yed-i tâlibe vaz‘ ve def‘ olundu ki lede’l-hâce müzekkir-i mâ cerâ ola. Tahrîren fî şehri Ramazâni’l-mübârek li sene semâne ve tis‘în ve tis‘a mi’e.<br><br><br>Şuhûdü’l-hâl: Mustafa b. Abdülaziz el-İmâm, Nasuh b. Abdullah, Ali b. Abdullah, diğer Ali b. Abdullah, Hüsrev b. Abdullah, Hasan Ağa b. Abdullah, Ali Çelebi b. Mahmud ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18624"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18626"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>