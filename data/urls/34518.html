﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 360<br>Hüküm no: 340<br>Orijinal metin no: [65b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafız Ahmed’in Eyüb’deki evini Rukiye Hatun’a sattığı</b><br><br>Mülk menzil<br><br>Medîne-i Eyüb’de Süleyman Subaşı [mahallesi] sükkânından es-Seyyid Hafız Ahmed b. Ali b. Abdullah tarafından husûs-ı âtîde vekîl olduğu Samancı es-Seyyid Süleyman b. Abdullah ve Samancı Mehmed Ârif b. Mehmed şehâdetleriyle sâbit olan Samancı es-Seyyid Hüseyin b. Mehmed meclis-i şer‘-i münîrde mahalle-i mezbûrede sâkine işbu bâ‘isetü’l-kitâb mu‘arrefetü’z-zât Rukiye bt. Musa nâm hatun mahzarında bi’l-vekâle ikrâr-ı tâm ve takrîr-i kelâm edip mahalle-i mezkûrede kâin bir tarafdan Rumeli kuzâtı eşrâfından el-Hâc Veliyyüddin Efendi menzili ve iki tarafdan merkūme Rukiye Hatun menzili ve bir tarafdan tarîk-i âm ile mahdûd fevkānî bir oda ve sofa ve tahtında bir oda bir matbah ocağı ve kenîf ve havlu ve ahır ve müştemilât-ı sâire-i ma‘lûmeyi hâvî bir bâb mülk menzil müvekkilim mezbûrun akd-i âti’z-zikrin sudûruna değin bâ-hüccet-i şer‘iyye yedinde mülkü olmağla ben müvekkilim merkūmun ber-minvâl-i muharrer mâlik olduğu menzil-i mezkûru tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ile merkūme Rukiye Hatun’a sekiz yüz elli guruşa bi’l-vekâle bey‘ ü temlîk ve teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezkûr sekiz yüz elli guruşa müşteriye-i merkūme bana def‘ ü teslîm ve ben dahi yedinden bi’l-vekâle ahz u kabz <<ve kabûl>> edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile bi’l-asâle ve bi’l-vekâle ibrâ ve iskāt eyledik fîmâ-ba‘d menzil-i mezkûrda müvekkilim mezbûrun aslâ ve kat‘â alâka ve medhali kalmayıp müşteriye-i merkūme Rukiye Hatun’un mülk-i müşterâsı ve hakk-ı sırfı olmuşdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 19 C sene 1247<br><br>Şuhûdü’l-hâl: Es-seyyid İbrahim İbiş b. Osman, İmâmoğlu Hüseyin b. Mustafa, el-Hâc Veliyyüddin Efendi b. Mustafa, Mustafa b. Ahmed, mahalle-i mezkûre imâmı Mustafa Efendi b. Derviş.</p>          <br><a title="Önceki sayfa" style="text-decoration:none" href="./ayrmetin.php?idno=34517"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34519"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b360"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>