﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 218<br>Hüküm no: 172<br>Orijinal metin no: [70-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber Kigork ile Berber Kirkor’un birbirlerinin zimmetlerini ibra ettikleri</b><br><br>İbrâ<br><br>Ma‘rûz<br><br>Berber esnâfından olup arzuhâl eden Kigork v. Artin zimmî bi’l-ma‘iye rü’yete memûr Evkāf müfettişi ekâbir-i mevâlî ulemâ-yı Devlet-i aliyyeden izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde bi’t-terâzî bâb-ı cenâb-ı Fetvâ-penâhî’de İstanbul kādıları dâ‘îlerine tahsîs buyurulan dâirede ma‘kūd meclis-i şer‘-i hatîrde yine esnâf-ı mezkûreden olup zikri âtî vakıf gedik âlâtının nısf hisse-i şâyi‘asına bâ-temessük-i mütevellî mutasarrıf olmağla vaz‘-ı yedi mütehakkık olan derûn-ı arzuhâlde ismi mastûr Kirkor v. Karabet zimmî muvâcehesinde İstanbul’da Esirpazarıkapısı kurbünde paçacı ve terzi dükkânları beynlerinde vâki‘ bir bâb berber dükkânı derûnunda mevcûde beyne’l-esnâf gedik ta‘bîr olunur Evkāf-ı Hümâyûn müstegallâtından yevmî iki akçe icâre-i müecceleli bâ-temessük-i mütevellî müstakıllen mutasarrıf olduğum âlât-ı lâzıme-i ma‘lûmenin nısf hisse-i şâyi‘asını ben bin iki yüz elli dört senesi Saferi’l-hayrı’nın yirminci günü on bin guruş bedel-i makbûz mukābelesinde mersûm Kirkor zimmîye re’y-i mütevellî ve ferâğ-ı kat‘î ile ferâğ ve tefvîz ve ba‘dehû nısf hisse-i şâyi‘a-i âharını dahi on beş bin guruş bedel-i makbûza gāib ani’l-meclis Ekmekçi Agop nâm zimmîye bâ-izn-i mütevellî ferâğ edip ol-vechile âlât-ı gedik-i mezkûr mersûm Kirkor zimmî ile gāib-i mersûm Agop zimmînin münâsafeten taht-ı tasarruflarında olmağla vâzı‘iyyü’l-yed iken nısf hisse-i şâyi‘a-i mezkûreyi târih-i merkūmda cihet-i karzdan beş bin guruş deynim mukābelesinde mersûm Kirkor zimmîye vefâen fâriğ olmuş idim deyü da‘vâya tasaddî etmiş idim el-hâletü hâzihî bi’l-cümle husûs-ı mezkûra ve mersûm Kirkor zimmî dahi benden mutâlebe eylediği üç bin dört yüz guruşa ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden tarafeynden her birimiz âharın zimmetini kabûlümüzü hâvî ibrâ-i âmm-ı sahîh-i şer‘î ile ibrâ ve iskāt edip bu vechile külliyen kat‘-ı münâza‘a eyledik deyü ikrâr ve tasdîkleri tescîl ve huzûr-ı [âlîlerine i‘lâm olundu]<br><br>Fî 27 min-Zilhicce sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34824"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34826"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>