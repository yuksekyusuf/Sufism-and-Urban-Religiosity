﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 76<br>Hüküm no: 26<br>Orijinal metin no: [8b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid el-Hâc Mustafa Ağa’nın vârislerinin terekeden hisselerini aldıkları</b><br><br>Husûs-ı âti’l-beyânın mahallinde ketb u tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Baba Haydar Nakşibendî Mahallesiʼnde sâkin iken bundan akdem vefât eden es-Seyyid el-Hâc Mustafa Ağa b. el-Hâc Mehmed’in hayâtında sâkin olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde müteveffâ-i mezbûrun verâseti vâlidesi olup vilâyet-i Anadolu’da Kula kasabasında sâkine Emetullah Hatun bt. ( ) ile sulbî kebîr oğlu es-Seyyid Mehmed Tahir’e ve sulbiye kebîre kızı Şerife Fâtıma Hatun’a münhasıra ve tashîh-i meseleleri on sekiz sehmden i‘tibâr olunup sihâm-ı mezbûreden üç sehmi vâlidesi mezbûre Emetullah Hatun’a ve on sehmi oğlu mezbûr es-Seyyid Mehmed Tahir’e ve bâkī beş sehmi kızı mezbûre Şerife Fâtıma’ya isâbeti tahakkukundan sonra zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan mezbûre Şerife Fâtıma Hatun meclis-i ma‘kūd-ı mezkûrda tereke-i müteveffâ-i mezbûra bi’l-verâse vâzıʻu’l-yed olan karındaşı işbu râfiʻu’l-kitâb mezbûr es-Seyyid Mehmed Tahir mahzarında bi’l-verâse ikrâr-ı tâm ve takrîr-i kelâm edip babamız müteveffâ-i mezbûrun terekesi ma‘rifet-i şer‘le tahrîr olunup ber-mûceb-i defter-i kassâm-ı askerî herbirimizin hissesine isâbet eden hisse-i irsiyyemizi tamamen ve kâmilen ahz u kabz eyledik dedikde gıbbe’t-tasdîki’ş-şer‘î vâki‘ hâli mevlânâ-yı mezbûr mahallinde ketb u tahrîr ba‘dehû ma‘an baʻs olunan ümenâ-i şer‘den Çukadâr el-Hâc İbrahim ve Muhzır es-Seyyid Mehmed ile meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsiʻ min-Saferi’l-hayr li-sene semân ve hamsîn ve mi’e ve elf.<br><br>Şuhûdü’l-hâl: Abdürrezzak Efendi b. el-Hâc Ali, Ahmed Efendi b. Ali, Mustafa Efendi b. Musa, el-Hâc Mehmed b. Hüseyin, Hasan Ağa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16639"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16641"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o488"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>