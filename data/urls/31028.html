﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 252<br>Hüküm no: 274<br>Orijinal metin no: [37a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hâkimin İsmail adlı küçük çocuğa nafaka takdir ettiği</b><br><br>Sagīr için nafaka takdîr<br><br>Ma‘rûz<br><br>Derûn-ı arzuhâlde mezkûretü’l-ism Âmine bt. İbrahim nâm Hatunun vâlidesi mu‘arrefetü’z-zât Sâliha bt. Yusuf nâm Hatun meclis-i şer‘-i münîrde sâhib-i arzuhâl sâbıkā damadı es-Seyyid el-Hâc Mehmed Efendi b. Abdullah mahzarında kızı mezbûre Âmine Hatun hâzıra olduğu hâlde mezbûr es-Seyyid el-Hâc Mehmed Efendi ile kızım mezbûrenin mukaddemâ zevciyet beynlerinde kāime iken mezbûrun firâşından hâsıl ve kızım hâzıra-i mezbûreden mütevellîd üç buçuk yaşında olan işbu hâzır bi’l-meclis sulbî oğlu İsmail’i kızım hâzıra-i mezbûre bi-hakki’l-hıdâne imsâk üzere iken sagīr-i mezbûre ecnebîye nefsini mütezevvice olup ol vechile sagīr-i mezbûrun hakk-ı hıdânesi bana intikāl edip sagīr-i mezbûr hâlâ bi-hakki’l-hıdâne hacr ve terbiyemde olup lâkin sagīr-i mezbûrun asla malı olmayıp nafaka ve kisveye ihtiyâcı olmağla sagīr-i mezbûrun nafaka ve kisve-bahâsı için babası mezbûr es-Seyyid eş-Şeyh el-Hâc Mehmed Efendi üzerine kıbel-i şer‘den kadr-i ma‘rûf meblağ farz ve takdîr buyrulmak bi’l-hıdâne matlûbumdur dedikde merkūm es-Seyyid eş-Şeyh el-Hâc Mehmed Efendi dahi mukırra-i mezbûrenin cemî‘-i kelimât-ı meşrûhasını ba‘de’t-tasdîk sagīr-i mezbûrun nafaka ve kisve-bahâsı için işbu târih-i i‘lâmdan bi’t-terâzi babası üzerine kıbel-i şer‘den beher yevm dörder para farz ve takdîr olunup meblağ-ı mefrûz beher yevm dörder parayı sagīr-i mezbûrun nafaka ve kisve vesâir levâzım-ı zarûriyyesine harc ve sarfa ve lede’l-iktizâ istidâneye ve inde’z-zafer babası mezbûr üzerine rücû‘a ceddesi ve hadînesi mezbûre Sâliha Hatun’a kıbel-i şer‘den izin verildiği İstanbul Mahkemesi’nden huzûr-ı âlîlerine i‘lâm olundu.<br><br>Fi’l-yevmi’s-sâbi‘ aşar min-Zilhicceti’ş-şerîfe li-sene sitte aşara ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=31027"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31029"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>