﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 112<br>Hüküm no: 71<br>Orijinal metin no: [26a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri oğlu Yorgo ile zevcesi Yorgaki kızı Arakile’nin terekeleri ve taksimi</b><br><br>Havâss-ı Refî‘a kazâsına tâbi‘ su yolcu karyelerinden Küçükköy’de mütemekkin iken bundan akdem hâlik olan Yorgo v. Dimitri’nin verâseti zevce-i metrûkesi Arakile bt. Yorgaki nâm Nasrâniyye ile sulbiye sagīre kızı Lanberin’e münhasıra olup kable’l-kısme mezbûre Arakile dahi hâlik olup verâseti zevc-i metrûke gāib ani’l-belde Dimitri v. ( ) ile sadriye sagīre kızı Lanberin’e münhasıra ve tashîh-i mes’elesi alâ-tarîkı’l-münâsahati’ş-şer‘iyye altmış dört sehimden olup sihâm-ı mezbûrdan sekiz sehmi zevc-i gāib-i mezbûr Dimitri’ye ve elli altı sehmi kızı sagīre-i mezbûre Lanberin’e isâbeti tahkīkından sonra mezbûrenin tesviye-i umûruna ve gāib-i mezbûrun hisse-i mevkūfesini ahz u kabz ve hıfz u zabta kıbel-i şer‘den vasî ve kayyım nasb olan sagīre-i mezbûrenin vasîsi Nikola v. Afekli nâm zimmî taleb ve ma‘rifetiyle tahrîr ve takvîm olan tereke-i hâlik-i mezbûrdur ki ber-vech-i âtî zikrolunur.<br><br>Fi’l-yevmi’l-hâmis ve’l-ışrîn min-Şevvâli’l-mükerrem li-sene tis‘a ve ışrîn ve mi’e ve elf. Minder 3 300 akçe Def‘a minder 2 150 akçe Köhne döşek 1 200 akçe Sagīr minder 2 100 akçe Beyaz seccâde 1 70 akçe Köhne kebe parçası 1 20 akçe Köhne yan keçesi 2 100 akçe Kırmızı velence 1 80 akçe Köhne yorgan 2 200 akçe Alaca çârşeb 1 50 akçe Sagīr yüz yasdığı 2 30 akçe Havlu döşeme 1 20 akçe Köhne yüz yasdığı 6 120 akçe İş makraması 3 30 akçe Dokuma uçkur 1 20 akçe Sagīr kapı perdesi 1 10 akçe Köhne peştemâl 1 20 akçe Sagīr yasdık yüzü 1 40 akçe Köhne yorgan yüzü 1 50 akçe Sagīr kantâr 1 30 akçe Demir çengel 1 20 akçe Kantarma 1 20 akçe Bakır kuşak 1 20 akçe Kurşun kamkama 1 20 akçe Cedîd kuskun 1 30 akçe Buklaca 3 60 akçe Ağaç yatak 3 60 akçe Kasab satırı 1 20 akçe İskemle 1 10 akçe Havan 1 10 akçe Köhne kürk 1 50 akçe Beyaz torba 1 10 akçe Kebîr sini 1 400 akçe Bukağı 3 100 akçe Demir sac ayağı 2 30 akçe Sagīr balta 2 30 akçe Ağaç maşraba 1 10 akçe Ocak demiri 1 10 akçe Demir kandîl 2 20 akçe Sagīr kilid 1 30 akçe Mikrâs 1 10 akçe Demir şiş 1 20 akçe Lengeri 4 40 akçe Leğen kafesi 1 50 akçe Kurşun lengeri 1 10 akçe Elmas kadeh? 3 30 akçe Sagīr şam‘dân 1 25 akçe Tezgâh 1 80 akçe Sagīr tas 1 30 akçe Çul heğbe 5 120 akçe Koyun makraması 4 45 akçe Burgu 3 20 akçe Orak 1 15 akçe [26b] Def‘a balta 10 20 akçe Kazma ma‘a dikel 13 100 akç Kutu 3 50 akçe Fuçı 3 300 akçe Tekne 2 50 akçe Köhne mısır hasırı 1 60 akçe Menzil karye-i mezbûr[d]a 6000 akçe Bağ karye-i mezbûr[d]a 2200 akçe Cem‘an yekûn 1365[0] akçe<br><br>Minhe’l-ihrâcât 1155 akçe Hâlık-ı mezbûrun lâşesini ilkā-i hafrı içün masraf 500 akçe Resm-i âdî 245 akçe Kalemiyye 80 akçe Hüddâmiye ve kaydiyye 60 akçe İhzâriye 50 akçe Ücret-i bargir 120 akçe Düyûn-ı müteferrika 100 akçe<br><br>Sahhu’l-bâkī li’t-taksim-i beyne’l-verese 10710 [akçe] Hissetü’l gāibi’l-mezbûr 1336 akçe Hissetü’l-binti’l-mezbûr 9352 akçe Bâkī kesir 19 akçe </p>          <br><a title="Önceki sayfa" style="text-decoration:none" href="./ayrmetin.php?idno=16228"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16230"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o312"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>