﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 381<br>Hüküm no: 437<br>Orijinal metin no: [71b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zenciye Halime’nin Hatice bt. Abdullah’da olan hizmetkârlık bedelini tahsil etmesi ve hizmetkâr olarak işine devam etmesi</b><br><br>Eşyâ mübâya‘ası, nefsini îcâr<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan mevlana es-Seyyid Numan Efendi mahmiye-i İstanbul’da Aksaray kurbünde Nalıncı Sokağı’nda vâki‘ Hadice bt. Abdullah’ın menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî ettikde mezbûre Hadice Hatun’un mu‘takası olup menzil-i mezkûrda sâkine ve zâtı Müslimûn-ı merkūmûn ta‘rîfleriyle mu‘arrefe olan Zenciye Halime bt. Abdullah meclis-i ma‘kūd-ı mezkûrda işbu bâ‘isetü’l-vesîka zâtı mu‘arrefe mezbûre Hadice Hatun mahzarında ikrâr-ı tam ve takrîr-i kelâm edip ben ücret ile hizmet eder makūlesinden olup bin iki yüz otuz dokuz senesi Zilka‘deti’ş-şerîfenin üçüncü günü târihiyle müverraha işbu bir kıt‘a hüccet-i şer‘iye nâtıka olduğu üzere târih-i kitâba gelince ücret kavlinsiz mezbûre Hadice Hatun’a hizmet etmemle yedimde mâl-ı mevhûbem olan on minder ve sekiz çatma yasdık ve üç çuka mak‘ad ve bir beledî döşek ve iki yorgan ma‘a çârşeb ve bir baş yasdığı ve bir mangal ve bir leğen ma‘a ibrik ve bir câmeşûy leğeni ve iki tencere ve üç sahan ve bir lenger ve bir tas ve bir sini ve bir kadayıf tepsisini ve iki şamdan ve bir tepsi ve bir tâbe ve bir süzgü ve bir kefkîr ve bir kefçe ve bir orta keçesi ve bir kapı perdesini tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mezbûre Hadice Hatun’a iki yüz guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ iki yüz guruşu müşteriye-i mezbûre bana def‘ ü teslîm ben dahi yedinden tamamen ahz ü kabz eyledim, fîmâ-ba‘d eşyâ-yı muharrere-i mezkûre mezbûre Hadice Hatun’un emvâl-i müşterâsı ve hakk-ı sırfı olup benim kat‘a alâka ve medhalim kalmadığından mâ‘adâ ben müddet-i mezkûrede eylediğim hizmetim için ecr-i misl mutâlebesine vesâire müte‘allika da‘vâdan mezbûre Hadice Hatun’un zimmetini ibrâ ve iskāt eylediğimden ben yine mezbûre Hadice Hatun’un menzilinde kendüye hizmet etmek üzere beher mâh onar guruş ücret tesmiyesiyle nefsimi mezbûre Hadice Hatun’a îcâr ve teslîm eylediğimde ol dahi ber-vech-i muharrer istîcâr ve kabûl eyledi dedikde, gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 23 Ş sene [1]242<br><br>Şühûdü’l-hâl: Muhzır Feyzullah Çelebi, Halil Ağa b. Süleyman, Muhzır Mehmed Çelebi, Çukadâr Ârif Ağa.</p>          <br><a title="Önceki sayfa" style="text-decoration:none" href="./ayrmetin.php?idno=38816"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38818"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b381"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o500"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>