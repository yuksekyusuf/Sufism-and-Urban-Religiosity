﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 300<br>Hüküm no: 189<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Serkâtib Ahmed Ağa’nın vasisi olan Mustafa Ağa’nın, tay ve eyer alacağı iddiasıyla Çukacı Mustafa’ya açtığı davada haksız bulunduğu</b><br><br>Dergâh-ı âlî kapıcıbaşılarından olup Havâss-ı aliyye kazâsına tâbi‘ Umurca nâm karyede vâki‘ çiftliğinde sâkin iken medyûnen vefât eden merhûm Ser-kâtib Ahmed Ağa b. Mustafa Efendi b. Bekir’in tesviye-i umûruna taraf-ı şer‘den vasî ve kayyım nasb ü ta‘yîn olunan Mustafa Ağa b. el-merhûm Haydar Paşa meclis-i şer‘-i şerîfde işbu bâ‘isü’l-kitâb Çukacı el-Hâc Mustafa b. el-Hâc Mehmed mahzarında üzerine bi’l-vesâye da‘vâ ve takrîr-i kelâm edip müteveffâ-yı merkūm hayâtında târîh-i kitâbdan dört sene mukaddem elli guruş kıymetli bir re’s demirkırı tayını ve on guruş kıymetli bir müsta‘mel sırmalı kırmızı kadife eyerini mezbûr el-Hâc Mustafa’ya bi-tarîkı’l-emâne vaz‘ ve teslîm ol dahi yedinden ahz u kabz edip kable’r-red mezbûr Ahmed Ağa vefât edip ve mârrü’z-zikr tay ve eyer hâlâ mezbûr el-Hâc Mustafa yedinde a‘yânı mevcûde olmağla vesâyetim hasebiyle taleb ederim suâl olunsun dedikde gıbbe’s-suâl mezbûr el-Hâc Mustafa cevâbında müteveffâ-yı mezbûr hayâtında târîh-i mezkûrda zikr olunan demirkırı tayını ve kadife eyerini safka-i vâhide ile hîbe-i sahîha-i tâmme ile bana hîbe ve temlîk ve teslîm ve ben dahi meclis-i hîbede ittihâb ve kabz u kabûl etmekle mârrü’z-zikr tay ve eyer mülk-i mevhûbum olmuşdur deyü def‘le mukābele edicek gıbbe’l-istintâk ve’l-inkâr mezbûr el-Hâc Mustafa’dan def‘-i meşrûhuna beyyine taleb olundukda merhûm-ı mezbûrun etbâ‘ından olup mahmiye-i İstanbul’da Dâye Hatun mahallesinde sâkin Hüseyin Çelebi b. Abdullah ve İbrahim b. Ahmed ve Abdullah Ağa b. Haydar Paşa li-ecli’ş-şehâde meclis-i şer‘a hâzırân olup istişhâd olundukda fi’l-vâki‘ müteveffâ-yı mezbûr Ser-kâtib Ahmed Ağa b. Mustafa Efendi b. Bekir hayâtında târîh-i kitâbdan dört sene mukaddem marrü’l-beyân bir re’s demirkırı tayını ve kadife eyerini safka-i vâhide ile bizim huzûrumuzda mezbûr el-Hâc Mustafa’ya hîbe-i sahîha-i tâmme ile hîbe ve temlîk ve teslîm ol dahi meclis-i hîbede ittihâb ve kabz u kabûl etmekle mülk-i mevhûbu olmuşdur biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın vâhib-i mezbûrun fevtiyle(?) hakk-ı rücû‘ sâkıt olmağın mûcebince vasiyy-i merkūm bî-vech mu‘ârazadan men‘ olundu mâ-vaka‘a kayd-şüd.<br><br>Fî 28 min-Safer sene 1110<br><br>Şuhûdü’l-hâl: el-Hâc Hüseyin b. Hamza, İbrahim Çelebi b. Mehmed Muhzır, el-Hâc Abdullah [b.] Mehmed Çukadâr, Mehmed Ağa b. Ahmed Çavuş</p>          <br><a title="Önceki sayfa" style="text-decoration:none" href="./ayrmetin.php?idno=37132"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37134"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0300"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1191"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>