﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 195<br>Hüküm no: 137<br>Orijinal metin no: [30b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe’nin Rukıye ve Havva’nın vasisinden borç aldığı</b><br><br>Husûs-ı âti’l-beyanın mahâllinde ketb ü tahrîri için savb-ı şer‘-i enverden irsâl olunan Mevlânâ Mehmed Efendi b. İbrahim mahmiye-i İstanbul’da Süleymaniye Câmi‘-i şerîfi kurbünde Dökmeciler Sûku’nda el-Hâc Mehmed b. Ali’nin odasına varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde mahmiye-i mezbûrede Abdi Subaşı mahâllesinde sâkin Hüseyin Beşe b. Abdullah meclis-i ma‘kūd-ı mezkûrda mahmiye-i mezbûrede Sultân Selim kurbünde Tevkī‘î Cafer mahâllesi ahâlîsinden olup vilâyet-i Rumeli’nde Praveşte kazâsında misâfiren sâkin iken bundan akdem vefât eden es-Seyyid el-Hâc Mehmed b. Osman’ın sulbiye sagīre kızları Şerîfe Rukıye ve Şerîfe Havva’nın vâlideleri ve tesviye-i emrlerine cânib-i şer‘den mansûbe vasiyyeleri olup zâtı ta‘rîf-i şer‘î ile mu‘arrefe olan bâ‘isetü’l-kitâb Emine Hatun bt. Abdullah mahzarında ikrâr ve takrîr-i kelâm edip sagīretân-ı mezbûretân Şerîfe Rukıye ve Şerîfe Havva’nın mâllarından olmak üzere vasîleri mezbûre Emine Hatun yedinden nakid istidâne ve kabz eylediğim iki yüz kırk guruş ile semeni târîh-i kitâbdan üç yüz altmış bir gün tamâmına değin müeccel ve mev‘ûd vasiyye-i mezbûre yedinden iştirâ ve kabz eylediğim bir kıt‘a Mushaf-ı şerîf hediyesi dahi otuz altı guruş ki, cem‘an iki yüz yetmiş altı guruş zimmetimde sagīretân-ı mezbûretâna müeccel ve mev‘ûd vâcibü’l-edâ deynimdir dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde [tahrîr] ba‘dehû ma‘an irsâl olunan el-Hâc İbrahim b. Hüseyin ve Mehmed Çelebi b. Ali ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 2 min-Cumâdelâhire sene 1143.<br><br>Şuhûdü’l-hâl: Çorbacı Mehmed Ağa b. Ahmed, el-Hâc Mehmed b. Ali, el-Hâc İbrahim b. Ömer, Salih Ağa b. Ahmed, es-Seyyid Hüseyin b. Mehmed, es-Seyyid Mustafa b. Osman, Mehmed Çelebi b. Ali, Ali Efendi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=37941"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37943"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b195"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>