﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 130<br>Hüküm no: 81<br>Orijinal metin no: [33-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Deveci Kabakçıoğlu Hüseyin’in Deveci Abdurrahman Ağa’ya olan borcunu ödemesi için yapılan tenbih</b><br><br>Ma‘rûz<br><br>Sâhib-i arzuhâl Deveci es-Seyyid Abdurrahman Ağa b. Ömer nâm kimesne meclis-i şer‘-i münîrde derûn-ı arzuhâlde ismi mezkûr Kabakcıoğlu Deveci Hüseyin b. Ahmed muvâcehesinde işbu târih-i i‘lâmdan beş ay mukaddem beher re’si bin üçer yüz guruşa olmak üzere mâlımdan merkūm Hüseyin’e bey‘ ve teslîm eylediğim beş re’s deve semeninden mezbûr Hüseyin zimmetinde altı bin beş yüz guruş alacağım olup ben meblağ-ı mezkûr altı bin beş yüz guruşun nısfı olan üç bin iki yüz elli guruşunu işbu sene-i mübârekede duhûl eden rûz-ı Kasım ibtidâsından ve nısf-ı âharı olan üç bin iki yüz elli guruşunu sene-i âtîyede duhûl edecek rûz-ı Kasım ibtidâsında bana edâ etmek üzere merkūm Hüseyin’i kabûl ve ber-minvâl-i muharrer edâya ta‘ahhüdünü hâvî tecîl ve taksît etmiş idim el-hâletü hâzihî nısfı olup eceli hulûl eden üç bin iki yüz elli guruşun beş yüz guruşunu merkūm Hüseyin bana edâ ve teslîm etmekle bâkīsi olan iki bin yedi yüz elli guruşu hâlâ ve nısf-ı âharı olan üç bin iki yüz elli guruşu dahi ecel hulûlünde bana edâ ve teslîm etmek üzere merkūm Hüseyin’e tenbîh olunmak murâdımdır deyü da‘vâ eylediğimde merkūm Hüseyin dahi cevâbında müdde‘î-i merkūm es-Seyyid Abdurrahman Ağa’nın ber-vech-i muharrer müdde‘âsını bi-tamamihi ikrâr ü i‘tirâf etmeğin mûcebiyle meblağ-ı merkūm [34] iki bin yedi yüz elli guruşu hâlâ ve meblağ-ı mezkûr üç bin iki yüz elli guruşu sene-i âtîyede duhûl edecek rûz-ı Kasım ibtidâsında müdde‘î-i mezbûr es-Seyyid Abdurrahman Ağa’ya edâ ve teslîme mezbûr Hüseyin’e tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 26 N sene 1257</p>          <br><a title="Önceki sayfa" style="text-decoration:none" href="./ayrmetin.php?idno=34733"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34735"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>