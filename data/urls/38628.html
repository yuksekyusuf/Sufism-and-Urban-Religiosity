﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 235<br>Hüküm no: 248<br>Orijinal metin no: [43b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ali’nin teyzesi Hatice’de olan hizmetkârlık ücretini tahsil etmesi</b><br><br>Ahz [ü] kabz ve ücretden ibrâ.<br><br>Mahmiye-i İstanbul’da Kumkapı kurbünde Sarı İshak mahallesinde vâki‘ Âişe bt. Ali’nin menzilinde sâkine tahmînen on beş yaşında olup sin ve cüssesinin bulûğa tahammülü ve bulûğunu mukırra ve mu‘terife ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Hadice bt. Ahmed nâm bikr-i bâliğa meclis-i şer‘-i şerîf-i enverde teyzesi işbu bâ‘isetü’l-vesîka kezâlik zâtı mu‘arrefe mezbûre Âişe Hatun mahzarında ikrâr-ı tam ve takrîr-i kelâm edip ben ücret ile hizmet eder makūlesinden olup bundan akdem teyzem mezbûre Âişe Hatun’un talebiyle ücret kavlinsiz menzilinde kendüye on beş sene hizmet ve bu esnâda nefsimi bir kimesneye tezevvüc irâdesiyle müfârakat murâd etmemle teyzem mezbûre Âişe Hatun’un zevci olup bundan akdem fevt olan el-Hâc Mehmed Salih’in hayatında bana hibe ve temlik ve teslîm eylediği bin guruşu teyzem mezbûrenin yediyle âhara istidâne olunmağla meblağ-ı mezbûr bin guruşdan mâ‘adâ teyzem mezbûre Âişe Hatun malından beş kat câmeşûy ve üç entari ve üç şalvar ve bir nîmten nâfe kürk ve bir nîmten hırka ve bir döşek ve bir şilte ve iki yorgan ve bir yasdık ve bir çârşebi bana def‘ ü teslîm ben dahi yedinden tamamen ahz ü kabz edip müddet-i mezkûrede eylediğim hizmetim için ziyâde ecr-i misl mutâlebesine ve sâir hukūk-ı şer‘iyeye müte‘allika da‘vâdan mezbûre Âişe Hatun’un zimmetini ibrâ ve iskāt eylediğimde ol dahi ber-vech-i muharrer ibrâ-yı mezkûrumu kabûl eyledi dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 18 Ca sene [1]242<br><br>Şühûdü’l-hâl: Mehmed Ağa b. Ömer, el-Hâc Feyzullah Ağa b. İbrahim, Mustafa Ağa b. Hüseyin, Muhzır Ali Çelebi, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38627"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38629"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>