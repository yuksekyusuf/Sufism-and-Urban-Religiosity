﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 197<br>Hüküm no: 138<br>Orijinal metin no: [41b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Çelebi’nin Ömer Çelebi ile olan alacak davasında anlaşma sağlanması</b><br><br>Mahmiye-i İstanbul’da Sultân Selim Câmi‘-i şerîfi kurbünde Çukur odalarda sâkin Hüseyin Çelebi b. Hamza nâm kimesne mahmiye-i mezbûrede meclis-i şer‘-i hatîr-i lâzımü’t-tevkīrde işbu bâ‘isü’l-vesîka işbu bâ‘isü’l-kitâb Ömer Çelebi b. ( ) nâm kimesne mahzarında ikrâr ve takrîr-i kelâm edip târîh-i kitâbdan on üç gün mukaddem ben Fenerkapısı dâhilinde Rubler nâm Yahûdînin menzilinde uyur iken mezbûr es-Seyyid Ömer Çelebi zıbın cebimi yarıp içinden bir tuğrâlı altın ve otuz dokuz şerîfî altınım ile bir sîm pazubendimi bi-gayrı hakkın ahz u kabz etmekle zikr olunan altınların on sekiz şerîfî ile bir tuğrâlı altını ve pazubendimi mezbûr es-Seyyid Ömer Çelebi’den ahz u kabz edip mâ‘adâsı olan yirmi şerîfî altınımı taleb eylediğimde ol dahi bi’l-külliye inkâr etmekle beynimize muslihûn tavassut edip beni müdde‘âm olan yirmi bir şerîfî altın da‘vâsından mezbûr es-Seyyid Ömer Çelebi ile yirmi guruş üzerine sulh etdiklerinde ben dahi sulh-ı mezbûru ba‘de’l-kabûl bedel-i sulh olan meblağ-ı mezbûrdan nakid sekiz guruş ve on iki guruş kıymetli bir pirinç akreb sâ‘at alıp bu vech üzere bedel-i sulh-ı mezbûr yirmi guruşu mezbûr es-Seyyid Ömer Çelebi yedinden tamâmen ahz u istîfâ edip husûs-ı mezbûra müte‘allıka da‘vâdan mezbûr es-Seyyid Ömer Çelebi’nin zimmetini ibrâ ve iskāt eyledi dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Abdullah Çelebi b. Abdullah, es-Seyyid Abdullah Çelebi b. es-Seyyid Hüseyin, es-Seyyid Mehmed Çelebi b. es-Seyyid Hamza, Mehmed Efendi b. el-kādı, el-Hâc Yusuf b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41667"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41669"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>