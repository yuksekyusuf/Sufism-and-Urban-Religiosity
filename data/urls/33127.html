﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 256<br>Hüküm no: 229<br>Orijinal metin no: [53a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Emin Usta b. Süleyman’ın iki adet çulha destgâhını Mehmed Emin Usta b. Mehmed’e sattığı</b><br><br>Çulha<br><br>Âsitâne-i aliyye -sânehallâhu te‘âlâ ani’l-âfât ve’l-beliyye-de vâki‘ bürüncük ve nesc i‘mâl eden çulha esnâfından Mehmed Emin Usta b. el-Hâc Süleyman nâm kimesne meclis-i şer‘-i hatîr-i lâzımü’t-tevkīrde yine esnâf-ı mezkûreden işbu bâ‘isü’l-kitâb Mehmed Emin Usta b. Mehmed nâm kimesne mahzarında ikrâr-ı tam ve takrîr-i kelâm edip esnâfımız yedlerinde mevcûde el-yevm mazmûnuyla amel oluna gelen bâlâsı tuğrâ-yı garrâ ile mu‘anven şurût-ı nizâmımızı hâvî bir kıt‘a fermân-ı âlî-şânda zikr ve beyân olunduğu üzere Âsitâne-i aliyyede cem‘an yüz seksen iki aded çulha destgâhı olup ziyâde ve noksân olmamak ve iki destgâh bir gedik i‘tibârı dahi mer‘î ve mu‘teber şurût-ı nizâmımızdan olmağla zikr olunan destgâhlardan mahmiye-i mahkiyede Çarşambapazarı kurbünde Mehmed Ağa Câmi‘-i şerîfi civârında kâin ma‘lûmü’l-hudûd bir bâb dükkân derûnunda mevcûde beyne’l-esnâf bir gedik ta‘bîr olunur bâ-hüccet-i şer‘iye yedimde mâlım ve mülküm olan iki aded mükemmel çulha destgâhımı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile merkūm Mehmed Emin Usta’ya altı yüz elli guruşa bey‘ ve temlik ve teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm altı yüz elli guruşu bana def‘ ü teslîm ben dahi yedinden ahz ü kabz edip mebî‘-i mezkûrun tağrîr ve gabnine [53b] müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d zikr olunan bir gedik ta‘bîr olunur iki aded destgâhda benim kat‘a alâka ve medhalim kalmayup merkūm Mehmed Emin Usta’nın mâl-ı müşterâsı ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 4 B sene 1238.<br><br>Şühûdü’l-hâl: Kethudâ es-Seyyid Ahmed Ağa, diğer es-Seyyid Mehmed Emin Usta, Hasan Usta, es-Seyyid Mehmed Usta, Yiğitbaşı Hüseyin Usta.</p>          <br><a title="Önceki sayfa" style="text-decoration:none" href="./ayrmetin.php?idno=33126"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33128"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o423"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>