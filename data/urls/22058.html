﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 298<br>Hüküm no: 319<br>Orijinal metin no: [46a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hâce Fatıma Hatun bt. Ramazan’dan kızı Ümmügülsüm Hatun bt. el-Hâc Ömer’e intikal eden menzilin el-Hâc Ahmed b. Abdülkerim’in kızı Habibe’ye satıldığı</b><br><br>Mahrûse-i Galata a‘mâlinden kasaba-i Fındıklı’da Perizat Hâtun mahallesinde sâkine iken bundan akdem müteveffiye olan Hâce Fâtıma Hâtun bt. Ramazan’ın verâseti zevc-i metrûku el-Hâc Ömer b. Osman ve kebîre kızı Ümmügülsüm Hâtun’a münhasıra olduğu ve mezbûr el-Hâc Ömer zevcesi müteveffât-ı mezbûrenin terekesinden kendüye isâbet eden rub‘ hisse-i irsiyyesini nükūddan olmak üzere tamâmen ahz u istîfâ etmeğle terekeden olan zikri câî mülk menzilin mecmû‘u müstakillen mezbûre Ümmügülsüm’ün mülkü olduğu lede’ş-şer‘i’l-enver zâhir ve mukarrer oldukdan sonra zâtı Arusi Mustafa Efendi b. Hasan ve Halil Çelebi b. Mehmed ta‘rîfleriyle mu‘arrefe olan mezbûre Ümmügülsüm Hâtun bt. el-Hâc Ömer meclis-i şer‘de Habibe nâm sagīrenin babası ve velîsi işbu bâ‘isü’l-vesîka el-Hâc Ahmed b. Abdülkerîm mahzarında ikrâr ve takrîr-i kelâm edip akd-i âtî sudûruna değin ber-vech-i muharrer anam müteveffât-ı mezbûre Fâtıma Hâtun’dan bana mevrûs mülküm olup mahalle-i mezbûrede vâki‘ bir tarafdan Halil Yazıcı mülkü ve bir tarafdan Fırıncı el-Hâc Hüseyin veresesi mülkü ve bir tarafdan tarîk-i hâs ve bir tarafdan tarîk-i âm ile mahdûd fevkānî altı bâb oda ve bir sofa ve dehlîz ve mağsel ve kenîf ve tahtânî iki bâb oda ve üç kenîf ve iki bi’r-i mâ ve mahtab ve bir mikdâr havluyu müştemil mülk menzilimi bundan akdem Münâdî Ahmed Çelebi yediyle bey‘a arz ve sûk-ı sultânîde nidâ ve müzâyede ettirdiğimizde mezbûr el-Hâc Ahmed üzerinde sekiz yüz on guruşda karâr edip ragabât-ı nâs bi’l-külliye münkatı‘a olup ziyâde ile tâlib-i âhar zuhûr etmemeğin ben dahi menzil-i mahdûd-ı mezkûru bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık mezbûr el-Hâc Ahmed’e tarafeynden îcâb ve kabûlü hâvî bey‘-i bâtt-ı sahîh-i şer‘î ile sekiz yüz on guruşa bey‘ u teslîm eylediğimde ol dahi kızı sagīre-i mezbûre Habibe için bi’l-velâye iştirâ ve temellük ve tesellüm eyledikden sonra semeni olan meblağ-ı mezbûru mezbûr el-Hâc Ahmed yedinden tamâmen alıp kabz eylediğimden sonra menzil-i mezbûrun gabn ve tağrîrine müte‘allika âmme-i da‘vâdan mezbûr el-Hâc Ahmed ile [46b] kızı sagīre-i mezbûre Habibe’nin zimmetlerini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm menzil-i mahdûd-ı mezkûr bi-cümletin mâ yeştemilühû ve yahvîhi sagīre-i mezbûrenin mülk-i müşterâsı olmuşdur keyfe mâ yeşâ ve yahtâr mutasarrıfa olsun dedikde gıbbe’t-tasdîki’ş-şer‘î mezbûre Ümmügüsüm’ün zevci el-Hâc Receb b. Mustafa ve kebîr oğlu Halil Çelebi b. Mehmed ve İbrahim Ağa b. Mehmed nâm kimesnelerden her biri menzil-i merkūma bi’l-emr ve’l-kabûl kefîl ve dāmin olmağın mâ-hüve’l-vâkı‘ li-ecli’t-tevsîk bi’l-ibtigā ketb olundu.<br><br>Fi’l-yevmi’s-sâmin ve’l-ışrîn min-Zilhicceti’ş-şerîfe sene 1137.<br><br>Şuhûdü’l-hâl: İmâm İbrahim Efendi, Keresteci el-Hâc Abdullah, Münadi Ahmed Çelebi, Uncu el-Hâc Mehmed, Fırıncı Ali Çelebi, Yazıcı Bakkal Mustafa, Manav Yusuf Beşe, Ahmed Çelebi b. Abdullah, Halil Çelebi b. Mustafa, İbrahim Çelebi b. Muharrem. </p>          <br><a title="Önceki sayfa" style="text-decoration:none" href="./ayrmetin.php?idno=22057"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22059"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o436"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>