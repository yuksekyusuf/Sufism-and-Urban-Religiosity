﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 129<br>Hüküm no: 80<br>Orijinal metin no: [33-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniceli Duhancı Andon’a kalan borcunu ödemesi için Tütüncü Yahudi Nesim’e yapılan tenbih</b><br><br>Ma‘rûz<br><br>Arzuhâl eden Duhânî Yeniceli Andon v. Dimitri nâm zimmî meclis-i şer‘-i hatîrde derûn-ı arzuhâlde ismi mastûr Tütüncü Nesim v. Kanorta nâm Yahûdî muvâcehesinde yedimde olup işbu sene-i mübâreke Recebi’l-ferd’inin üçüncü günü târihiyle müverrah bir kıt‘a temessük mantûkunca mersûm Nesim Yahûdî zimmetinde mâlımdan ve yedimden iştirâ ve kabz eylediği vezn ve fiyâtı beynimizde ma‘lûm duhân semeninden alacağım olan on iki bin beş yüz doksan iki guruşun iki bin guruşunu mersûm Nesim Yahûdî zahr-ı temessük nâtık olduğu üzere bana edâ ve teslîm edip bâkīsi olan on bin beş yüz doksan iki guruşu târih-i temessükden beher şehr bana bin beş yüz guruş verip târih-i temessükden yedi mâh iki gün mürûrunda bana edâ etmek üzere mersûm Nesim Yahûdî’yi imhâl ve tecîl eylediğimde ol dahi ecel-i mezkûru kabûl ve meblağ-ı bâkī-i mezbûru ber-minvâl-i muharrer müeccelen edâya ta‘ahhüd etmiş idi el-hâletü hâzihî târih-i temessükden işbu târihe gelince iki ay on gün mür[ûru]nda iktizâ eden üç bin beş yüz guruşu hâlâ ve mâ‘adâ yedi bin doksan iki guruşu ber-vech-i muharrer müeccelen bana edâya mersûm Nesim Yahûdî’ye tenbîh olunmak murâdımdır deyü da‘vâ eylediğimde ol dahi cevâbında kaziyye minvâl-i muharrer üzere olup müdde‘î-i mersûm Andon zimmînin ber-minvâl-i muharrer müdde‘âsını bi-tamamihi ikrâr ü i‘tirâf etmeğin mûcebiyle meblağ-ı bâkī-i mezkûr on bin beş yüz doksan iki guruşun üç bin beş yüz guruşunu hâlâ ve mâ‘adâ yedi bin doksan iki guruşunu dahi ber-minvâl-i muharrer müeccelen müdde‘î-i mersûm Andon zimmîye edâ ve teslîme mersûm Nesim Yahûdî’ye tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 14 Ramazan sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34732"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34734"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>