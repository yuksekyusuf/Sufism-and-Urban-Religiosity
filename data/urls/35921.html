﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 363<br>Hüküm no: 246<br>Orijinal metin no: [51b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kaybolan Tütüncü Kigork v. Adam’ın kiracısı olduğu tütüncü dükkânının açılıp Kigork’a ait eşyanın sayılması ve satılması</b><br><br>İstanbul’da Sultan Hân aleyhi-rahmetü ve’l-gufrân hazretleri Câmi‘-i şerîfi kurbünde Üçler mahalle mahallesinde sebil pîşgâhında menzil tahtında kâin bir bâb tütüncü dükkânında beher şehr yüz altmış guruş kirâ ile müşâhereten müstecir olan teba‘a-i Devlet-i aliyye’nin Ermeni milletinden Tütüncü Kigork v. Adam işbu târih-i i‘lâmdan beş ay mukaddem dükkân-ı mezkûru mukaffalan terk ve ta‘tîl birle diyâr-ı âhara firâr ve gaybet-i munkatı‘a ile gāib ve mefkūd ve hayât ve memâtı nâ-ma‘lûm olduğuna binâen dükkân-ı mezkûrun kuflu ma‘rifet-i şer‘le feth ve küşâd ve derûnunda mevcûde mefkūd-ı merkūmun mütesâri‘ü’l-fesâd olan mâlı tahrîr ve semen-i misilleriyle âhara bey‘ ve esmânı mefkūd-ı merkūmun hâli mütebeyyin oluncaya değin yed-i emîne vaz‘ ve dükkân-ı mezkûru kendüye teslîm olunmasını dükkân-ı mezkûrun mutasarrıfı olan mahalle-i merkūmede sâkine mu‘arrefetü’z-zât Fâtıma Hanım bt. Abdullah bâ-arzuhâl istid‘â etmekle ol bâbda sâdır olan fermân-ı âlîye imtisâlen savb-ı şer‘-i enverden mezûnen mürsel Kâtib es-Seyyid Hafız Osman Nuri Efendi ve ma‘an meb‘ûs ümenâ-i şer‘den Çukadâr Ahmed Ağa ve Muhzır Süleyman Ağa ve husûs-ı mezkûre mübâşir ta‘yîn olunan Divân-ı De‘âvî çavuşânı kılavuz-ı sânîsi Mustafa Ağa ve esnâf-ı merkūmenin bâ-berât-ı âlîşân kethüdâsı el-Hâc Mehmed Latif Efendi tarafından mürsel esnâf-ı merkūmenin yiğitbaşısı Ahmed Ağa b. el-Hâc Ali ile dükkân-ı mezkûre varıp mefkūd-ı merkūmun ber-vech-i muharrer gāib ve mefkūd olduğu mahalle-i merkūme imâmı Hafız Hüseyin Hüsnü Efendi b. Osman ve mahalle-i merkūme ahâlisinden Berber Mehmed Ağa b. Osman ve civâr-ı merkūmun köşe ustası Hıristo v. Panayot haberleriyle zâhir ve mütehakkık oldukdan sonra muhbirûn-ı mezbûrûn hâzır oldukları hâlde dükkân-ı mezkûrun kuflu ma‘rifet-i şer‘le feth ve küşâd ve derûnunda mevcûde mâlı mefkūd-ı merkūmun hâli tebeyyün oluncaya değin mu‘temed ve müstakîm idüğü kezâlik bi’l-ihbâr zâhir ve mütehakkık olup kıbel-i şer‘den bi’l-kabûl vasi ve kayyım nasb olunan teba‘a-i Devlet-i aliyye’den ve Ermeni milletinden ve esnâf-ı merkūme ustabaşılarından Hacı Mardiros v. Manuk ma‘rifeti ve ma‘rifet-i şer‘le tahrîr ve usûl-i esnâf vechile Duhân Gümrüğü pîşgâhına nakil ve cümlesi mütesâri’ü’l-fesâd olmağla mefkūd-ı merkūmun semen-i misilleriyle âhara bey‘ olunan mâlıdır ki ber-vech-i âtî zikr olunur.<br><br>Fî 17 Şevval sene 1278<br><br>Yün memlû döşek 1 aded, penbe memlû basma yorgan 1 aded, yün memlû yasdık 1 aded 45 guruş Havan 1 aded, bıçak 7 aded, bileği taşı 1 aded 90 guruş Kendir boğça ve hâtem 3 aded 22 kıyye?, fî 28 guruş 30 para 920 guruş Tilmiş? Kanber Dükkânı 11 Kıyye? 33 guruş Bâ-defter-i müfredât attâriye emti‘ası esmânı 116 guruş Cem‘an Yekûn 1204 guruş<br><br>[minhe’l-ihrâcât:]<br><br>Harc-ı defter ve kaydiye 14 guruş Dellâliye ve masârıf-ı nakliye 50 guruş Yekûnü’l-ihrâcât: 64 guruş<br><br>Sahhu’l-bâkī1140 guruş<br><br>Sahhü’l-bâkī merkūm bin yüz kırk guruşu vasi ve kayyım-ı merkūm Hacı Mardiros bi’l-vesâye ahz u kabz ve bilâ zarûret kendi mâlına haltla ba‘de’l-istihlâk meblağ-ı bâkī merkūm bin yüz kırk guruş mefkūd-ı merkūma damânen deyni olduğunu kâtib-i mûmâ-ileyh huzûrunda tav‘an ikrâr u i‘tirâf edip ve emriyle meblağ-ı merkūm bâkī bin yüz kırk guruşa duhân tüccârından Langalı Kirkor v. Marat ve yine duhân tüccârından olup Gedikpaşa kolu ustası Parnek v. Mardiros’dan her biri tarafeynden bi’l-emr ve’l-kabûl kefâlet-i mutlaka-i sahîha-i şer‘iyye ile başka başka kefîl ve zâmin olduklarında tashîhan li’l-kefâle vasi ve kayyım nasb olunan muhzır-ı mezbûr Mustafa Ağa dahi kefâlet-i mezkûreyi kabûl eylediği mûmâ-ileyh inhâsıyla işbu mahalle şerh verildi.<br><br>Osman Paşazade Mehmet Nuri el-Kādî bi-dâri’l-hilâfeti’l-aliyye nemekahü’l-fakîr ileyhi azze şânühû gufire lehümâ</p>          <br><a title="Önceki sayfa" style="text-decoration:none" href="./ayrmetin.php?idno=35920"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35922"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o372"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>