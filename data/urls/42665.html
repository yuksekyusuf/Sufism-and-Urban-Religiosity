﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 435<br>Hüküm no: 559<br>Orijinal metin no: [114b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ali Efendi’nin eşi Hatice Hanım’ın Bosnalı Hasan Efendi aleyhindeki alacak iddiasını ispat edemediği</b><br><br>Bâ-mühr-i efendi,<br><br>Ma‘rûz,<br><br>Mahmiye-i İstanbul’da Hocapaşa mahallesi ahâlîsinden Rumeli’de Velesin mukāta‘ası mültezimi iken fevt olan Ali Efendi’nin zevcesi ve zât-ı rahm cihetinden vârisesi sâhibe-i arzuhâl Hadice Hanım’ın müseccel vekîli ve müteveffâ-yı mezbûrun kezâlik zî-rahm cihetinden vârisi Ahmed Çelebi, mahmiye-i mezbûrede meclis-i şer‘de derûn-ı arzuhâlde mezkûrü’l-ism kuzâtdan Bosnavî Hasan Efendi mahzarında mezbûr Ali Efendi fevt oldukda merkūm Hasan Efendi Velesin kazâsında nâib bulunmağla bin yüz altmış dokuz senesi Rebî‘ülahiri’nin onuncu günü müteveffâ-yı mezbûrun malından ben veresesine irsâl ederim deyü nakid beş yüz elli üç guruşluk mahlût akçesi ile anbarından fuzûlî beher keyli onar guruşa olmak üzere yedi yüz guruş kıymetli yetmiş keyl hınta ve beher keyli dörder guruş olmak üzere yüz seksen guruş kıymetli kırk beş keyl [115a] şa‘îrini âhara bey‘ ve semenlerini kabz etmekle cem‘an makbûzu olan bin dört yüz otuz üç guruşu taleb ederim deyü asâleten ve vekâleten da‘vâ etdikde mezbûr Hasan Efendi cevâbında târîh-i mezbûrda Velesin’de nâib olduğunu ikrâr ve müdde‘î-i mezbûrun ber-vech-i muharrer müdde‘âsını inkâr edip mezbûr Ahmed Çelebi müdde‘âsını isbâta havâle ve birkaç def‘a mehl-i şer‘î verilip bin yüz yetmiş bir senesi Zilhiccesi’nin on sekizinci gününden bin yüz yetmiş iki senesi Muharremi’nin yirmi dördüncü gününe gelince otuz altı günde ikāmet-i beyyine edemeyip tahlîfe dahi tâlib olmadığını müş‘ir yedine i‘lâm verildiğinden sonra târîh-i i‘lâma gelince yine bir def‘a meclis-i şer‘de terâfu‘larında ikāmet-i beyyine edemeyip ve ikāmet-i beyyineden izhâr-ı acz etmekle husûs-ı mezbûru müte‘allika vekîl-i mezbûr Ahmed Çelebi mezbûr Hasan Efendi ile bilâ-beyyine mu‘ârazadan men‘ olunduğu ba‘de’t-tescîl huzûr-ı âlîlerine i‘lâm olundu.<br><br>Fî 28 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42664"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42666"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b435"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>