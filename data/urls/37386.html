﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 571<br>Hüküm no: 442<br>Orijinal metin no: [105a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın kurduğu para vakfına, vefat eden mütevelli Halil Ağa’nın borcu olduğu</b><br><br>Mahmiye-i İstanbul’da Süleymaniye kurbünde Mollagürânî mahallesinde sâkin iken bundan akdem vefât eden Mustafa Ağa b. Abdurrahman Ağa nâm sâhibü’l-hayrın nukūd-ı mevkūfesine bi’l-fi‘il mütevellî olan hâfızü’l-kitâb Mehmed Çelebi b. İbrahim meclis-i şer‘de mahmiye-i mezbûrede Hamamcı Ali mahallesinde sâkin iken bundan akdem vefât eden Halil Ağa b. Mustafa b. Mehmed’in üvey sıgārının tesviye-i emrlerine kıbel-i şer‘den vasiyy-i mansûbları olmağla terekesine bi’l-vesâye vaz‘-ı yed eden Abdüllatif b. İsmail mahzarında bi’t-tevliye üzerine da‘vâ ve takrîr-i kelâm edip bin doksan üç senesinde vâkıf-ı mezbûr Mustafa Ağa hâl-i marazında bi-emrillâhi te‘âlâ vefât edersem cemî‘ malımın sülüsünü kabz eyleyip re’y ve ma‘rifetinle dilediğin mahfillere vakfeyle deyü müteveffâ-yı mezbûr Halil Efendi’yi vasiyy-i muhtâr nasb ü ta‘yîn edip ol dahi ba‘de’l-kabûl musırran-aleyhâ mezbûr Mustafa vefât eyledikden sonra müteveffâ-yı mezbûr Halil Ağa vakf-ı mezbûrun cemî‘ malının sülüsünü ahz u kabz ve sülüs-i mezbûrdan sekiz yüz guruşunu ifrâz ve zabt edip vazîfeleri meblağ-ı mezbûrun nemâsından verilmek üzere Süleymaniye Câmi‘-i şerîfine şeyhü’l-kurrâ ve Şehzâde Câmi‘-i şerîfine va‘ziye nasb ü ta‘yîn eyledikden sonra meblağ-ı mevkūf-ı mezbûra yine mezbûr Halil Ağa kendi mütevellî olmağla ta‘yîn olunan vazîfeleri meblağ-ı mezbûrun nemâsından ashâbına edâ ve teslîm üzere olup hattâ bin yüz dokuz senesi Receb-i şerîfinde müteveffâ-yı mezbûr Halil Ağa Edirne’ye gider oldukda vâkıf-ı mezbûr Mustafa Ağa b. Abdurrahman Ağa’nın terekesi sülüsünden vakfeylediğim bin yüz guruşu bi’t-tevliye ben ahz u kabz ve kendi mesârifime sarfla istihlâk eyledim. Meblağ-ı merkūm bin yüz guruş zimmetimde vakfa vâcibü’l-edâ ve lâzımü’l-kazâ deynim vardır deyü alâ-ruûsi’l-işhâd ikrâr ve işhâd edip meblağ-ı mezbûru kable’l-edâ fevt olmağla terekesinden taleb ederim suâl olunsun dedikde gıbbe’s-suâl vasiyy-i mezbûr cevâbında müteveffâ-yı mezbûr Halil Ağa’nın terekesine vech-i muharrer üzere vaz‘-ı yedini ikrâr ve mütevellî-i mezbûrun vech-i muharrer müdde‘âsını inkâr edicek mütevellî-i mezbûrdan müdde‘âsına beyyine taleb olundukda udûl-ı ahrâr-ı ricâl-i Müslimînden Çakır Ağa mahallesi sükkânından Osman Efendi b. Abdullah ve zikr olunan Mollagürânî mahallesi sükkânından Osman Efendi b. Hasan li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Halil Ağa b. Mustafa b. Mehmed târîh-i mezbûrda Edirne’ye gider oldukda vâkıf-ı mezbûr Mustafa Ağa b. Abdurrahman Ağa’nın terekesi başdan vakfeylediğim bin yüz guruşu bi’t-tevliye ben ahz u kabz ve kendi mesârifime sarfla istihlâk eyledim, meblağ-ı merkūm bin yüz guruş zimmetimde vakf-ı mezbûra vâcibü’l-edâ ve lâzımü’l-edâ ve vâcibü’l-kazâ deynim vardır deyü huzûrumuzda ikrâr ve bizi işhâd eyledi, bu husûsa bu vech üzere şâhidleriz şehâdet ederiz deyü her biri edâ-i şehâdet-i şer‘iyye eyledikde gıbbe’t-ta‘dîl ve’t-tezkiye şehâdetleri makbûle ve müdde‘î-i mezbûrun husûs-ı mezbûrda sun‘u olmamağla yemîn teveccüh etmemeğin mûcebiyle ba‘de’l-hükm mâ-vaka‘a kayd şüd.<br><br>Hurrire 22 min-Rebî‘ülâhir sene 1110.<br><br>Şuhûdü’l-hâl: Müsta‘id Mustafa Efendi, Abdülmuti Efendi, eş-Şeyh Ebubekir Efendi birâderleri Abbas Çelebi, Ahmed b. Osman, Şemsi Ahmed Efendi, Nükâtî Ali Efendi b. Osman</p>          <br><a title="Önceki sayfa" style="text-decoration:none" href="./ayrmetin.php?idno=37385"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37387"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0571"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1140"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>