﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 645<br>Hüküm no: 1058<br>Orijinal metin no: [119b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Premedi kazâsından Preko zimmîyi tüfenk kurşunuyla öldüren Dimitri’nin kısastan affedilip maktulün çocuklarına diyet ödeyebilmesi için sefîne-i Sultaniyeye konulması</b><br><br>Maʻrûz-ı dâʻî-i Devlet-i aliyyeleridir ki;<br><br>Vilâyet-i Rumeli’nde Premedi kazâsında Laşova nâm karyeden olup derûn-ı arzuhâlde mezkûr Preko nâm maktûlün babası ve hasran vârisi olmak üzere sâhibü’l-iʻlâm Marko nâm zimmî ihzâr etdirdiği Dimitri v. Kiro muvâcehesinde bundan akdem iʻlâmda tafsîl ve beyân olunduğu üzere mesfûr Dimitri tüfenk kurşunu ile oğlum Preko zimmîyi göğsünden bi-gayr-ı hakkın amden darb ve cerh ve katl eyledi deyü daʻvâ, baʻde’l-isbât ve’l-hükm ba‘dehû maktûl-i mezbûrun verâseti Laşova karyesinde sâkine zevce-i metrûkesi Elene bt. Niço ile sulbî oğulları Çelo ve Mano nâm sagīrlere ve babası mesfûr Marko’ya inhisârı inde’ş-şerʻi’l-kavîm zâhir ve kātil-i mezbûrun mûcib-i kısâs olup ancak icrâsı vereseden zevcesi mesfûre Elene’nin huzûr-ı mütâlebesine muhtâc olduğundan mâʻadâ babası mesfûr Marko kısâsdan affını muʻterif olmağla kısâs sâkıt ve diyete münkalib olup sagīrân-ı mezbûrânın müntakil malları olmayıp infâk ve iksâya ihtiyâcları olduğundan nefʻan-li’s-sıgār diyet-i kâmile-i maʻlûmeden hisselerine istîfâ edinceye değin kātil-i mesfûr Dimitri sefîne-i Sultaniyeye bedel adaya vazʻ ve sagīrân-ı mezbûrân infâk ve iksâ olunmak içün kıbel-i şerʻden mansûb vasîsi olan mesfûr Marko zimmîye fermân-ı âlîşânları ihsân buyrulmak bâbında bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sânî min-Zilkaʻdeti’ş-şerîfe li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=18010"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18012"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b645"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>