﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 331<br>Hüküm no: 308<br>Orijinal metin no: [44a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi b. Salih’in arsası vakıf mülk menzilini Terekeci Mehmed Ağa b. Yusuf’a satıp arsasının kullanım hakkını da mütevellisinin izniyle devrettiği</b><br><br>Mahmiye-i İstanbul’da Gül Câmi‘i kurbünde Kâtib Hüsrev mahallesi ahâlîsinden Ahmed Çelebi b. Salih meclis-i şer‘-i hatîr-i lâzimü’t-tevkīrde işbu kitâb-ı sıhhat-nisâbın sâhibi fahrü’l-akrân Terekeci Mehmed Ağa b. Yusuf tarafından ikrâr-ı âti’l-beyânı tasdîka vekîl olup mahalle-i mezbûre ahâlîsinden es-Seyyid Abdullah Çelebi b. es-Seyyid Emrullah ve Salih Efendi b. Mehmed şehâdetleri ile vekâleti sâbite olan Hecîn Mehmed Ağa b. Hasan mahzarında tav‘an ikrâr ve i‘tirâf edip zikri âtî akdin sudûruna değin silk-i mülkümde muntazam yedimde mülk ve hakkım olup mahalle-i mezbûrede vâki‘ bir tarafdan bazen Yusuf Ağa b. Abdullah mülküne ve bazen es-Seyyid Mehmed Efendi mülküne ve bir tarafdan Kurd Çavuş b. Abdullah mülküne ve bir tarafdan müvekkil-i mûmâ-ileyh Mehmed Ağa mülküne ve bir tarafdan tarîk-ı âmma müntehî üç bâb fevkānî ve iki bâb tahtânî beş bâb odaları ve cüneyneyi ve bi’r-i mâyı ve kenîfi müştemil olup arsasının senede merhume Sanavber Hâtun Vakfı’na beş yüz kırk akçe mukāta‘ası olan cemî‘ mülk menzilimi kâffe-i hukūk ve merâfıkıyla mûmâ-ileyh Terekeci Mehmed Ağa’ya bin iki yüz elli riyâlî guruşa bey‘-i bâtt-ı sahîh-i şer‘î ile bey‘ ve teslîm edip ol dahi minvâl-i meşrûh üzere iştirâ ve tesellüm eyledikden sonra semeni olan meblağ-ı mezkûr bin iki yüz elli guruşu müvekkil-i mûmâ-ileyh Terekeci Mehmed Ağa yedinden bi’t-tamâm ahz u kabz eylediğimden sonra arsa-i menzil-i mezkûru ma‘rifet-i mütevellî-i vakf-ı mezkûr ile müvekkil-i mûmâ-ileyh Terekeci Mehmed Ağa’ya ferâğ ve tefvîz edip ol dahi tefevvüz ve kabûl eyledi ba‘de’l-yevm ebniye-i menzil-i mezkûr müvekkil-i mûmâ-ileyh Mehmed Ağa’nın mülk-i müşterâsı ve arsa-i mezkûre hakk-ı müfevvazıdır keyfe mâ yeşâ ve yahtâr mutasarrıf olsun dedikde mukırr-ı mezbûr Ahmed Çelebi’yi vech-i muharrer üzere cârî ve sâdır olan ikrârında vekîl-i mezkûr Hecin Mehmed Ağa vicâhen tasdîk ve şifâhen tahkīk edicek mâ-hüve’l-vâki‘ bi’t-taleb ketb olundu.<br><br>Tahrîren fî selhi Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Yusuf Efendi el-imâm, Mehmed Çelebi b. Mustafa, Hüseyin Bey b. Mehmed el-cündi, Mehmed Ağa b. Hüseyin, Kiremidçi Mustafa Çelebi, Kasım Çelebi matlabî, Abdullah Çelebi b. Abdullah, Salih Efendi el-kâtib ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40586"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40588"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o869"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>