﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 234<br>Hüküm no: 231<br>Orijinal metin no: [57b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Beşe’nin kiracısı olduğu keresteci dükkânını boşaltıktan sonra yaptığı masrafı dükkân sahibi Numan Beşe’den talebi</b><br><br>Sulh.<br><br>Keresteci tâifesinden İsmail Beşe b. Ahmed nâm kimesne meclis-i şer‘-i şerîf-i enverde ashâb-ı hâze’l-kitâb Nu‘man Beşe b. el-Hâc Mustafa ile zikri âtî keresteci dükkânına şerîkler olan vâlidesi Fâtıma bt. Abdullah ve kız karındaşı Safiye Hatun mahzarlarında ikrâr ve takrîr-i kelâm edip bundan akdem ben mezbûrûnun mahmiye-i İstanbul’da Odunkapısı hâricinde vâki‘ keresteci dükkânlarında müste’cirleri olup dükkân-ı mezbûru tahliye ve kendilere teslîm eylediğimden sonra dükkân-ı mezkûrun imâret ve meremmetine bi-şarti’r-rücû‘ emirleriyle mâlımdan masrûfum olan yüz guruşu mezbûrûndan taleb ve da‘vâya tesâddî eylediğimde onlar dahi ba‘de’l-inkâr beynimize muslihûn tavassut edip da‘vâ-yı mezkûremden beni mezbûrûn ile an-inkâr on guruş üzerine musâlaha eylediklerinde ben dahi sulh-ı mezkûru kabûl ve bedel-i sulh mezkûr on guruşu mezbûr Nu‘man Beşe yedinden ahz u kabz eylediğimden sonra husûs-ı mezkûra müte‘allika âmme-i da‘vâdan her birimiz âharın zimmetini ibrâ-i âmm-ı râfi‘u’l-hısâm ile ibrâ ve ıskāt eyledik dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-işrîn min-Zilka‘deti’ş-şerîfe sene [1]143.<br><br>Şuhûdü’l-hâl: Kethudâ Mustafa Ağa b. el-Hâc Mehmed, Yiğitbaşı Mehmed b. Süleyman, es-Seyyid Abdullah Çelebi b. es-Seyyid Mustafa, Halil Ağa b. Ahmed, es-Seyyid el-Hâc Ömer b. es-Seyyid Abdurrahman, es-Seyyid Osman Çelebi b. es-Seyyid Veli, el-Hâc Mehmed b. el-Hâc Ömer.</p>          <br><a title="Önceki sayfa" style="text-decoration:none" href="./ayrmetin.php?idno=5984"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5986"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b234"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>