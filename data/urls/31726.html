﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 338<br>Hüküm no: 318<br>Orijinal metin no: [42b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mellah taifesinden Ali Beşe, Durmuş Beşe ve Emin Beşe’nin Kaptan Hacı Mustafa Ağa’dan ücret talebinden men olunmaları</b><br><br>Mellâh ücreti nizâ‘ı<br><br>Ma‘rûz<br><br>Mellâh tâifesinden Ali Beşe b. İbrahim ve Durmuş Beşe b. Ahmed ve Emin Beşe b. Ahmed nâm kimesneler meclis-i şer‘-i münîrde Kapan tüccârından ve ashâb-ı sefâinden el-Hâc Mustafa Ağa b. Mehmed nâm kimesne mahzarında bi’l-cümle kapan tüccârı ve ashâb-ı sefâin hâzır oldukları hâlde biz mezbûrun sefînesinde mellâh olup Bahr-ı sefîd cânibinde Foçalar nâm iskelelerden merkūmun sefînesine tuz tahmîl ve iskele-i merkūmeden iftirâkımız esnâsında İngiliz keferesi sefîneleri zuhûr edip biz dahi üç ay iskele-i mezbûrede meks ve ikāmet ve ba‘dehû her birimiz sefîne-i mezkûreden çıkıp mahâll-i âhara azîmet eylediğimizden sonra sefîne-i merkūme âhar mellâh ile [43a] Âsitâne-i aliyye’ye vürûd etmekle müddet-i mezkûrede müstahık olduğumuz ecr-i mislimizi mezbûr el-Hâc Mustafa Ağa’dan taleb ederiz deyü ba‘de’d-da‘vâ ve’l-istintâk mezbûr el-Hâc Mustafa Ağa cevâbında eğerçi müdde‘iyûn-ı mezbûrûn sefîne-i mezkûrede üç ay meks edip lâkin tekmîl-i maslahat etmeksizin her biri firâr etmeleriyle sefîne-i mezkûreye âhar mellâh girmekle işbu yedimizde olup bin iki yüz on yedi senesi evâil-i Şa‘bâni’l-mu‘azzamı târihiyle müverrah bâlâsı tuğrâ-yı garrâ-yı cihân-dârî ile müveşşah bir kıt‘a fermân-ı âlî-şân mantûkunca öteden beri beynimizde mer‘î şurût-ı nizâmımız üzere Âsitâne-i aliyye’de sâkin ibâdullâhın akvât-ı yevmiyeleri için ecnâs zehâiri mahâllinde celb ve sefînelerimize tahmîl ile Dersaâdet’e ba‘de’l-îsâl hâsıl olan fâidenin üç sehm i‘tibârıyla bir sehmi sâhib-i sermâyeye ve bir sehmi sâhib-i sefîneye ve bir sehmi mellâhîn tâifesine taksîm olagelip bu sûretde sefîne-i mezkûre Âsitâne-i aliyye’ye vürûd ve içinde bulunan mellâhlar her biri hissesini ahz ü kabz etmeleriyle mellâhîn tâifesi bizlerden ücret talebi vukū‘ bulmuş değildir deyü tüccâr-ı hâzırûn-ı merkūmûnun tasdîkleriyle ibrâz eylediği emr-i âlî-şân-ı mezkûrun mazmûnu ve kaziyye minvâl-i meşrûh üzere olduğunu müdde‘iyûn-ı mezbûrûn bi-tamamihâ tâyi‘an ve kat‘iyyen ikrâr ü i‘tirâf etmeğin ber-mûceb-i emr-i âlî müdde‘iyûn-ı mezbûrûn ücret mütâlebesiyle merkūm el-Hâc Mustafa Ağa’ya bî-vech mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu].<br><br>Fî 9 Rebî‘ülâhir sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31725"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31727"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>