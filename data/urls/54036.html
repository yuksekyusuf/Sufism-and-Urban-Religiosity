﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 635<br>Hüküm no: 1011<br>Orijinal metin no: [82b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Madenoğlu Mehmed b. Abdullah’ın terekesinin vârislerine taksiminde ortaya çıkan ihtilafın giderildği</b><br><br>Ma‘rûz;<br><br>Medîne-i Üsküdar’a muzâfe Yoros nâhiyesine tâbi‘ Fenerhisârı karyesinde sâkin iken bundan akdem vefât eden Madenoğlu Mehmed b. Abdullah’ın verâseti zevce-i metrûkesi Halime bt. Hasan ile zevce-i uhrâsından mütevellid sulbî kebîr oğlu Bostanî Mehmed Ali’ye münhasıra ve terekesinin sekiz sehm i‘tibârıyla bir sehmi zevce-i mezbûreye ve yedi sehmi oğlu mezbûra isâbeti tahakkukundan sonra sâhib-i arzuhâl mezbûr Bostanî Mehmed Ali Çarşamba günü Dîvân-ı âlî’de ba‘dehû Üsküdar mahkemesinde meclis-i şer‘-i hatîrde arzuhâlde ismi mezkûr mu‘arrefetü’z-zât zevce-i mezbûre Halime Hatun ile zikri âtî bağa vâzı‘ü’l-yed Mustafa b. Ali mahzarında babam müteveffâ-ı mezbûrun terekesinden karye-i mezbûrede vâki‘ ma‘lûmü’l-hudûd bir bâb mülk menzil ve bir samanhâne ve ahur ve üç re’s inek ve buzağı üvey vâlidem mezbûre Halime ve yine karye-i mezbûrede vâki‘ ma‘lûmü’l-hudûd iki dönüm bir kıt‘a kürûmu mülk bağını mezbûr Mustafa üç seneden beri fuzûlî zabt ve vaz‘-ı yed etmeleriyle ber-tashîh-i merkūm bana isâbet eden hisse-i irsiyemi taleb ederim deyü da‘vâ ve zevce-i mezbûre cevâbında müteveffâ-yı mezbûrun hîn-i fevtinden mecmû‘-ı terekesini üvey oğlum mezbûr Mehmed Ali ile beynimizde taksîm edip zikr olunan menzil ve samanlık ve ahur ve ineğe altmış guruş kıymet takvîm ve bağ-ı mezkûru dahi üvey oğlum mezbûr Mehmed Ali kırk beş guruş semen-i makbûza gāib ani’l-meclis Dizdar es-Seyyid Mustafa Ağa nâm kimesneye ol dahi işbu mezbûr vâzı‘ü’l-yed Mustafa’ya bâ-hüccet-i şer‘iye bey‘ etmekle mecmû‘-ı terekesi yüz beş guruşa bâliğ olup lâkin müteveffâ-yı mezbûr zimmetinde karz-ı şer‘îden müsbet ve mahkûmün-bih otuz guruş hakkım ile mehr-i müeccelim on iki buçuk guruş ki cem‘an kırk iki buçuk guruş hakkım ihrâc olunup mâ‘adâ olan altmış iki buçuk guruşdan kendiye isâbet eden hissesini tamamen ahz ü istifâ edip müteveffâ-yı mezbûrun terekesine müte‘allika âmme-i de‘âvîden dahi zimmetimi ibrâ ve ıskāt etmiş idi deyü takrîrine mutâbık üç kıt‘a hüccet ibrâzıyla ba‘de’d-def‘ ve’l-inkâr dâfi‘a-i mezbûre Halime hatun def‘-i mezkûrunu udûlden İmâm el-Hâc Ali Efendi b. Osman ve Cizreli? [Cezâyirli] İbrahim Beşe b. Halil nâm kimesneler şehâdetleriyle vech-i şer‘î üzere isbât etmeğin mûcebiyle müdde‘î-i mezbûr da‘vâ-yı mezkûresiyle mezbûrân Mustafa ve Halime’ye bî-vech mu‘ârazadan men‘ olunduğu mübâşiri kapıkethudâsı kulları iltimâsıyla huzûr-ı âlîlerine i‘lâm olundu.<br><br>Fî 27 min-Ra sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54035"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54037"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b635"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1016"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>