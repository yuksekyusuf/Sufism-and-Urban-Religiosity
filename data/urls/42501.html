﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 328<br>Hüküm no: 395<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cariye Zenciye Rahime’nin, sahibi Osman Efendi aleyhindeki hürriyet davasını ispat edemediği</b><br><br>Ma‘rûz,<br><br>Rıkk-ı sâbıkını mukırra ve mu‘terife uzun boylu açık kaşlı Zenciye Rahime mahfil-i şer‘iyyâtda rakīka olup câriye-i memlûkesi olmak üzere kendüye vaz‘-ı yedi mütehakkık olan bâ‘is-i i‘lâm Osman Efendi b. Osman mahzarında ben bundan akdem Uzunköprü kasabası ahâlîsinden iken vefat eden Za‘îm el-Hâc Mehmed Ağa b. Süleyman b. Abdullah hayatında câriye-i memlûkesi olduğum hâlde beni âzâd etmekle ben sâir harâir-i asliyyât gibi hürre olmuş iken merkūm Osman Efendi câriye-i memlûkesi olmak üzere bana bi-gayr-ı hakkın vaz‘-ı yed eder, suâl olunup sebîlim tahliye olunması murâdımdır deyü ba‘de’d-da‘vâ merkūm Osman Efendi cevâbında mevsûfe-i mezbûreyi müteveffâ-yı mezbûrun hasran vârisleri olan zevcesi Şerîfe Fâtıma ile sulbî sagīr oğlu Mehmed’in vasîsi müteveffâ-yı mezbûrun dâyini Mustafa Ağa’ya zarûret-i deyni için ma‘rifet-i şer‘le bey‘ etmeleriyle ol dahi ba‘de’l-iştirâ ve’l-kabz iki yüz seksen guruş semen-i makbûza bana bey‘ ve teslîm etmekle ben dahi iştirâ ve kabz etmiş idim. Mülk-i müşterâm olmak üzere vaz‘-ı yedini ikrâr, lâkin müdde‘iye-i mevsûfe-i mezbûrenin ber-vech-i muharrer müdde‘âsını inkâr etmekle müdde‘iye-i mezbûre Zenciye Rahime ber-vech-i muharrer müdde‘âsını beyân için bi’d-defa‘ât ba‘de’l-istimhâl ve’l-imhâl bir vechile beyâna kādir olmayıp talebiyle merkūm Osman Efendi’ye muvâcehesinde vech-i şer‘î üzere yemîn vermeğin mûcebiyle mezbûre Zenciye Rahime mevlâsı merkūm Osman Efendi’ye kemâ fi’l-evvel rıkka inkıyâdına mezbûre Zenciye Rahime’ye tenbîh olunduğu huzûr-ı âlîlerine i‘lâm olundu.<br><br>Fî 8 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42500"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42502"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b328"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>