﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 485<br>Hüküm no: 436<br>Orijinal metin no: [138a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çivizâde mahallesinde Çadırcı Hüseyin tarafından vakfedilip Haremeyn Vakfı’na intikal eden evin Hüseyin Bey b. Piyale’ye kiraya verilmesi</b><br><br>Zümre-i sipâh-ı muzaffer-penâhdan olup mahrûsa-i İstanbul’da Haremeyn Vakfı’na bi’l-fi‘il mütevellî olan Ömer Bey b. Mustafa mahfil-i kazâda zümre-i mezbûreden işbu râfi‘ü’l-kitâb Hüseyin Bey b. Piyale nâm cündî mahzarında ikrâr ve takrîr-i kelâm edip sâhibü’l-hayrât merhûm Çadırcı Hüseyin nâm kimesne hayâtında mahrûsa-i merkūmede Davud Paşa nâm mevzi‘ kurbünde Çivizâde mahallesinde vâki‘ bir tarafı mahalle-i mezbûre imâm ve müezzinine meşrût vakıf menzille ve bir tarafı Ali Beşe nâm kimesne mülküyle ve bir tarafı mahalle mescidiyle ve bir tarafı tarîk-i âm ile mahdûd olup bir ahırı ve üstünde bir bâb beyti ve iki tahtânî beyti ve sofayı ve bi’r-i mâ ve cüneyneyi ve kenîfi müştemil olan mülk menzilini hasbeten lillâhi te‘âlâ vakf ve habs ettiğinden sonra süknâsını hayâtda oldukça kendi nefsine, ba‘dehû gallesi Haremeyn fukarâsına deyu şart etmişdi, el-hâletü hâzihî ber-mûceb-i şart-ı vâkıf kendi vefâtından sonra menzil-i mezbûrun tasarrufu Haremeyn’e intikāl ettikde vech-i âtî üzere îcâr olunması lâzım gelmeğin müzâyede olunup ragabât-ı nâs münkatı‘ oldukdan sonra râyic fi’l-vakt on bin akçede mezbûr Hüseyin Bey üzerinde karâr edip ziyâde ile tâlib-i âhar zuhûr etmeyip meblağ-ı mesfûr ecr-i misli idiği mukarrer olmağın ben dahi tevliyetim hasebi ile zikr olunan menzili on bin akçe icâre-i mu‘accele ve yevmî bir akçe ücret-i müeccele ile mezkûr Hüseyin Bey’e îcâr edip ol dahi vech-i muharrer üzere istîcâr ve kabûl ettikden sonra meblağ-ı merkūmu bi’t-tamâm yedinden alıp kabz eyledim dedikde gıbbe’t-tasdîk mâ-vaka‘a bi’t-taleb ketb olundu.<br><br>Hurrire fî-evâsıtı Cemâziyelâhire li-sene hamse ve selâsîn ve elf.<br><br>Şühûdü’l-hâl: Ali Beşe b. ( ), Hüseyin Subaşı b. ( ), Mustafa Çelebi b. ( ) el-yesârî, Ömer Halîfe el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=11766"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11768"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b485"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o689"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>