﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 359<br>Hüküm no: 449<br>Orijinal metin no: [57b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Koltukçu Mehmed Beşe b. Süleyman’ın, Asvador’da olan alacağının kefili Serkiz v. Haçok’un ödemesine yapılan tenbih</b><br><br>Ma‘rûz<br><br>Koltukçu tâifesinden Mehmed Beşe b. Süleyman meclis-i şer‘de Serkiz v. Haçok muvâcehesinde işbu hazır bi’l-meclis Asvador zimmî zimmetinde cihet-i karz-ı şer‘îden on dört guruş hakkımın bir guruşunu ba‘de’l-ahz târih-i i‘lâmdan yirmi bir gün mukaddem meblağ-ı bâkī-i mezkûrun edâsına mezbûr Serkiz bi’l-emr ve’l-kabûl kefâlet-i sahîha-i şer‘iye ile kefîl olmağla meblağ-ı mezkûr on üç guruşu mezbûr Serkiz zimmîden bi’l-hükmi’l-kefâle taleb ederim deyü ba‘de’d-da‘vâ ve’l-inkâr müdde‘î-i mezbûr Mehmed Beşe merkūm Serkiz’in kefâletini lede’t-tezkiye adâletleri zâhir olan Ömer Beşe b. el-Hâc Ahmed ve Ahmed Çelebi b. Mehmed şehâdetleriyle mezbûr Serkiz muvâcehesinde vech-i şer‘î üzere ba‘de’l-isbât hâzır-ı medyûn-ı mezbûr Asvador merkūm Mehmed Beşe muvâcehesinde deynim olan meblağ-ı bâkī-i mezkûr on üç guruşu târih-i mezkûrda beher sekiz gün tamamında kendiye yirmi beşer para verip yirmi altı haftada vermek üzere beni tecîl ve taksît eyledi deyü ba‘de’d-def‘ ve’l-inkâr medyûn-ı mezbûr ber-vech-i meşrûh def‘ini beyâna kādir olmayıp mezbûr Mehmed Beşe bi’t-taleb ba‘de’t-tahlîfi’ş-şer‘î mûcebiyle meblağ-ı bâkī-i mezkûr on üç guruşu müdde‘î-i mezbûr Mehmed Beşe’ye bi-hükmi’l-kefâle edâ ve teslîme kefîl-i merkūm Serkiz zimmîye tenbîh olunduğu Bâb’dan huzûr-ı âlîlerine i‘lâm olundu.<br><br>Fî 16 Zilka‘de sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7488"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7490"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>