﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 182<br>Hüküm no: 150<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Çelebi b. Mehmed’in evini ve arsasını İbrahim Ağa b. Mehmed ve eşi Hadice bt. Halil’e sattığı</b><br><br>Mahmiye-i İstanbul’da Kazganî Sadi Mahallesi’nde sâkin İbrahim Çelebi b. Mehmed nâm kimesne meclis-i şer‘-i şerîf-i enverde kendi nefsinden asıl ve zevcesi Hadice bt. Halil nâm hatun tarafından husûs-ı âti’z-zikri tasdîka vekîl-i sâbitü’l-vekâlesi olan bâ‘isü’l-kitâb İbrahim Ağa b. Mehmed mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin silk-i mülk-i sahî[hi]mde münselik olan emlâkimden olup mahalle-i mezbûrede vâki‘ bir tarafdan Mustafa Ağa menzili ve bir tarafdan Sahaf es-Seyyid Hüseyin Çelebi menzili ve bir tarafdan Fâtıma Hatun menzili ve bir tarafdan tarîk-i âm ile mahdûd hâriciyye ve dâhiliyesi fevkānî üç bâb oda ve bir sofa ve dehlîz ve tahtânî bir bâb oda ve matbah ve kenîf ve bir bi’r-i mâ ve bir mikdâr bahçe ve havlu ve mukaddemâ İskemleci Mustafa Ağa nâm kimesneden semen-i ma‘lûm ve medfû‘a iştirâ ve kabz eylediğim kırk altı zirâ‘ hâliye arsayı müştemil mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile mezbûr İbrahim Ağa ve zevcesi merkūme Hadice Hatun’a sekiz yüz yetmiş guruşa münâsafaten bey‘ ve temlîk ve teslîm eylediğimde onlar dahi minvâl-ı meşrûh üzere ale’l-iştirâki’s-seviyy münâsafaten iştirâ ve temellük ve tesellüm ve kabûl eylediklerinden sonra semeni olan meblağ-ı mezbûr sekiz yüz yetmiş guruşu mezbûr İbrahim Ağa ile zevcesi mezbûre Hadice Hatun yedlerinden tamamen ahz u kabz eyledim. Fîmâ-ba‘d menzil-i mahdûd-ı mezkûr mezbûr İbrahim Ağa ile zevcesi merkūme Hadice Hatun’un ber-vech-i muharrer münâsafaten mülk-i müşterâ ve hakk-ı sırfları olup benim kat‘â alâka ve medhalim kalmamışdır. Keyfemâ-yeşâ’ân ve yahtârân mutasarrıflar olsunlar dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 28 Rebî‘ülâhir sene [1]143.<br><br>Şuhûdü’l-hâl: Yetmiş bir cemâ‘atden Hâfız Molla Mehmed, altmış bir cemâ‘atden Ese Beşe, Yanyalı Mustafa Mîrâlây, İsmail Ağa teberdâr-ı sâbık, yirmi iki cemâ‘atden Musa Odabaşı, Mustafa Beşe elli dört bölük, Gürci Mehmed b. Abdullah, fazîletli Abdullah Efendi.</p>          <br><a title="Önceki sayfa" style="text-decoration:none" href="./ayrmetin.php?idno=5073"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5075"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o733"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>