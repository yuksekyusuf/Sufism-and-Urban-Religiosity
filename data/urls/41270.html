﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 160<br>Hüküm no: 121<br>Orijinal metin no: [32a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcundan dolayı hapiste olan Doriş v. Arslan’ın salıverildiği</b><br><br>Vilâyet-i Anadolu’da Çemişkezek kazâsına tâbi‘ Norsi nâm karyeden olup gāib ani’l-meclis Fazlullah Beşe nâm kimesneye cihet-i şer‘iyeden olan elli üç bin akçe deyni için yüz yetmiş sekiz günden beri mahmiye-i İstanbul’da vâki‘ sicn-i sultânîde habsolunan Doriş v. Arslan’ın iflâsı sâbit olursa habsden ıtlâk olunmak bâbında fermân olunmağın mezbûr Doriş’den ber-vech-i âtî istihbâr-ı şer‘î sudûrundan sonra karye-i mezbûre ahâlîsinden olup nişastacı tâifesinden Mahmud Beşe b. Hüseyin ve İsmail b. Hüseyin ve diğer İsmail b. Mehmed ve Mehmed b. İbrahim ve Sefer b. Hüseyin nâm kimesneler li-ecli <<’ş-şehâde>> ‘l-ihbâr meclis-i şer‘a hâzırûn olup fi’l-hakīka deyn-i mezbûr için yüz yetmiş sekiz günden beri sicn-i sultânîde habsolunan müstahber-i merkūm Doriş müflis ve mu‘dim ve fakīr olup üzerinde lâbis olduğu esvâbından gayrı ism-i mâl ıtlâk olunur bir şey’i ve bir habbesi olmadığı ma‘lûmumuzdur deyü her biri alâ-tarîkı’ş-şehâde haber verdikden sonra mahmiye-i mezbûrda Gedikpaşa kurbünde sâkin ekmekçi tâifesinden Takes v. Daver ve karındaşı Parsıh v. Arslan nâm zimmîler medyûn-ı mezbûr Doriş’in nefsine hîn-i mutâlebede meclis-i şer‘a ihzâra kefâlet-i sahîha-i şer‘iye ile kefîl olmalarıyla mâl ve yesârı zâhir olunca medyûn-ı merkūm Doriş habsden ıtlâk birle mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Muharremi’l-harâm li-sene ihdâ ve tis‘în ve elf.<br><br>Şuhûdü’l-hâl: el-Hâc Mustafa Çukadâr, Ahmed Çelebi b. Piyale, Mehmed Çelebi b. Haydar.</p>          <br><a title="Önceki sayfa" style="text-decoration:none" href="./ayrmetin.php?idno=41269"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41271"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o469"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>