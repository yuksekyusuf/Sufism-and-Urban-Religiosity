﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 353<br>Hüküm no: 393<br>Orijinal metin no: [57b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Iskati v. Yordan’ın varislerinden Yeraki’nin bağ hissesini Tanaş v. Lefter’e sattığı</b><br><br>Mahrûse-i Galata muzâfâtından İstinye nâhiyesine tâbi‘ Tarabya nâm karyede sâkin iken bundan akdem hâlik olan Iskati v. Yordan nâm zimmînin verâseti zevce-i metrûkesi Makrule bt. Yordan nâm Nasrâniye ile sulbî kebîr oğulları Yeraki ve Todori nâm zimmîlere ve sulbiye kebîre kızı Loksani’ye münhasıra olduğu lede’ş-şer‘i’l-enver zâhir ve mukarrer oldukdan sonra merkūm Yeraki meclis-i şer‘de işbu sâhibü’r-rakīm Tanaş v. Lefter nâm zimmî muvâcehesinde ikrâr ve takrîr-i kelâm edip babam hâlik-i merkūmun terekesinden olup karye-i mezbûre bağları hilâlinde vâki‘ bir tarafdan Palaş nâm zimmî bağı ve bir tarafdan Zoğrato nâm zimmî bağı ve bir tarafdan fundalık ve bir tarafdan tarîk-i âm ile mahdûd kürûmu mülk bağda olan hisse-i irsiyye-i şer‘iyye-i şâyi‘amı merkūm Tanaş tarafından îcâb ve kabûlü hâvî bey‘-i bâtt-ı sahîh-i şer‘î ile yirmi guruşa bey‘ u temlîk ve teslîm eylediğimde ol dahi ber-vech-i muharrer iştirâ ve tesellüm ve kabûl eyledikden sonra semeni olan meblağ-ı mezbûru merkūm Tanaş yedinden tamâmen alıp kabz eylediğimden sonra bağ-ı mahdûd-ı mezkûra ve semenine ve târih-i kitâba gelince beynizimde cereyân eden sâir husûsa müte‘allika âmme-i da‘vâdan merkūm Tanaş’ın zimmetini ibrâ ve ıskāt eyledim ba‘de’l-yevm bağ-ı mahdûd-ı mezbûrda olan hisse-i irsiyye-i sâirem merkūm Tanaş’ın mülk-i müşterâsı olup benim kat‘an alâka ve medhalim kalmamışdır keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâmin min-Saferi’l-hayr sene 1138.<br><br>Şuhûdü’l-hâl: İbrahim Çelebi b. Muharrem, Halil Çelebi b. Mustafa, Molla Mehmed b. Yusuf, İbrahim b. Mustafa, Mehmed b. Ahmed, Ali b. Ahmed, Mustafa b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=22131"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22133"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>