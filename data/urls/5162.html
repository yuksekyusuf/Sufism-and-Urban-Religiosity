﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 253<br>Hüküm no: 238<br>Orijinal metin no: [51a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Çelebi b. İvaz’ın Rukiye bt. Abdullah ile muhala‘a yoluyla boşandıkları ve birbirlerinin zimmetlerini ibra ettikleri</b><br><br>İsbât-ı muhâla‘a.<br><br>Mahmiye-i İstanbul’da Gül Câmi‘-i şerîfi kurbünde sâkine Rukiye bt. Abdullah nâm hatun zâtı ba‘de’t-ta‘rîfi’ş-şer‘î meclis-i şer‘-i şerîf-i enverde İbrahim Çelebi b. İvaz mahzarında üzerine da‘vâ ve takrîr-i kelâm edip mezbûr İbrahim Çelebi zevcim olup beynimizde hüsn-i mu‘âşeretimiz olmamağla târih-i kitâbdan yirmi gün mukaddem beni bâyinen tatlîk etmekle zimmetinde mütekarrir ve ma‘kūdun-aleyh olan yirmi guruş mehr-i müeccelimi mezbûr İbrahim Çelebi’den taleb eylediğimde bana edâ ve teslîmden imtinâ‘ eder suâl olunsun dedikde gıbbe’s-suâl mezbûr İbrahim Çelebi cevâbında fi’l-hakīka müdde‘iyye-i mezbûreyi tatlîk eylediğini ikrâr lâkin mezbûre Rukiye Hatun yirmi guruş mehr-i müecceli ve nafaka-i iddet-i ma‘lûmesi üzerlerine ve meûnet-i süknâsı dahi kendi üzerine olmak üzere muhâla‘a-i sahîha-i şer‘iyye ile muhâla‘a olduğumda ben dahi hul‘-ı mezbûru kabûl eylediğimden sonra müdde‘iyye-i mezbûre Rukiye Hatun hukūk-ı zevciyyete müte‘allika âmme-i da‘vâdan benim zimmetimi ibrâ ve iskāt eyledi deyü def‘le mukābele edicek gıbbe’l-istintak ve’l-inkâr mezbûr İbrahim Çelebi’den def‘-i mezkûruna mutâbık beyyine taleb olundukda udûl-i ahrâr-ı ricâl-i Müslimînden olup mahalle-i mezbûre sâkinlerinden İmâm es-Seyyid İbrahim Efendi b. Abdülfettâh, ve Müezzin Mustafa Halîfe b. Abdullah nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müdde‘iyye-i mezbûre Rukiye Hatun yirmi guruş mehr-i müecceli ve nafaka-i iddet-i ma‘lûmesi üzerlerine ve meûnet-i süknâsı dahi kendi üzerine olmak üzere târih-i kitâbdan yirmi gün mukaddem mezbûr İbrahim Çelebi ile muhâla‘a-i sahîha-i şer‘iyye ile muhâla‘a olduğunda ol dahi hul‘-ı mezbûru ba‘de’l-kabûl hukūk-ı zevciyyete müte‘allika âmme-i da‘vâdan mezbûre Rukiye Hatun bizim huzûrumuzda mezbûr İbrahim Çelebi’nin zimmetini ibrâ ve iskāt eyledi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eyledikde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘iyye mezbûre bî-vech mu‘ârazadan men‘-birle mâ-vaka‘a bi’t-taleb ketb olundu.<br><br>Fî 13 min-Cemâziyelâhir sene [1]143.<br><br>Şuhûdü’l-hâl: Mehmed Çelebi b. Abdullah, Salih Çelebi b. Süleyman, Abdullah b. Hasan, Mehmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=5161"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5163"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o714"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>