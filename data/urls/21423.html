﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 544<br>Hüküm no: 359<br>Orijinal metin no: [87a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bayram Kethuda’nın terekesinden çocuğuna intikal eden evin borçları sebebiyle vasî tarafından Mehmed Bey’e satıldığı</b><br><br>Mahmiye-i Galata hâricinde saray-ı sultânî teberdârları kethudâsı olup kasaba-i Kasımpaşa mahallâtından Surûrî Efendi mahallesi sâkinlerinden olup bundan akdem mütevveffâ olan Bayram Kethudâˈnın evlâd-ı sıgārının tesviye-i umûrları’çün kıbel-i şer‘den mansûb vasîsi olan Şa‘bân Efendi b. Abdullah mahfil-i kazâda işbu bâ‘isüˈl-kitâb Mehmed Bey b. Musa nâm teberdâr mahzarında biˈl-vesâye ikrâr ve takrîr-i kelâm edip müteveffâ-yı mezbûrun düyûn-ı kesîresi olduğundan mâ‘adâ saray-ı mezkûrda vâki‘ merhûm Davud Çavuş Vakfıˈna asıl ve ribhden ber-mûceb-i hüccet-i şer‘iye üç yüz on iki buçuk kıt‘a esedî guruş müteveffâ-yı merkūmun zimmetinde deyn olup emlâkinden mahalle-i mezbûrda vâki‘ bir tarafdan Mustafa Çelebi b. Ali ve bir tarafdan Fatma bt. Ali mülkü ve tarafeynden tarîk-i âm ile mahdûd dâhiliyesi dört bâb fevkānî oda ve ahır ve bağçe ve bi’r-i mâ’î ve havluyu ve hâriciyesi iki bâb fevkānî oda ve bir bâb tahtânî oda ve ahırı ve zokak kapısını müştemil menzil bi-tarîkıˈl-istiğlâl vakf-ı mezbûra meblağ-ı mezbûr mukābelesinde işbu hazır biˈl-meclis Mustafa Çelebi b. Yusuf katında hüccet-i şer‘iye ile rehni olmağın menzil-i mezbûrdan gayrı mâlı olmayıp bundan esbak menzil-i mezkûr izn-i hâkimüˈş-şer‘le ma‘rifet-i mütevellî ile bey‘a arz olunup sûk-ı sultânîde hasebüˈl-âde beyneˈt-tâlibeyn kirâren ve mirâren nidâ ve müzâyede olunup ragabât-ı nâs biˈl-külliye münkatı‘a oldukdan sonra mezbûr Mehmed Bey üzerinde üç yüz kıt‘a esedî guruşda karâr eyleyip ziyâde ile tâlib-i âharı zuhûr etmemeğin ben dahi vesâyetim hasebiyle menzil-i mezbûru bi-cümletiˈt-tevâbi‘ veˈl-levâhık ve kâffetüˈl-menâfi‘ veˈl-merâfık semen-i mezbûr üç yüz kıt‘a esedî guruşa mezbûr Mehmed Beyˈe bâtten bey‘ ve teslîm eyleyip ol dahi minvâl-i muharrer üzere iştirâ ve tesellüm eyledikden sonra semen-i mezkûru yedinden alıp deyn-i mezkûrun üç yüz guruşu mukābelesinde işbu menzil-i mezbûra def‘ ve teslîm eyledim ba‘deˈl-yevm menzil-i mezbûr müşteri-i merkūmun mülküdür keyfe mâ yeşâ mutasarrıf olsun dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈl-hâmis veˈl-işrîn li-sene erba‘a ve semânîn ve elf min-Şevvaliˈl-mükerrem.<br><br>Şuhûdüˈl-hâl: Mesud Efendi b. Ahmed, İsmail Çelebi b. Mehmed, Ali Ağa b. Gülâbî, Ali Hoca, Mehmed Bey b. Mirza, Ekmekçibaşı Hasan Çelebi, İbrahim Bey el-mütevellî, İbrahim Efendi el-müezzin, Osman Bey el-bevvâbüˈs-sultânî, Mustafa Bey el-bevvâbüˈs-sultânî</p>          <br><a title="Önceki sayfa" style="text-decoration:none" href="./ayrmetin.php?idno=21422"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21424"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b544"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o941"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>