﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 433<br>Hüküm no: 532<br>Orijinal metin no: [97b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Bayram Ağa’nın varislerinin Ali Zâid ve Şarkî Ahmed Çelebi’deki alacaklarının tahsili</b><br><br>Vilâyet-i Anadolu’da Çine kazâsına tâbi‘ karye-i Çine ahâlîsinden Hadîce bt. Ahmed Halîfe nâm hatunun sadrî sagīr oğlu Mustafa ve sadriye sagīre kızı Mihri’nin savb-ı şer‘den mansûb vasîleri olup mezbûre Hadîce tarafından vech-i âtî üzere vekâletinin sübûtunu iddi‘â eden işbu râfi‘ü’l-kitâb Halil Efendi b. Mustafa nâm kimesne meclis-i şer‘-i şerîfde mahmiye-i İstanbul’da Unkapanı kapısı dâhilinde Üsküplü mahallesi ahâlîsinden olup diyâr-ı Mısriye’de medîne-i Reşid’de ticâret üzere olan Ali Zâid b. Selâme nâm kimesne ile mahmiye-i mezbûrede Şeyh Muhyiddin Kocavî mahallesi ahâlîsinden olup medîne-i mezbûrede ticâret üzere olan Şarkī Ahmed Çelebi b. Mehmed taraflarından husûs-ı âti’l-beyâna vekîl olup vekâleti bi-mâ-hüve tarîku’s-sübût şer‘an sâbite olan Abdurrahman Çelebi b. Abdurrahman mahzarında üzerine da‘vâ ve takrîr-i kelâm edip bundan akdem Mısır Beylerbeyisi iken vefât eden Ali Paşa’nın silahdârı ve fi’l-asl karye-i mezbûre ahâlîsinden olup Mısır’dan gelir iken mahrûse-i Şam-ı şerîfe tâbi‘ kasaba-i Kuteyfe’de vefât eden Bayram Ağa b. Sarı Mehmed Efendi’nin mezbûre Hadîce vâlidesi ve sagīrân-ı mezbûrân li-ümmin [98a] karındaşları olup anaları ismi Hadîce ve maskat-ı re’sleri karye-i mezbûre olup müteveffâ-yı mezbûrun verâseti mezbûre Hadîce ile sagīrân-ı mezbûrâna ve li-ebeveyn er karındaşı hâzır bi’l-meclis Süleyman b. Sarı Mehmed’e münhasıra olup hattâ mezbûrân Süleyman ve Hadîce ile ben bin seksen senesi Cemâziyelâhiresi’nin onuncu günü kazâ-i mezbûr kādısı olan Mehmed Efendi b. İbrahim b. Abdullah nâm kimesne huzûruna varıp nakl-i şer‘î taleb etdiğimizde udûl-ı ricâlden olup karye-i mezbûre ahâlîsinden Ahmed Efendi b. Hasan Efendi b. Abdullah ve Veli Halîfe b. Receb b. Abdullah nâm kimesneler mezbûrân Süleyman ve Hadîce ve sagīrân-ı mezbûrânın vech-i muharrer üzere enseb ve verâsetlerine şehâdet edip mezbûr Mehmed Efendi dahi şehâdetini kabûl etdiğinden sonra mezbûre Hadîce tereke-i müteveffâ-yı mezbûrdan hissesini vâzı‘u’l-yed olanlarından taleb ve ahz u kabza ve kendüye îsâle ve kabz îsâl mütevakkıf olduğu umûrun cümlesine tarafından beni vekîl etmekle mûmâ-ileyh Mehmed Efendi mezbûr Süleyman ile yedimize nakl-i şer‘î verip biz dahi alıp mahmiye-i mezbûreye gelip sene-i mezbûre Cemâziyelâhiresi’nin yirmi beşinci günü Ahî Çelebi mahallesinde nâibü’ş-şer‘ olan Mustafa Efendi b. Şemseddin huzûrunda nakl-i mezkûrun mazmûnunu zeylinde olan şuhûd tarafından Yahya Çelebi b. Hüseyin ve Ali Ağa b. Hasan nâm kimesneler şehâdetleri ile müteveffâ-yı mezbûrun yirmi bin para medyûnu olan el-Hâc Ömer’in tarafından husûmete vekîl-i şer‘îsi olan Hasan Beşe b. Abdullah mahzarında isbât edip nâib-i mezbûr Mustafa Efendi dahi şehâdetlerini kabûl ve mûcebince mezbûrûn Süleyman ve Hadîce ve Mihri ve Mustafa’nın vech-i mübeyyen üzere verâsetlerine ve benim vekâletime ba‘de’l-hükmi’ş-şer‘î meblağ-ı mezbûr yirmi bin parayı bize teslîm ve edâya vekîl-i mezbûr Hasan Beşe’ye tenbîh edip yedimize hüccet verip ve müteveffâ-yı mezbûrun cihet-i karzdan müvekkil-i mezbûr Ali Zâid zimmetinde elli bin para hakkı ve müvekkil-i mezbûr Şarkī Ahmed Çelebi zimmetinde üç bin para hakkı olmağla suâl olunup meblağ-ı mezbûr elli bin parayı müvekkil-i mezbûr Ali Zâid malından ve üç bin parayı müvekkil-i mezbûr Ahmed Çelebi malından benim ile mezbûr Süleyman’a edâ ve teslîme vekîl-i mezbûr Abdurrahman Çelebi’ye tenbîh olunmak matlûbumdur deyü ibni Şemseddin Bey imzâsıyla mümzât ve hâtemi ile mahtûm vürûd-ı nakil ta‘bîr olunur hüccet-i şer‘iyye ibrâz eyledikde gıbbe’s-suâl vekîl-i mezbûr Abdurrahim Çelebi müteveffâ-yı mezbûra cihet-i karzdan müvekkil-i mezbûr Ali Zaid’in elli bin para ve mezbûr Şarkī Ahmed Çelebi’nin üç bin para deynleri olduğunu ikrâr lâkin mazmûn-ı hüccet-i mezbûreyi inkâr etmeğin müdde‘î-i mezbûrdan mazmûn-ı hüccet-i mezbûreye beyyine taleb olundukda hüccet-i mezbûrenin zeylinde isimleri mastûr olan şuhûddan Osman Çelebi b. İskender ve Mehmed Çelebi b. el-Hâc Mustafa nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Bayram Ağa’nın mezbûre Hadîce vâlidesi ve mezbûr Süleyman li-ebeveyn karındaşı ve sagīrân-ı mezbûrân Mustafa ve Mihri li-ümmin karındaşları olduğu mezbûr Halil Efendi mezbûre Hadîce’nin tereke-i müteveffâ-yı mezbûrdan hissesini kabza ve kendüye îsâle tarafından vekîli olduğunu nâtık kazâ-i mezbûr kādısı olan Mehmed Efendi b. İbrahim b. Abdullah’ın hatt ü hâtemini hâvî bin seksen bir senesi Cemâziyelâhiresi’nin üçüncü günü ile müverrah nakl-i şer‘îyi mezbûrân Halil Efendi ve Süleyman sene-i mezbûre Cemâziyelâhiresi’nin yirmi beşinci günü mahmiye-i mezbûrede Ahî Çelebi Mahkemesi’nde nâibü’ş-şer‘ olan mezbûr Mustafa Efendi huzûrunda müteveffâ-yı mezbûrun yirmi bin para medyûnu olan el-Hâc Ömer’in vekîli mezbûr Hasan Beşe mahzarında ibrâz ve meblağ-ı mezbûr yirmi bin parayı vekîl-i mezbûr Hasan Beşe’den da‘vâ etdiklerinde vekîl-i mezbûr Hasan Beşe deyn-i mezbûru ikrâr lâkin nakl-i mezbûrun zeylinde olan hatt ü hâtem kazâ-i mezbûr kādısı olan Mehmed Efendi b. İbrahim b. Abdullah’ın hatt ü hâtemi olduğunu inkâr etmekle mezbûrân Halil Efendi ve Süleyman dahi nakl-i mezbûrun zeylinde olan hatt ü hâtemi kazâ-i mezbûr kādısı olan Mehmed Efendi b. İbrahim b. Abdullah’ın hatt ü hâtemi olduğunu nakl-i mezbûrun zeylinde isimleri mastûr olup yol şâhidleri olan Yahya Çelebi b. Hüseyin ve Ali Ağa b. Hasan nâm kimesneler şehâdetleri ile isbât edip mezbûrûn Süleyman ve Hadîce ve Mehri ve Mustafa’nın vech-i mübeyyen üzere verâsetlerine ve mezbûr Halil Efendi’nin vekâletine hükmedip işbu vürûd-ı nakil ta‘bîr olunur hüccet-i mezbûreyi mezbûrân Halil Efendi ve Süleyman yedlerine def‘ itmiş idi, biz mazmûn-ı hüccet-i mezbûreye bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müteveffâ-yı mezbûre müvekkil-i mezbûr Ali Zaid’in deyni olan elli bin parayı mezbûr Ali Zaid’in malından müvekkil-i mezbûr Şarkī Ahmed Çelebi’nin deyni olan meblağ-ı mezbûr üç bin parayı mezbûr Şarkī Ahmed Çelebi’nin malından mezbûrân Halil Efendi ve Süleyman’a edâ ve teslîme vekîl-i mezbûr Abdurrahman Çelebi’ye tenbîh birle mâ-vaka‘a bi’t-taleb ketb olundu.<br><br>Fî 28 min-Şa‘bâni’l-mu‘azzam sene 1081.<br><br>Şuhûdü’l-hâl: Umdetü’l-müderrisîn Muhâsebeci Efendi, Cafer Ağa b. el-müteferrika, Mehmed Kapudan b. Bedreddin eş-Şâmî, fahrü’l-mehâdîm Ahmed Efendi, el-Hâc Mustafa Çelebi b. Abdullah, Şeyh Mehmed Efendi b. el-imâm.</p>          <br><a title="Önceki sayfa" style="text-decoration:none" href="./ayrmetin.php?idno=2849"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2851"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b433"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>