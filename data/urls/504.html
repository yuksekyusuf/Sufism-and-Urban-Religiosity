﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 235<br>Hüküm no: 321<br>Orijinal metin no: [47b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe’nin çiftlik, bağ ve tarlalara ait kendi hissesini sattığı</b><br><br>Vilâyet-i Rumeli’nde İlbasan kazâsına tâbi‘ Bursik nâm karyeden olup zümre-i râcilînden Hüseyin Beşe b. Timur nâm kimesne meclis-i şer‘-i hatîr-i lâzımü’t-tevkīrde yine karye-i mezbûre sâkinlerinden işbu râfi‘u’l-kitâb diğer Hüseyin Beşe b. Hasan mahzarında ikrâr-ı tâm ve takrîr-i kelâm edip karye-i mezbûrede vâki‘ bir tarafdan Ali mülkü ve bir tarafdan Osman mülkü ve bir tarafdan müşteri-i mezbûr mülkü ve bir tarafdan vâdi ile mahdûd bir bâb tahtânî odayı ve ahırı ve zeytin bağçesini müştemil olan çiflik tâ‘bir olunur menzilin nısf-ı şâyi‘ini ve yine karye-i mezbûrede vâki‘ bir tarafdan Osman bağı ve bir tarafdan Mehmed bağı ve bir tarafdan diğer Mehmed bağı ve bir tarafdan vâdi ile mahdûd iki kıt‘a bağ ile ma‘lûmü’l-hudûd bir bağ yerinin nısf-ı şâyi‘i babam mezbûr Timur’un mülkü ve nısf-ı şâyi‘leri dahi gāib ani’l-meclis âhar Hüseyin nâm kimesnenin mülkü olup babam mezbûr Timur vefât ettikde bi-hasebi’l-irsi’ş-şer‘î bana intikāl etmeğin hâlâ mezbûr diğer Hüseyin’e bi-safkatin vâhidetin iki bin yedi yüz akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ edip ol dahi vech-i muharrer üzere iştirâ ve kabûl eyleyip ve yine karye-i mezbûre sınırı dâhilinde çiflik-i merkūma tâbi‘ lede’l-ahâlî ve’l-cîrân hudûdları beynimizde ma‘lûm olan mevâzi‘-i cedîdede vâki‘ tarlalardan dahi benim mutasarrıf olduğum herbirinin nısf-ı şâyi‘inin hakk-ı tasarruflarını sâhib-i arz ma‘rifetiyle mezbûr Hüseyin’e bin akçe bedel mukābelesinde ferağ ve tefvîz edip ol dahi tefevvüz ve kabûl eyledikden sonra semen-i mezbûr ile bedel-i mezkûrdan müctemi‘ olan üç bin yedi yüz akçeyi mezbûr Hüseyin yedinden tamamen ahz u kabz edip emlâk-i mezbûre mârru’z--zikr olan tarlaları mahallinde zabt ve tasarrufa mezbûr Hüseyin’i taslît eyledim ba‘de’l-yevm emlâk-i mezkûr ile zikrolunan tarlalarda aslâ benim alâka ve medhalim kalmadı keyfe mâ yeşâ’ ve hasbe-mâ yürîd mutasarrıf olsun dedikde gıbbe’t-tasdîk mâ-hüve’l-vâki‘ bi’t-taleb ketb ü sebt olundu.<br><br>Fi’l-yevmi’s-sâdis ve’l-ışrîn min-Cumâdelûlâ li-sene erba‘a ve sittin ve elf.<br><br>Şuhûdü’l-hâl: Ali Beşe b. Ahmed, Hüseyin Beşe b. Hasan, Ali Beşe b. Yusuf ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=503"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=505"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o395"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>