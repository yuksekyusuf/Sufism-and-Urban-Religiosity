﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 780<br>Hüküm no: 631<br>Orijinal metin no: [145b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraylı Havva Hatun’un kocası Bıçakçı Yusuf’un terekesinden mehir alacağı olduğu ve oğlu Ali’ye annesinin vasi tayin edildiği</b><br><br>Mahmiye-i İstanbul’da Hacı Timur mahallesinde sâkin iken bundan akdem vefât eden Bıçakçı el-Hâc Yusuf b. Abdullah b. Abdullah’ın zevce-i menkûhası olup zâtı mahalle-i mezbûre sükkânından Süleyman Ağa b. Hasan ve Ahmed Ağa b. (°) ta‘rîfleriyle mu‘arrefe olan râfi‘atü’l-kitâb Saraylı [Havva] Hatun bt. Abdullah mahfil-i kazâda müteveffâ-yı mezbûrun sulbiye kebîre kızı olup zâtı mu‘arrifân-ı mezbûrân ta‘rîfleriyle mu‘arrefe olmağla terekesine bi’l-verâse vaz‘-ı yed eden Afife Hatun mahzarında üzerine da‘vâ ve takrîr-i kelâm edip zevcem müteveffâ-yı mezbûr el-Hâc Yusuf b. Abdullah b. Abdullah târîh-i rakamdan on bir sene mukaddem tezevvüc murâd eyledikde yüz guruş mehr-i müeccel tesmiyesiyle huzûr-ı Müslimînde beni tezevvüc murâd eyledikde kabûl edip akd-i nikâh beynimizde kāim iken kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘iye-i mezbûreden müdde‘âsına beyyine taleb olundukda udûl-ı Müslimînden mu‘arrifân-ı mezbûrân Süleyman Ağa b. Hasan ve Ahmed Ağa b. Abdullah li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr el-Hâc Yusuf b. Abdullah b. Abdullah hâl-i kemâl-i sıhhatinde târîh-i mezbûrda tezevvüc murâd eylediğinde yüz guruş mehr-i müeccel tesmiyesiyle işbu müdde‘iye-i mezbûre Saraylı Havva Hatun bt. Abdullah’ı bizim huzûrumuzda tezevvüc ve kabûl edip akd-i nikâh beynlerinde kāim iken fevt oldu biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a bi’t-taleb kayd şüd.<br><br>Fi’t-târîhi’l-mezbûr li-seneti’l-mezbûre.<br><br>Şuhûdü’l-hâl: Yahya Efendi b. Mustafa, Ahmed Ağa b. Abdullah, Süleyman Ağa b. Hasan, el-Hâc Mustafa b. el-Hâc Yusuf<br><br>Sagīr-i mezbûr Ali’nin vakt-i rüşd-i sedâdına varınca vâlideleri mezbûre Havva Hatun vasî nasb olunduğu kayd şüd.<br><br>Fi’t-târîhi’l-mezbûr li-seneti’l-mezbûre.<br><br>Şâhidûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=37574"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37576"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0780"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1099"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>