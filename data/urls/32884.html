﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 474<br>Hüküm no: 458<br>Orijinal metin no: [97a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Despino bt. Dimitri v. Sideri’nin, Fırancalacı Sideri v. Mihal ve Dimitri v. İstemat aleyhine açtığı davanın reddedildiği</b><br><br>Beşiktaş’a tâbi‘ Arnabud karyesinde vâki‘ bir bâb fırancılacı fırını nizâ‘ına dâir<br><br>İhrâc şüd fî-6 R sene 1252<br><br>Ma‘rûz[-ı dâ‘î-i devlet-i aliyyeleridir ki]<br><br>Sâhibe-i arzuhâl Despino bt. Dimitri v. Sideri nâm Nasrâniyenin oğlu ve tarafından husûs-ı âtîde vekîl olduğu şahsını bilir Yanko v. Luka ve Kosti v. Nikola nâm zimmîler şehâdetleriyle mahzar-ı hasm-ı câhidde ber-nehc-i şer‘î sâbit ve sübût-ı vekâletine hükm-i şer‘î lâhık olan Yani v. Yorgi nâm zimmî bi’l-ma‘iyye rü’yete memûr nezâret-i hazret-i Şeyhülislâmîde âsûde evkāf müfettişi müderrisîn-i kirâm-ı zevi’l-ihtirâmdan Kütahyevîzâde Fazîletlü es-Seyyid Mehmed Ârif Efendi tarafından mürsel Başkâtib Çavuşzâde es-Seyyid el-Hâc Mehmed Salih Efendi hâzır olduğu hâlde meclis-i şer‘-i enverde zikri âtî fırancılacı fırını âlât-ı lâzımesine ber-vech-i âtî bâ-temessük-ı mütevellî mutasarrıflar olan derûn-ı arzuhâlde isimleri mastûr Fırancalacı Sideri v. Mihal ve Dimitri v. İstemat nâm zimmîler muvâcehelerinde nezâret-i hazret-i müşârun-ileyhde âsûde evkāfdan Sadr-ı a‘zam-ı esbak merhûm Halil Hamîd Paşa Vakfı’nın bi’l-meşrûtiyye mütevellîsi vâkıf-ı merhûm-ı müşârun-ileyhin oğlu hâlâ bi’l-fi‘il Rumeli Kazaskeri semâhatlü fazîletlü Mehmed Ârif Beyefendi hazretleri taraflarından mürsel vekîl-i şer‘îleri câbî-i vakf Hâfız Mehmed Tahir Efendi b. Mehmed Emin ile hâlâ ekmekçiler Kethüdâsı Mehmed Efendi b. Ali hâzır oldukları hâlde mahrûse-i Galata’ya muzâfe kasaba-i Beşiktaş’a tâbi‘ Arnavud karyesinde vâki‘ vakf-ı müşârun-ileyh müstegallâtından ma‘lûmü’l-hudûd bir bâb fırancılacı fırını derûnunda mevcûde beyne’l-esnâf fırancılacı gediği tâ‘bir olunur vakıf âlât-ı lâzıme-i ma‘lûme bâ-temessük-ı mütevellî bundan akdem anam müvekkile-i mersûme Despino Nasrâniyenin tasarrufunda ve fırın-ı mezkûrda müstecire iken anam müvekkile-i mersûme Despino Nasrâniye hâmiş-i arzuhâlde muharrer derkenâr nâtık olduğu üzere âlât-ı lâzıme-i mezkûrenin yüz yirmi sehm i‘tibâriyle otuzar sehmi bin iki yüz otuz altı senesi Muharremi’l-harâmının yirminci günü ferağ-ı kat‘î-i mu‘teber ile bâ-re’y-i mütevellî müşârun-ileyh mesfûr Sideri zimmîye ve otuz sehmini sene-i mezbûre Şevvâli’l-mükerremi’nin on beşinci gününde yine ferağ-ı kat‘î-i mu‘teber ile ve altmış sehmini iki bin guruş deyni mukābelesinde ferağ bi’l-vefâ ile yine bâ-re’y-i mütevellî müşârun-ileyh mesfûr Dimitri zimmîye ferağ ve tevfiz onlar dahi tefevvüz ve kabûl edüp ancak âlât-ı mezkûrenin altmış sehmini her ne zamân deyn-i mezkûrunu mesfûr Dimitri zimmîye edâ ederse geri almak üzere maasından kat‘â alâka ve medhali kalmamağla otuzar sehmi mesfûrandan her birinin kat‘iyyen hakk-ı müfevvazları olup ancak anam müvekkile-i mersûme Despino Nasrâniye fırın-ı merkūm derûnunda mevcûde zikr olunan vakıf fırancılacı âlât-ı lâzıme-i ma‘lûmesinden i‘tibâr-ı mezkûr üzere otuzar sehmini mesfûrân Sideri ve Dimitri zimmîlere ferağ-ı katî-i mu‘teber ile ferağ edecek oldukda fırın-ı mezkûrda tabh ve i‘mâl edecekleri fırancıla ticâretinde anam müvekkile-i mesfûreyi teşrîk etmek şartıyla fâriğa olmak üzere evvelâ mukāvele ve ba‘dehû şart-ı mezkûrdan rücû‘ ile ber-i‘tibâr-ı mezkûr otuz sehmini târih-i evvel-i merkūmda mesfûr Sideri zimmîye mütevellî-i müşârun-ileyh huzûrunda bilâ-şart kat‘iyyen ve sahîhan ve otuz sehmini târih-i sâni-i mezkûrda mersûm Dimitri zimmîye kezâlik bilâ-şart kat‘iyyen ve sahîhan ve altmış sehmini yine târih-i sâni-i merkūmda mesfûr Dimitri zimmîye iki bin guruş deyni mukābelesinde vefâen ferağ ve tefvîz eylediğinde mütevellî-i müşârun-ileyh dahi zikr olunan otuzar sehmi mesfûrânın bilâ-şart sahîhan ve kat‘iyyen tasarruflarına ve altmış sehmini vefâen ancak mesfûr Dimitri zimmînin tasarrufuna izin vermişler idi lâkin anam müvekkile-i mersûme Despino Nasrâniye’nin mücerred mesfûrân ile mukaddemâ rücû‘ eylediği şart-ı mezkûr ile ferağ mukāvelelerine binâen ba‘dehû bilâ-şart eylediği ferağ-ı mezkûruna sahîh ve mu‘teber olmamağla âlât-ı lâzıme-i mezkûreden i‘tibâr-ı mezkûr üzere ancak otuzar sehmini medfû‘ları olan bedel-i misillerini geriye ahz ile yine bâ-re’y-i mütevellî anam müvekkile-i mersûmeye ferağ etmek üzere mesfûrân Sideri ve Dimitri zimmîlere tenbîh olunmak bi’l-vekâle matlûbumdur deyü takrîr-i meşrûhu üzere müvekkile-i mersûme şart-ı mezkûrdan rücû‘ edüp ba‘dehû sahîhan ferağını i‘tirâf eder iken eylediği da‘vâsı mesmû‘a olmayup iltifâta şâyân olmadığı vekîl-i mersûm Yani zimmîye ba‘de’t-tefhîm müvekkile-i mersûme Despino Nasrâniye’ye izâfetle mesfûrân Sideri ve Dimitri zimmîlere bî-vech-i şer‘î mu‘ârazadan men‘ olunduğu İstanbul Mahkemesi’nden [huzûr-ı âlîlerine i‘lâm olundu.]<br><br>Fî 14 S sene [1]238</p>          <br><a title="Önceki sayfa" style="text-decoration:none" href="./ayrmetin.php?idno=32883"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32885"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b474"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o493"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>