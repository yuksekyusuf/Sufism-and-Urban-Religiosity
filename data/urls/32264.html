﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 386<br>Hüküm no: 267<br>Orijinal metin no: [103b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul İhtisab Mukataası’nın 1/3 hissesinin işletmesinin, 1223 senesi Mart ayı başından Şubat ayı sonuna kadar 1 yıllığına emanet usulüyle Mustafa isimli şahsa verildiği</b><br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîdet fezâilühû- tevkī‘-i refî‘-i hümâyûn vâsıl olucak ma‘lûm ola ki<br><br>Bâ-hatt-ı hümâyûn-ı şevket-makrûnum Darbhâne-i âmiremden zabt ve idâre olunan mukāta‘at-ı mîrîyyeden İhtisâb-ı İstanbul ve Tevâbi‘i Mukāta‘ası’nın sülüs hissesi bin iki yüz yirmi üç senesi Mart’ı ibtidâsından Şubat’ı gāyetine değin bir sene-i kâmile emâneten zabt u rabteylemek üzere der-uhdesine tâlib ve râgıb olan kıdvetü’l-emâsil ve’l-akrân Mustafa -zîde kadrühû-ya fermân-ı âlî-şânımla beher mâh îrâd ve masârifi defteriyle hâsılâtını Darbhâne-i âmireme arz eylemek şartıyla ber-vech-i emânet der-uhde ve tefvîz ve ol dahi tefevvüz ve kabûl birle ber-minvâl-i meşrûh Mukāta‘a-i merkūmeyi sene-i mezbûreye mahsûben zabt u rabt ve hâsılât ve rüsûmâtın kānûn-ı kadîm ve olageldiği üzere ahz ü kabz eyleyip taraf-ı âhardan müdâhale olunmamak üzere emâneten zabtı için emr-i şerîfim i‘tâsı bâbında hâlâ Darbhâne-i âmirem nâzırı iftihârü’l-emâcid ve’l-ekârim es-Seyyid Mehmed -dâme mecduhû- memhûr temessüğüyle inhâ etmeğin imdi mûcebince zabtettirilmek fermânım olmuşdur. Buyurdum ki: Hükm-i şerîfim vardıkda bu bâbda sâdır olan emrim üzere amel edip dahi sen ki mevlânâ-yı mûmâ-ileyhsin, sene-i merkūmeye mahsûben şart-ı mezkûr üzere mûmâ-ileyhin yedine i‘tâ olunan işbu emr-i âlî-şânım mûcebince Mukāta‘a-i merkūmenin hisse-i mezkûresini sene-i merkūme Mart’ı ibtidâsından Şubat’ı gāyetine değin bir sene-i kâmile emâneten zabt u rabt ve hâsılât ve rüsûmâtın kānûn-ı kadîm ve olageldiği üzere ahz ü kabz ve cem‘ ü tahsîl ettirtip mugāyir-i emr-i âlî-şânım mûmâ-ileyhin zabt u rabtına taraf-ı âhardan müdâhale ve ta‘arruz ettirmeyesin. Şöyle bilesin alâmet-i şerîfe i‘timâd kılasın.<br><br>Fî 4 Muharrem sene 1223<br><br>Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=32263"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32265"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b386"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>