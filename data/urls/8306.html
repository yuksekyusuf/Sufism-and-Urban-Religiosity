﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 336<br>Hüküm no: 495<br>Orijinal metin no: [67a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kireççi Agop’un Kireççi Artin’e olan borcunu ödemesi</b><br><br>214 guruş hüküm<br><br>[Ma‘rûz]<br><br>Kireççi tâifesinden Artin v. Simo nâm zimmî İstanbul Bâb Mahkemesi’nde meclis-i şer‘-i hatîrde tâife-i merkūmeden Agop v. Melkon zimmî muvâcehesinde mersûm Agop zimmî zimmetinde işbu târîh-i i‘lâmdan on dört ay mukaddem mâlımdan ve yedimden iktirâz ve kabz eylediği beş yüz guruş ve meblağ-ı mezkûr için eğerçi vech-i şer‘î üzere ilzâm-ı ribh olunmamış ise de mücerred ol mikdâr akçenin mersûmun zimmetinde ber-vech-i mukāvele ribâsı olan seksen yedi buçuk guruş ki cem‘an beş yüz seksen yedi buçuk guruşun seksen bir guruşunu kendi yediyle ve iki yüz beş guruşunu işbu hâzır bi’l-meclis Mesrop zimmî yediyle ki cem‘an iki yüz seksen altı guruşunu istîfâ etmemle bâkīsi olan üç yüz bir buçuk guruşu mesfûr Agop zimmîden taleb ederim deyü da‘vâ ettikde evvelen müdde‘î-i mersûm Artin zimmînin ber-vech-i muharrer seksen yedi buçuk guruş murâbaha müdde‘âsı meşrû‘a olmayıp ancak <<müdde‘î-i mersûm>> meblağ-ı mezkûr beş yüz guruş husûsunda mersûm Agop zimmî istintâk olundukda cevâbında meblağ-ı mezkûr beş yüz guruş zimmetinde müdde‘î-i mesfûra cihet-i merkūmeden deyni olduğunu ikrâr lâkin müdde‘î-i mersûmun kabzını mu‘terif olduğu iki yüz seksen altı guruşdan başka yine hâzır-ı mersûm Mesrop zimmî yediyle def‘aten yüz elli guruş dahi müdde‘î-i mesfûra edâ ve teslîm etmemle ancak bâkī zimmetimde altmış dört guruş deynim kalmışdır deyü inkâra mukārin mikdâr-ı mezkûrda eylediği def‘ine ikāmet-i beyyine edemeyip bi’t-taleb mersûm Artin zimmî bi’l-muvâcehe vech-i şer‘î üzere tahlîf olunmağın mûcebince dâfi‘-i mersûm Agop zimmî def‘-i mezkûruyla müdde‘î-i mesfûra bilâ-beyyine mu‘ârazadan ba‘de’l-men‘ mersûm Agop zimmînin sâlifü’z-zikr ikrârıyla lâzım gelen meblağ-ı <<mezkûr>> bâkī-i mezkûr iki yüz on dört guruşu müdde‘î-i mersûm Artin zimmîye edâ ve teslîme mesfûr Agop zimmîye tenbîh olunduğu mübâşirleri Bâb-ı Seraskerî kavaslarından Üsküdarlı Ahmed Kavas kulları yediyle huzûr-ı [âlîlerine i‘lâm olundu]<br><br>Fî 2 S sene [12]56</p>          <br><a title="Önceki sayfa" style="text-decoration:none" href="./ayrmetin.php?idno=8305"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8307"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o404"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>