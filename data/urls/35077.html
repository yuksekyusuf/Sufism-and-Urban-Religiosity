﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 490<br>Hüküm no: 424<br>Orijinal metin no: [167-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber Mehmed Nuri Ağa’nın kendisine ait tütüncü dükkânı gediğini zapt ettiği iddiasıyla Mehmed Bey’e açtığı davanın zaman aşımı nedeniyle reddedildiği</b><br><br>Tütüncü dükkânı men‘i<br><br>[Ma‘rûz]<br><br>Mübârek ve mes‘ûd rikâb-ı kamer-tâb-ı merâhim-nisâb-ı mülûkâneye takdîm-i arzuhâl eden Berber Mehmed Nuri Ağa b. Mustafa bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde bi’d-defa‘ât Çarşamba günleri huzûr-ı hazret-i Fetvâ-penâhî’de ma‘kūd meclis-i şer‘-i münîrde zikri âtî bir bâb vakıf berber dükkânına bâ-temessük-i mütevellî bi’l-icâreteyn mutasarrıf olan derûn-ı arzuhâlde mezkûrü’l-ism Mehmed Bey b. el-Hâc Mehmed Esad muvâcehesinde tütüncü esnâfı Kethudâ vekîli İbrahim Efendi hâzır olduğu hâlde bâ-irâde-i seniyye hazîne-i Evkāf-ı Haremeyn-i Muhteremeyn tarafından idâre olunan evkāfdan merhûme Şerife Ümmügülsüm Hatun Vakfı müsakkafâtından mezbûr Mehmed Bey’in ber-vech-i muharrer müstakıllen taht-ı tasarrufunda ve menzili tahtında olup ma‘rifet-i şer‘le mu‘âyene olunan medîne-i Üsküdar’da Vâlide-i atik Câmi‘-i şerîf’i civârında Kasım Ağa Çeşmesi ittisâlinde kâin el-yevm önü peykeli bir bâb vakıf berber dükkânının fi’l-asl derûnu bin iki yüz kırk bir senesi evâhirinde bâ-irâde-i şâhâne ocakları hedm ü imhâ ve gedikleri ref‘ ü ilgā olunan kahvehânelerden ve peykesi dahi tütüncü dükkân derûnunda mevcûde tütüncü gediği olup dükkân-ı mezkûr şurût-ı nizâmda dâhil mu‘teber ve diğer arzuhâl hâmişinde mastûr işbu derkenâr nâtık olduğu üzere Eshâm Muhâsebesi’nde mukayyed olan çeşme-i mezkûr kurbünde kâin Bölükbaşı Mehmed Ağa dükkânı olup mezbûr Mehmed Ağa gedik-i mezkûra mâlik ve dükkân-ı mezkûr şehriye altmış para kirâ ile taht-ı icâresinde iken bin iki yüz üç senesi hilâlinde fevt ve gedik-i mezkûr sulbiye kebîre kızı ve hasran vârisesi vâlidem Hatice Hatun’a mevrûs olup ol dahi bin iki yüz yirmi sekiz senesi hilâlinde vefât ettikde verâseti ancak bana münhasıra ve gedik-i mezkûr dahi hasran bana mevrûs olmuş iken ben târih-i merkūmdan işbu târih-i i‘lâma gelince otuz sene müddet dükkân-ı mezkûrun gerek mutasarrıf-ı sâbıkları ve gerek mutasarrıf-ı lâhıkı olan mezbûr Mehmed Bey ile bir beldede sâkinler olup dükkân-ı mezkûra i‘tibâr ve rağbet etmediğimden mülk sâhibleri ile gedik-i mezkûrun dükkân-ı merkūmda icrâsına dâir nizâ‘ ve ol-vechile husûs-ı mezkûru da‘vâ etmeyip bilâ-özr sükût ve terk-i da‘vâ dahi edip mülk sâhibleri <<ile gedik>> muvâcehemde diledikleri gibi tasarruf etmişler ise de el-hâletü hâzihî dükkân-ı mezkûru mâl-ı mevrûsum olan gedik-i merkūmu vaz‘ ve derûnunda tütüncülük icrâ etmek üzere bana teslîm birle kirâ-yı mezkûresini mâh be-mâh yedimden ahza mezbûr Mehmed Bey’e cebr olunmak murâdımdır deyü da‘vâ ettikde ol dahi istintâk olundukda cevâbında derkenârda mastûr [ve] mukayyed olan müdde‘î-i mezbûrun ber-vech-i muharrer ceddi ve mûrisi Bölükbaşı Mehmed Ağa dükkânı mutasarrıf olduğum dükkân-ı mezkûr karşısında vâki‘ bakkāl dükkânı ittisâlinde olup ba‘dehû zikr olunan bakkāl dükkânına ilâve olunmağla mahâlli hâlâ zikr olunan bakkāl dükkânının bahçesidir deyip müdde‘î-i mezbûr Mehmed Nuri Ağa’nın ber-minvâl-i muharrer müdde‘âsını inkâr eylediğinden mâ‘adâ dükkân-ı mezkûr derkenârda mastûr [ve] mukayyed olan Bölükbaşı Mehmed Ağa dükkânı olduğuna dâir müdde‘î-i mezbûr yedinde bir sened olmayıp mahâllinde bir kimesne dahi haber vermeyip ve mezbûr Mehmed Bey’in dahi tasdîk etmediğinden gayrı takrîr-i meşrûhu üzere tasaddî eylediği da‘vâsında şaibe-i mürûr-ı zaman olduğundan mâ‘adâ şer‘an ve nizâmen iltifâta şâyân olmayıp mûcebiyle müdde‘î-i mezbûr Mehmed Nuri Ağa da‘vâ-yı mezkûresiyle mezbûr Mehmed Bey’e bî-vech [şer‘î] mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 9 Ş sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35076"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35078"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b490"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>