﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 410<br>Hüküm no: 457<br>Orijinal metin no: [63b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer’in vefat eden Ahmed Efendi’de alacağı olduğuna dair iddiası</b><br><br>Bâ-mühr-i efendi<br><br>Ma‘rûz<br><br>Sâhib-i arzuhâl Ömer meclis-i şer‘de derûn-ı arzuhâlde mastûr müteveffâ Nüzûl Kâtibi Ahmed Efendi b. Mustafa b. Ali’nin hasren vârisleri li-ebeveyn er karındaşı Abdullah ve zâtı ta‘rîf-i şer‘î ile mu‘arrefe olan kız karındaşı Ümmügülsüm muvâcehelerinde müteveffâ-yı mezbûra hayâtında bin yüz elli senesi Saferi’l-hayrının yirminci günü İsakcı nâm mahalde kendi çadırında mâlımdan kırk aded Mısır zincirlisi altın ve kırk cedîd guruşu ikrâz ve teslîm eylediğimde ol dahi istikrâz ve tesellüm ve bana kable’l-edâ vefât etmiş idi, el-hâletü hâzihi mezbûrân Abdullah ve Ümmügülsüm’ün vâzı‘ayi’l-yed oldukları tereke-i vâfiyesinden taleb ederim deyü da‘vâ onlar dahi tereke-i mezbûreye vaz‘-ı yedlerini ikrâr lâkin deyn-i mezbûru ba‘de’l-inkâr müdde‘î-i mezbûr ber-vech-i muharrer müdde‘âsına bir şâhid ikāmet edip şâhid-i âhara havâle olunup bundan akdem zabt olunduğu fermân-ı cihân-mutâ‘larına imtisâlen huzûr-ı âlîlerine i‘lâm olundu.<br><br>Fî 22 min-Zilhicceti’ş-şerîfe sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6672"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6674"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b410"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>