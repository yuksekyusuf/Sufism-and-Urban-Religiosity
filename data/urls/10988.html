﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 404<br>Hüküm no: 445<br>Orijinal metin no: [64b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühani bt. Mustafa’nın Mehmed Ağa’ya yanmış olan dükkânlara ait enkazın kendi hissesini satıp vakfa ait arsasını da meccanen ferağ ettiği</b><br><br>Mukāta‘alı arsa derûnunda enkāz mübâya‘ası<br><br>Mahmiye-i İslâmbol’da Samatya kapısı dâhilinde el-Hâc Hüseyin mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Ümmühani bt. el-Hâc Mustafa nâm hatun meclis-i şer‘-i şerîf-i enverde işbu bâ‘isü’l-kitâb es-Seyyid el-Hâc Mehmed Ağa b. es-Seyyid Ömer tarafından husûs-ı âti’l-beyânı tasdîka vekîl olduğu nehc-i şer‘î ve tarîk-i mer‘î üzere sâbit olan Abdülkerim Ağa b. el-Hâc Mehmed mahzarında ikrâr-ı tam ve takrîr-i kelâm edip mahalle-i mezbûrede vâki‘ bir tarafdan kenîse ve üç tarafdan tarîk-i âm ile mahdûd, arsaları Ayasofya-i kebîr Vakfı’na senevî yetmiş ikişer akçeden cem‘an üç yüz altmış akçe mukāta‘a-i kadîmeli biri helvacı ve biri sebzeci ve biri pazarcı ve biri balıkçı ve biri kasab ve üzerlerinde birer bâb odalı birbirine muttasıl beş bâb muhterik dükkân arsalarının derûnlarında mevcûde enkāz-ı ma‘lûmesinin yüz kırk sekiz sehm i‘tibârıyla yüz on dört sehm-i şâyi‘leri vekîl-i mezbûr Abdülhalim Ağa’nın ve otuz dört sehm-i şâyi‘leri benim yedimizde mülk ve hakkımız olmağın ben zikr olunan arsalar derûnlarında mevcûde olan enkāz-ı ma‘lûmeden i‘tibâr-ı mezkûr üzere mâlike olduğum otuz dört hisse-i şâyi‘alarımı tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müvekkil-i mezbûr es-Seyyid el-Hâc Mehmed Ağa’ya altı yüz yetmiş guruşa bey‘ ve temlik ve teslîm ve arsalarını dahi bâ-ma‘rifet-i mütevellî meccânen ferâğ ve tefvîz eylediğimde ol dahi ber-vech-i muharrer iştirâ ve temellük ve tesellüm ve tefevvüz ve kabûl eyledikden sonra semeni olan meblağ-ı mezbûr altı yüz yetmiş guruşu müvekkil-i mezbûr es-Seyyid el-Hâc Mehmed Ağa yedinden tamamen ahz ü kabz eyledim ba‘de’l-yevm zikr olunan arsalar derûnlarında mevcûde enkāz-ı ma‘lûmenin otuz dört sehm-i şâyi‘lerinde benim kat‘a alâka ve medhalim kalmayıp müvekkil-i mezbûr es-Seyyid el-Hâc Mehmed Ağa’nın mülk ve hakk-ı sarfı ve arsalar dahi ber-i‘tibâr-ı mezkûr dâhil-i havza-i tasarrufu olmuşdur dedikde gıbbe’t-tasdîki’ş-şer‘î mâ-vaka‘a.<br><br>Fî 25 Ca sene 1197<br><br>Şühûdü’l-hâl: Şerif Süleyman b. es-Seyyid el-Hâc Mehmed, el-Hâc Hüseyin Ağa b. Mustafa kethudâ-yı helvacıyân, el-Hâc Mustafa b. Süleyman helvacı, el-Hâc Veliyüddin b. Mustafa, Hafız Ahmed b. Mehmed, Molla Ali b. Halil, Manav Musa Beşe b. Ahmed, es-Seyyid Ömer b. Ali, es-Seyyid Osman b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=10987"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10989"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b404"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>