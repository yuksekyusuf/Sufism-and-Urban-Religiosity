﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 286<br>Hüküm no: 316<br>Orijinal metin no: [52b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Mücib İzzet’in Emiroğlu Halil’i miras malı için vekil tayin etmesi</b><br><br>Vekâlet Hücceti<br><br>Vilâyet-i Anadolu’da Bozok kazâsı ahâlisinden olup Sivas sancağında Mecidözü kazâsına tâbi‘ Hacı karyesinde sâkin iken bundan akdem vefât eden Evkātîzâde Hamdullah Bey b. Ali’nin verâseti zevce-i metrûkesi Hadice bt. Abdullah ile vâlidesi Havva bt. Abdullah’a ve sulbî oğlu Hamdullah’a ve sulbiye kızı Hafize’ye münhasıra, ba‘dehû mezbûre Hafize dahi fevt olup verâseti vâlidesi mezbûre Hadice ile er karındaşı merkūm Hamdullah’a münhasıra, ba‘dehû merkūm Hamdullah dahi fevt olup verâseti vâlidesi mezbûre Hadice ile ammisi kethudâ-yı sadr-ı âlî kâtibi atûfetlü efendi hulefâsından Mehmed Mücib İzzet Bey b. Ali’ye münhasıra ve tashîh-i meselesi bi-tarîki’l-münâsahati’ş-şer‘iye altı yüz kırk sekiz sehmden olup sihâm-ı mezbûreden iki yüz altmış sekiz sehmi mezbûre Hadice’ye ve yüz sekiz sehmi mezbûre Havva’ya ve iki yüz yetmiş iki sehmi ammisi merkūm Mehmed Mücib İzzet Bey’e inhisârı tahakkukundan sonra ammisi merkūm Mehmed Mücib İzzet Bey meclis-i şer‘-i şerîf-i enverde takrîr-i kelâm ve ta‘bîr ani’l-merâm edip mûrislerim müteveffiyân-ı mezbûrân Hafize ve Hamdullah’ın hîn-i vefâtlarında yanlarında mevcûde bi’l-cümle terekelerinden ber-tashîh-i mezkûr benim hisse-i irsiyeme isâbet eden iki yüz yetmiş iki sehm hissemi vâzı‘ü’l-yed olanlardan taleb ve da‘vâ ve ahz ü kabza ve makbûzunu bana îsâl ve irsâle ve lede’l-iktizâ sulh ve ibrâya ve husûs-ı mezkûr mütevakkıf olduğu umûrun küllîsine tarafımdan Yozgat kazâsı sâkinlerinden bâ‘isü’l-vesîka Emiroğlu Halil b. Mehmed’i kabûlüne mevkūfe vekîl ve nâib-i menâb nasb ü ta‘yîn eyledim dedikde mâ-vaka‘a [bi’t-taleb ketb olundu.]<br><br>Fî 19 C sene [1]242<br><br>Şühûdü’l-hâl: Muhzır Mehmed b. Osman, Abdullah b. Cafer.</p>          <br><a title="Önceki sayfa" style="text-decoration:none" href="./ayrmetin.php?idno=38695"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38697"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b286"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>