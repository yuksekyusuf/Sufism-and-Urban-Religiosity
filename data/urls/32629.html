﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 227<br>Hüküm no: 203<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Giridli Mazlum Ağa’nın vârislerinin, Lazoğlu Anton ve Manol aleyhine açtıkları davanın mahallinde görülmesi gerektiği</b><br><br>1.250 guruş da‘vâ mahalline ihâle<br><br>Ma‘rûz[-ı dâ‘î-i devlet-i aliyyeleridir ki]<br><br>Sâdır olan fermân-ı âlîlerine imtisâlen işbu arzuhâl ve derkenâra ve merbût olan i‘lâmlara nazar olundukta derûn-ı arzuhâl[de] ismi mezkûr müteveffâ Giridî Mazlum Ağa’nın vârisi olmak üzere mübâşir ta‘yîn ettirip Kemer-i Edremid kazâsında Lazoğlu Anton ve Manol zimmîlerden poliçe olunmak üzere on iki bin beş yüz guruş müteveffâ-i mezbûrun hakkı vardır deyü da‘vâ ve şâhidlerim Âsitâne’dedir deyü mücerred ve da‘vâsına mebnî mesfûr Anton zimmînin ihzârını iltimâs ve ve murâfa‘adan imtinâ‘ ile zimmî-i mesfûru ızrâr eylediği meâl-i arzuhâl ve i‘lâmdan müstebân olan derûn-ı arzuhâlde ismi mezkûr Giridî Ali Ağa fîmâ ba‘d dahi arzuhâlde tahrîr olunduğu ızrâr kasdıyla mübâşir ta‘yîn ettirip mesfûr ile mahallinde münâza‘aya tasaddî eylediği sûretde mahallinde şer‘le murâfa’a olunup fi’l-hakīka müdde‘î-i mezbûrun lede’l-murâfa‘a hakkı olmadığı zâhir olur ise ber-mûceb-i fetvâ-yı şerîfe ücret-i mübâşiriye kendiden lâzım gelmeğin bu sûretde istid‘â olunduğu vechile mütemerrid ve şürûtu derciyle mahallinde şer‘le rü’yet olunmak bâbında kazâ-i merkūm nâib[in]e hitâben fermân-ı âlîleri sudûru muktezâ-yı maslahat idüğü imtisâlen li’l-emri’l-âlî İstanbul Mahkemesi’nden huzûr [-ı âlîlerine i‘lâm olundu.]<br><br>Fî 24 R sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32628"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32630"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o550"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>