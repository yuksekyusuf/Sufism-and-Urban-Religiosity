﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 253<br>Hüküm no: 309<br>Orijinal metin no: [65b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin tasarrufunda olan vakıf menzili Halil Efendi’ye satması</b><br><br>Mahmiye-i İstanbul’da Debbağzâde mahallesinde vâki‘ tarafeyni Yahya Efendi b. Ali Efendi mülkü ve tarafeyni tarîk-i âm ile mahdûd menzilin hâriciyesinde olan fevkānî iki oda ve bir ahırın ebniyesi merkūm Yahya Efendi’den iştirâ olunmuş Mehmed Efendi b. Mustafa’nın mülkü ve hâriciye-i mezbûrenin arsası ile dâhiliyesinin arsası ve yedinde olan keşif hücceti nâtıka olduğu üzere nıkz-ı mevcûdu iki bâb oda ve dehlîz ve bi’r-i mâ ve gusülhâne ve abdesthâne ve kenîf ve bir mikdâr havluyu müştemil menzil ashâb-ı hayrâtdan merkūme Fâtıma bt. Cafer nâm hâtûnun süknâsını külle yevm rûhu için bir sûre-i Yasin-i şerîf tilâveti mukābelesinde ulemâdan bir recül-i sâliha meşrûta vakfı olmağla tevcîh-i hâkimü’ş-şer‘le mezkûr Mehmed Efendi’nin tasarrufunda olduğu lede’ş-şer‘i’l-enver zâhir ve mütehakkık oldukdan sonra mezkûr Mehmed Efendi meclis-i şer‘-i şerif-i enverde merkūm Halil Efendi mahzarında ikrâr ve takrîr-i kelâm edip bâlâda ketb olunan vech üzere menzil-i mezbûrun hâriciye ve dâhiliyesinde olan ebniye-i memlûkemi bi-cümleti’t-tevâbi‘ ve’l-levâhık tarafeynden îcâb ve kabûlü hâviye bey‘-i bâtt-ı sahîh-i şer‘î ile mezbûr Halil Efendi’ye iki yüz on esedî guruşa bey‘ ve temlîk ve teslîm, ol dahi iştirâ ve temellük ve tesellüm eylediğinden sonra semeni olan meblağ-ı mezbûr iki yüz on esedî guruşu mezbûr Halil Efendi yedinden tamâmen ahz u kabz eyledim, ba‘de’l-yevm menzil-i mezbûrda olan ebniye-i memlûkem mezbûr Halil Efendi’nin mülk-i müşterâsı olmuşdur, keyfe mâ yeşâ’ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî gurreti Safer sene 1100<br><br>Şuhûdü’l-hâl: Hızır Efendi [b.] Ahmed, Mustafa Çelebi [b.] Abdullah, el-Hâc Mustafa [b.] Abdullah, Süleyman Çelebi b. İbrahim, Ali Efendi [b.] Sunullah.</p>          <br><a title="Önceki sayfa" style="text-decoration:none" href="./ayrmetin.php?idno=28333"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28335"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o334"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>