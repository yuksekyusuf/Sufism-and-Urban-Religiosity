﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 571<br>Hüküm no: 757<br>Orijinal metin no: [139a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şehiden vefât eden Mustafa Ağa’nın ortağı Katana Mehmed Ağa’ya şirket malı olarak tahsil ettiği paranın yarısını vârislere ödemesi için tenbih olunduğu</b><br><br>Ma‘rûz.<br><br>Anadolu’da Şarkipare kazâsı ahâlîsinden iken diyâr-ı Acem’de şehîden vefât eden Mustafa Ağa b. el-Hâc İbrahim’in zevcesi Âişe Hatun bt. Ahmed b. Abdullah ile sulbî kebîr oğulları Mehmed ve Ahmed ve Salih ve Ebûbekir ve Halil taraflarından mûrisleri müteveffâ-i mezbûrun terekesine vâzı‘u’l-yed olanlardan ve zimem-i nâsda olan hakların taleb ve da‘vâ ve ahz u kabza ve kendilere îsâle vekîl olduğu yedinde olan vekâlet hücceti mantûkunca şer‘an sâbit olan Ömer Ağa b. el-Hâc İbrahim meclis-i şer‘de müteveffâ-i mezbûrun yanında mevcûd bulunan terekesini ve zimemde olan akçesini verese-i mezbûrûna îsâle vasiyy-i muhtâr olan hayâtında şerîki Katana Mehmed Ağa b. Ömer mahzarında mezbûr Katana Mehmed Ağa müteveffâ-i mezbûrun hayâtında şerîki ve vasiyy-i muhtârı olmağla mâl-ı şirketden Sarı Hasan Ağa nâm kimesne zimmetinde olan bin üç yüz guruşu mezbûr Hasan Ağa’dan Mahmud Paşa Nâibi Eyüb Efendi huzûrunda asâleten ve vesâyeti hasebiyle ba‘de’d-da‘vâ ve’l-isbât meblağ-ı mezbûru merkūm Sarı Hasan Ağa’dan kabz etmekle meblağ-ı mezbûrdan müvekkilelerim mezbûrûnun mûrisleri müteveffâ-i merkūm Mustafa Ağa’nın hissesi olan <<ala>> altı yüz elli guruşu mezbûr Katana Mehmed Ağa’dan bi’l-vekâle taleb ederim deyü da‘vâ, merkūm Katana Mehmed Ağa cevâbında meblağ-ı mezkûru kendi mâlı olmak üzere kabzını ikrâr mâl-ı şirketden olmak üzere i‘tirâfını inkâr eyledikde mezbûr Ömer Ağa ikāmet eylediği şuhûd-ı udûlden Süleyman Ağa b. Abdurrahman ve Ali Bey b. Abdullah nâm kimesneler fi’l-vâki‘ işbu Katana Mehmed Ağa Sarı Hasan Ağa’dan da‘vâ eylediği bin üç yüz guruşu kendisiyle vasîsi olduğu müteveffâ Mustafa Ağa b. el-Hâc İbrahim’in şirket mâlından olmak üzere bizim huzûrumuzda i‘tirâf ve kabz eyledi deyü şehâdet-i şer‘iyye edip ba‘de’t-ta‘dîl ve’t-tezkiye olundukda adâletleri zâhir olmağla mûcebiyle altı yüz elli guruşu vekîl-i mezbûra teslîme merkūm Katana Mehmed Ağa’ya tenbîh olunmuşdur.<br><br>Fî 25 şehri Ramazani’l-mübârek sene 1143.</p>          <br><a title="Önceki sayfa" style="text-decoration:none" href="./ayrmetin.php?idno=5680"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5682"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b571"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>