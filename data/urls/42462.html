﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 301<br>Hüküm no: 356<br>Orijinal metin no: [70b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Erzurum’da Kamer Sultan Zaviyesi Vakfı’nın mütevelliliğinin Ahmed b. İsmail’e verilmesi</b><br><br>Ma‘rûz,<br><br>Sâdır olan fermân-ı âlîlerine imtisâlen sâhib-i arzuhâl Ahmed b. İsmail’in arzı hâmişinde mastûr derkenâr ve yedinde olan mührü mutâbık Bayburt kādısı Halil Efendi’nin arzına ve vilâyetin mahzarlarına nazar olundukda Bayburd ve Erzurum’da vâki‘ Kamer Sultan Zâviyesi Vakfı’nın vazîfe-i mu‘ayyene ile zâviyedârı Ahmed vâkıfın evlâdına ve evlâd-ı evlâdının zükûruna ve ba‘de’l-inkırâzi’z-zükûr evlâd-ı evlâd-ı inâsına meşrûta olduğu derkenâr ve arz ü mahzardan münfehim oldukdan sonra mezbûr Ahmed mahfil-i şer‘iyyâtda vâkıf-ı mezbûrun evlâd-ı inâsından olup hâlâ zâviye-i mezkûrenin mutasarrıfesi ve zâtı ta‘rîf-i şer‘î ile mu‘arrefe olan Âişe bt. Mehmed muvâcehesinde işbu yedimde olan iki kıt‘a arz ve bir kıt‘a mahzar mantûklarınca ben vâkıf-ı mezbûrun evlâd-ı zükûrundan olup ber-mûceb-i şart-ı vâkıf berât-ı âlîşân ile zâviye-i mezkûru ben mutasarrıf iken bin yüz altmış dokuz senesi Recebi’nin on dördüncü günü şer‘iyyâtî İsmail Efendi huzûrunda benim gıyâbımda evlâd-ı zükûr bi’l-külliye münkarız olup benim için ecnebîdir, nevbet-i tasarruf inâsa gelmişdir deyü ihbâr etdirdiğine binâen hilâf-ı şart-ı vâkıf beni ref‘ ve kendi üzerine berât etdirdip bana gadr etmekle hâlâ ben vâkıfın evlâd-ı zükûrundan iken mezbûre Âişe hilâf-ı şart-ı vâkıf tasarruf eder deyü da‘vâ etdikde, mezbûre Âişe dahi cevâbında zâviye-i mezbûra ber-vech-i muharrer evlâd-ı zükûra şart olduğunu ve zâviye-i mezkûru mukaddemâ mezbûr Ahmed’in berâtıyla üzerinde olduğunu ikrâr ve tasdîk etdirip lâkin vâkıfın evlâd-ı zükûru münkarız olup müdde‘î-i mezbûr ecnebî olmağla nevbet evlâ[d]-ı inâsa gelip berât etdirmişdim deyü mezbûr Ahmed’in vâkıfın evlâd-ı zükûrundan olduğunu inkâr etmekle mezbûr Ahmed vâkıfın evlâd-ı zükûrundan olduğunu kazâ-i mezbûra tâbi‘ Tacerik? karyesi ahâlîsinden olup mahmiye-i İstanbul’da Tavukpazarı Hanı’nda müsâfiren sâkinler zümre-i sipâhiyândan Salih Ağa b. Kahraman ve Ömer Ağa b. Ali nâm kimesneler mezbûre Âişe Hatun muvâcehesinde her biri vech-i şer‘î üzere bi-tarîkı’ş-şehâde haber verdikleri ma‘lûm-ı devletleri buyuruldukda emr ü fermân hazret-i men-lehü’l-emr hazretlerinindir.<br><br>Fî 2 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42461"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42463"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o545"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>