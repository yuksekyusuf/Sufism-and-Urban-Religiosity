﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 464<br>Hüküm no: 412<br>Orijinal metin no: [77b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Said Ağa b. Süleyman’ın, Said Ağa b. Sasî ile Salim Sasi’yi, Salih Ağa b. Hammude’ye havale ettiği</b><br><br>Fesçilerin havâlesi<br><br>Ma‘rûz<br><br>Âsitâne-i aliyyede vâki‘ fesçi <<esnâfından>> esnâfının sâbık kethudâsı Said Ağa b. Süleyman meclis-i şer‘-i münîrde hâlâ kethudâ Salih Ağa b. Hammûde muvâcehesinde sâbıkā baş ihtiyâr Said Ağa b. Sasî ve Sâlim b. Sasî nâm kimesneler hazır oldukları hâlde ben mukaddemâ esnâf-ı merkūme kethudâsı iken hâzırân-ı mezbûrân Said Ağa ve Sâlim’in yedimden ve mâlımdan iştirâ ve kabz eyledikleri ma‘lûmü’l-aded ve’l-fiyât envâ‘-ı fes esmânından ba‘de külli’l-hesâb gayrı-ez teslîmât sahhu’l-bâkī merkūm Said Ağa zimmetinde dokuz yüz altmış iki guruş ve mezbûr Sâlim zimmetinde dahi iki bin yüz guruş ki cem‘an üç bin altmış iki guruş alacağım ve kethudâ-yı lâhık-ı mezbûr [78a] Salih Ağa’ya dahi ol mikdâr deynim olmağla ben alacağım olan meblağ-ı mezkûru deyn-i mezkûruma mahsûben edâ etmek üzre dâyinim kethudâ-yı lâhık-ı mezbûr Salih Ağa’yı medyûnlarım hâzırân-ı mezbûrân Said Ağa ve Sâlim üzerlerine işbu meclis-i şer‘de şerâiti üzre havâle-i mukayyede ile havâle ve her birimiz havâle-i mezkûreyi kabûl edip ol vechile ben alacağım olan meblağ-ı mezkûr üç bin altmış iki guruşu hâzırân-ı mezbûrândan ve kethudâ-yı merkūm Salih Ağa dahi ol mikdâr alacağını benden her birimiz istifâ edip ber-vech-i bâlâ merkūm Said Ağa’nın dokuz yüz altmış iki guruş ve merkūm Sâlim’in dahi iki bin yüz guruş zimmetlerinde kethudâ-yı lâhık-ı mezbûr Salih Ağa’ya cihet-i havâle-i mezkûreden deynleri olmağla meblağayn-i mezkûreynden mâ‘adâ hâzırân-ı merkūmân zimmetlerinde gerek benim bir gûne hakkım ve gerek <<esnâf>> esnâfca dahi bir hesâbımız kalmayıp onların dahi benim yed ve zimmetimde bir vechile da‘vâ ve nizâ‘ları yokdur deyü takrîrini mezbûr Salih Ağa ile hâzırân-ı mezbûrân Said Ağa ve Sâlim’den her biri tasdîk eyledikleri İstanbul Mahkemesi’nden huzûr.<br><br>Fî 17 min-Za sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33838"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33840"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b464"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>