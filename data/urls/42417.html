﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 268<br>Hüküm no: 311<br>Orijinal metin no: [60a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çavuş’un Kebabçılar Kethüdası Ahmed Çelebi aleyhindeki alacak davasının reddedilmesi</b><br><br>Ma‘rûz,<br><br>Hulusi Ahmed Çavuş b. Mehmed mahfil-i şer‘iyyâtda bâ‘is-i i‘lâm Kebabcılar Kethüdâsı Ahmed Çelebi b. Mehmed mahzarında târîh-i i‘lâmdan sekiz ay mukaddem mahmiye-i İstanbul’da Hoca Üveys mahallesinde vâki‘ lede’l-ahâlî ve’l-cîrân hudûd ve sınırları beynimizde ma‘lûm birbirlerine mülâsık mutasarrıf olduğum Karayazıcı Vakfı’ndan üç yüz otuz zirâ‘ ve Küçük Ayasofya Vakfı’ndan yüz altmış zirâ‘ arsalarımın beher zirâ‘ı elli beşer paradan cem‘an yedi yüz yetmiş guruş bedel mukābelesinde hüsn-i rızâ ve ihtiyârım ile mütevellîleri huzûrunda merkūm Ahmed Çelebi’ye ferâğ ve tefvîz ve kabz-ı bedel ve mütevelliyân-ı mezbûrâna dahi tasarrufu için izin ve icâzetlerini hâvî yedine temessük i‘tâ edip lâkin bedel-i mezkûr züyûf altın olmağla dört yüz altmış sekiz çekirdek noksânı olup ve arsateyn-i mezkûreteynin dahi derûnlarında mevcûde tahmînen bin çeki taşımı merkūm Ahmed Çelebi fuzûlî ve bi-gayr-ı hakkın zabt etmeğin bedel-i mezkûrun tebdîlini ve zikr olunan taşın reddini taleb ederim deyü da‘vâ, merkūm Ahmed Çelebi cevâbında ber-minvâl-i muharrer arsateyn-i mezkûreteyni bedel-i mezkûr mukābelesinde tefevvüz ve kabûlünü ikrâr lâkin müdde‘î-i merkūm târîh-i mersûmda husûs-ı mezkûra müte‘allika âmme-i da‘vâdan benim zimmetimi ibrâ-i âm ile ibrâ ben dahi ibrâsını kabûl etmiş idim deyü eylediği def‘ini lede’t-tezkiye şehâdetleri makbûle olan Sultan Mehmed Han Câmi‘-i şerîfi İmamı Ahmed Efendi b. [60b] Mehmed ve Müezzinbaşı el-Hâc İsmail Efendi b. Ahmed nâm kimesneler ile muvâcehesinde vech-i şer‘î üzere isbât etmeğin mûcebiyle müdde‘î-i merkūm Ahmed Çavuş husûs-ı mezkûr için mezbûr Ahmed Çelebi’ye bi-gayrı vech-i şer‘î mu‘ârazadan men‘ olunduğu huzûr-ı âlîlerine i‘lâm olundu<br><br>Fî 9 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42416"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42418"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>