﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 699<br>Hüküm no: 755<br>Orijinal metin no: [115b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Abdullah’ın Ali Çelebi’de olan alacağını varisi ve kız kardeşi Sâliha bt. Mustafa vasıtasıyla terekesinden tahsil ettiği</b><br><br>Mahmiye-i İstanbul’da Çukurbostan kurbünde sâkin olup hâlâ mahrûse-i Edirne’de iken Ciğerkapısı kurbünde sâkin olan Mehmed Ağa b. Abdullah nâm kimesne mahrûse-i mezbûrede meclis-i şer‘-i hatîr-i lâzimü’t-tevkīrde işbu sâhibetü’l-kitâb Sâliha bt. Mustafa nâm hâtun mahzarında ikrâr-ı tâm ve takrîr-i kelâm edip medîne-i Filibe’de ticâret tarîkı ile müsâfir iken fevt olan Ali Çelebi b. Musa zimmetinde cihet-i deyn-i şer‘îden yüz elli bin akçem olup meblağ-ı mezbûr zimmetinde kalmışidi hâlâ mezbûre Sâliha müteveffâ-yı merkūm Ali Çelebi’nin li-üm kız karındaşı ve vârisesi olmağla cümle muhallefâtına vâzı‘atü’l-yed olmağın meblağ-ı mezbûr yüz elli bin akçe hakkımın yüz yirmi bin fıddî râyic fi’l-vakt akçesini mezkûre Sâliha yedinden alıp kabz edip mâ‘adâsı olan otuz bin akçe da‘vâsından mezbûre Sâliha’nın zimmetini ibrâ-i âm ile ibrâ ve ıskāt eyledim dedikde mukırr-ı mezbûrun vech-i muharrer üzere cârî ve sâdır olan ikrârını mezkûre Sâliha vicâhen ve şifâhen tasdîk ve tahkīk edicek mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Şevvâli’l-mükerrem li-sene semân ve sittîn ve elf.<br><br>Şühûdü’l-hâl: Sefer [b.] Ca‘fer, Yunus [b.] Mehmed, Mustafa Efendi b. İsmail, Mahmud b. Ali, Yusuf Efendi, Mustafa [b.] Mehmed, Ramazan [b.] Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=41033"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41035"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b699"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o797"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>