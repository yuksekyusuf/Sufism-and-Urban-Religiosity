﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 362<br>Hüküm no: 317<br>Orijinal metin no: [116-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Hurşid Efendi’nin Arakil v. Kirkor’a olan borcunu ödemesi</b><br><br>[Ma‘rûz]<br><br>Hâlâ Tersâne-i âmirede çöpcübaşı olup arzuhâl eden Arakil v. Kirkor zimmî meclis-i şer‘-i münîrde medîne-i Üsküdar’da vâki‘ Selîmiye Kışlak-ı Hümâyûnu’nun mukaddemâ ta‘mîrât müdîri derûn-ı arzuhâlde ismi mezkûr Mehmed Hurşid Efendi b. Abdullah muvâcehesinde benim dülger kalfalarından gāib ani’l-meclis Serkiz v. Mıgırdıç nâm zimmî zimmetinde cihet-i deyn-i şer‘îden bâ-i‘lâm-ı şer‘î mahkûmün-bih üç bin guruş alacak hakkım olup gāib-i mersûmun dahi mezbûr Mehmed Hurşid Efendi zimmetinde ber-vech-i muharrer ta‘mîrât müdîri iken müddet-i ma‘lûmede zikr olunan kışlak-ı hümâyûn için sebkat eden dülgerlik ecr-i müsemmâsından cem‘an üç bin guruş alacağı olmağla gāib-i mersûm Serkiz zimmî beni deyn-i mezkûruyla medyûnu mezbûr Mehmed Hurşid Efendi’nin üzerine deyn-i merkūmdan edâ etmek üzere üçümüz bir meclisde iken havâle-i mukayyede-i sahîha-i şer‘iye ile havâle ve her birimiz havâle-i mezkûreyi kabûl etmemizle meblağ-ı merkūm üç bin guruşu bi-hükmi’l-havâle mezbûr Mehmed Hurşid Efendi’den hâlâ taleb ederim deyü da‘vâ ettikde ol dahi cevâbında kaziyye minvâl-i meşrûh üzere olduğunu bi-tamamihâ ikrâr ü i‘tirâf etmeğin mûcebince meblağ-ı mezkûr üç bin guruşun bi-hükmi’l-havâle müdde‘î-i mesfûr Arakil zimmîye edâya mezbûr Mehmed Hurşid Efendi ilzâm olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 3 Ca sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34969"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34971"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b362"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>