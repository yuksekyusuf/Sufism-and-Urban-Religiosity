﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 307<br>Hüküm no: 235<br>Orijinal metin no: [81b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Çelebi b. İsmail’in, Selim Ağa b. Mehmed’i kendisine vasî tayin ettiğine ve İbrahim Çelebi b. Mustafa’nın müteveffâya olan borcunu adı geçen vasiye ödemesine hükmolunduğu</b><br><br>Husûs-ı âti’l-beyânın mahâllinde istimâ‘ ve tahrîr[i] içün savb-ı şer‘-i enverden me’zûnen bi’l-hükm irsâl olunan Mustafa b. Hüseyin <<irsâl>> medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Baba Haydar Nakşibendî mahallesinde vâki‘ Ser-şem‘gerân-ı hâssa olan Ahmed Ağa’nın sâkin <<olduğu>> oldukları menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde menzil-i mezbûrede sâkin iken bundan akdem vefât eden Hüseyin Çelebi b. İsmail’in ber-vech-i âtî vasîyy-i muhtâr[ı] olduğunu iddi‘â eden işbu râfi‘u’l-kitâb Selim Ağa b. Mehmed meclis-i ma‘kūd-ı mezkûrda müteveffâ-yı mezbûrun medyûnu İbrahim Çelebi b. Mustafa mahzarında üzerine da‘vâ ve takrîr-i kelâm edüp müteveffâ-yı mezbûr Hüseyin Çelebi b. İsmail b. Abdullah fevtinden üç gün mukaddem, ben bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olunup sünnet-i seniyye üzere techîz ve tekfînim görüldükden sonra düyûn-ı müsbetem ba‘de’l-îfâ bâkī kalan terekemin sülüsünden üç bin akçe ıskāt-ı salâtım içün harc ve sarf oluna ve on <<guruş>> guruşa bir Mushaf-ı Şerîf iştirâ olunup sulehâdan tilâvete kādir bir kimesneye verile ve üç guruş dahi ulemâdan bir kimesne[ye] verilip rûhum içün bir hatm-i şerîf tilâvet <<edüp>> eyleye ve bâkī terekem dahi sagīre kızım Emine’nin zamân-ı rüşd ve bulûğuna değin hıfz oluna deyü huzûr-ı Müslimînde vasiyet ve ber-minvâl-i muharrer vesâyâsını tenfîze [beni] vasîyy-i muhtâr nasb ve ihtiyâr edüp ben dahi ber-vech-i muharrer vesâyet-i mezbûreyi muvâcehesinde ba‘de’l-kabûl mezbûr Hüseyin Çelebi musırrân alâ-îsâihî fevt olmağla müteveffâ-yı mezbûrun mezbûr İbrahim Çelebi zimmetinde cihet-i karzdan beş guruş hakkı olup kable’l-ist[î]fâ fevt olmağla bi’l-vesâye taleb ederim, suâl olunup alıverilmesi matlûbumdur dedikde gıbbe’s-suâl mezbûr İbrahim Çelebi cevâbında, müteveffâ-yı mezbûra cihet-i mezkûreden ol kadar guruş deyni olduğunu ikrâr lâkin müdde‘î-i mezbûrun ber-vech-i muharrer vesâyetini inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-i ricâl-i Müslimînden medîne-i mezbûrede Nişâncıpaşa mahallesinde sâkin Osman Çelebi b. Mustafa ve Mehmed Ağa b. Abdurrahman nâm kimesneler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd, fi’l-hakīka müteveffâ-yı mezbûr Hüseyin Ağa b. İsmail b. Abdullah fevtinden on gün mukaddem, ben bi-emrillâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olunup sünnet-i seniyye üzere techîz ve tekfînim görülüp ve düyûn-ı müsbetem ba‘de’l-îfâ bâkī terekemin sülüsünden üç bin akçe ıskāt-ı salâtım içün harc ve sarf oluna ve on guruşa bir Mushaf-ı Şerîf iştirâ olunup sulehâdan tilâvete kādir bir kimesneye verile ve üç guruş dahi ulemâdan bir kimesne[ye] verilip rûhum içün bir hatm-i şerîf tilâvet eyleye ve bâkī terekem dahi sulbiye sagīre kızım Emine’nin zamân-ı rüşd ve bulûğuna değin hıfz oluna deyü bizim huzûrumuzda vasiyet ve ber-vech-i muharrer vesâyâsını tenfîze işbu müdde‘î-i mezbûr Selim Ağa’yı vasîyy-i muhtâr nasb ve ihtiyâr eyledikde ol dahi muvâcehesinde vesâyet-i mezkûreyi ba‘de’l-kabûl mezbûr Hüseyin Çelebi musırrân alâ-îsâihî fevt oldu; biz bu husûsa bu vech üzere şâhidleriz; şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm ve’t-tenbîh vâki‘ hâli [82a] Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr Hüseyin Çelebi ve Muhzır es-Seyyid Mehmed ile meclis-i şer‘a gelüp her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-işrîn sene 1149.<br><br>Şuhûdü’l-hâl: Mehmed Ağa b. Ahmed, Osman Çelebi b. Abdullah, Osman Ağa b. Mehmed, Süleyman Ağa b. Osman, Memiş Beşe b. Mustafa, Mehmed Ağa b. Mehmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=16605"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16607"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>