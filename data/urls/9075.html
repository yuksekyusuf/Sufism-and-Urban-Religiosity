﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 104<br>Hüküm no: 102<br>Orijinal metin no: [19a-3, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Beytülmâlce muhallefâtlarından bir miktar akçeleri zapt edilen Kethüdâ bölüğü yeniçerilerinden Hasan ve Ömer’in vârisi olarak Murad b. Abdullah’ın hak iddiası</b><br><br>Karagöz b. Ahmed, Murad b. Abdullah ve Oruc b. İlyas nâm kimesneler, mahmiye-i Kostantıniyye’de vâki‘ Beytülmâl-i râcilin emîni Ahmed Bey b. İskender mahzarında, Keserya kazâsı tevâbi‘inden İtariye karyesinden olup, mahrûse-i Bağdat beylerbeyi hizmetinde olduğundan hâlen Bağdat’ta mütemekkin olan Murad b. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müdde‘î-i mezkûr, Ağa bölüklerinden Kethüdâ bölüğü râcillerinden olup mahmiye-i Kostantıniyye’de vâki‘ râciline mahsûs yeni odalarda vefât eden ve muhallefâtları zapt edilen Hasan ve Ömer ibney Abdullah nâm râcillerin vârisidir. Mezbûr Ömer’in muhallefâtından on iki bin beş yüz akçe, mezbûr Hasan’ın muhallefâtından ise altı bin yüz akçe Beytülmâl-i mezbûr için zapt edilmiştir. Müdde‘î-i mezbûr müteveffiyeyn-i mezbûreynin ana-baba bir kardeşidir. Zimmî babalarının ismi Komin, zimmî dedelerinin ismi Novak’tır. İkisinin verâseti ana münhasırdır. Andan başka vârisi ma‘lûmumuz değildir. Müdde‘î-i mezkûrun, günün Keserya kazâsı kadısı Ahmed b. Mustafa’dan vârid olan mazmûnu bimâ hüve tarîki’s-sübût şer‘an sâbit ve muhtevâsı kaziyye-i mahkiyeyi nâtık hücceti ibrâz etmesinin ve şâhidlerin şehâdetlerinin ba‘de’t-ta‘dîli’ş-şer‘î ve’t-tezkiyeti’ş-şer‘iyye inde’ş-şer‘ mu‘teber ve makbûl olmasının ardından mûcebince hükmedildi.<br><br><br>Cerâ zâlike ve hurrire fî 27 Cumâdelâhire sene 970.<br><br><br>Şuhûdü’l-hâl: Ferhad kethüdâ b. Abdullah tezkiye?, Ömer b. Sadi tezkiye?, Mahmud b. Abdullah, Ahmed Kethüdâ b. Hüseyin</p>          <br><a title="Önceki sayfa" style="text-decoration:none" href="./ayrmetin.php?idno=9074"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9076"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>