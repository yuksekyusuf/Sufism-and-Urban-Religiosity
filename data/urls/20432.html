﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 268<br>Hüküm no: 228<br>Orijinal metin no: [67a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Râbia Hâtun bt. Mehmed’in malından vefatından önce vasiyet ettiği kısma müdahale edilmemesi</b><br><br>Mahmiye-i Galata’ya tâbi‘ kasaba-i Tophâne mahallâtından Firuz Ağa mahallesi sâkinlerinden işbu râfi‘ü’l-kitâb fahrü’l-emâsil ve’l-ekârim Mehmed Ağa b. Ali Ağa yine Tophâne mahallâtından Cihangir mahallesinde sâkine iken bundan akdem vefât eden Râbia Hâtun bt. Mehmed nâm müteveffâtın verâseti Emine ve li ebeveyn ah-i kebîri Hüseyin Ağa’ya ve li ebeveyn ahavât-ı kebîreleri Âişe ve İsmihan ve Hatice ve Ümmühân hâtunlara münhasıra olduğu şer‘an mütehakkik oldukdan sonra mezbûrûn mahzarlarında takrîr-i kelâm ve ta‘bîr ani’l-merâm edip müteveffât-ı mezbûre maraz-ı mevtinde sülüs mâlından eczâ-i şerîf tilâveti için iki yüz riyâlî guruş ve techîz [ve] tekfînine on bin akçe ve eyyâm-ı mu‘tâdede ta‘âm tabhına dahi on bin akçe vasiyyet ve beni tenfîze vasiyy-i muhtâr eyledi suâl olunup mûcebiyle amel olunması matlûbumdur dedikde, gıbbe’s-suâl ve akībe’l-inkâr müdde‘î-i mezbûr Mehmed Ağa’dan da‘vâsına mutâbık beyyine taleb olundukda udûl-i ricâlden fahrü’l-akrân Hüseyin Efendi b. İslâm ve Mustafa Efendi b. Mehmed nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ müteveffât-ı merkūme maraz-ı mevtinde meblağ-ı mezbûru sülüs mâlından zikr olunan üzere vasiyyet ve mezbûr Mehmed Ağa’yı tenfîze vasiyy-i muhtâr ve bizi dahi işhâd eyledi biz bu husûsa bu vech üzere şâhidleriz ve şehâdet dahi ederiz deyû her birleri edâ-i şehâdet-i şer‘iyye eylediklerinde şehâdetleri ba‘de’t-ta‘dîl ve’t-tezkiyye hayyiz-i kabûlde vâkı‘a oldukdan sonra mezbûr Mehmed Ağa’nın vasiyy-i muhtârın yedine teslîm birle mâ vaka‘a bi’t-taleb ketb olundu. Cerâ zâlike ve hurrire fi’l-yevmi’l-hâmis aşer min şehri Ramazâni’l-mübârek sene isneyn ve hamsîn ve elf.<br><br><br>Şuhûdü’l-hâl: Fahrü’l-kuzât Ramazan Efendi b. Mustafa, fahrü’l-akrân Cafer Ağa b. Süleyman, Ali Ağa b. Yunus, Mehmed Ağa b. Abdullah, Hasan Ağa b. Bayezid?.</p>          <br><a title="Önceki sayfa" style="text-decoration:none" href="./ayrmetin.php?idno=20431"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20433"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>