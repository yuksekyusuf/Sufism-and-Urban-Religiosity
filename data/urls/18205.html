﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 5 Numaralı Sicil (H. 983 - 984 / M. 1575 - 1576)<br>cilt: 32,&nbsp;sayfa: 131<br>Hüküm no: 186<br>Orijinal metin no: [120-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Şaban Halife b. Cârullah’ın, vasîsi olduğu çocuğa babasından kalan mala ait hisselere haksız yere el koyduğu</b><br><br>Sâbıkan fevt olan Dergâh-ı âlî çavuşlarından Mehmed b. Abdürrahim nâm kimesnenin sulbî oğlu olan solak Mustafa Bey, merhûm mevlânâ Ali Bey b. Abdurrahman nâm kimesnenin yetîmi olan Receb nâm sagīrin vasiyy-i muhtârı olan mevlânâ Şaban Halîfe b. Cârullah nâm kimesneyi mahfil-i şer‘a ihzâr ve üzerine takrîr-i da‘vâ edip babam merhûm Mehmed Çavuş fevt oldukda muhallefâtından mahrûse-i İstanbul’da Topkapısı kurbunda Bayezid Bey mahallesinde hudûdunun bir cânibi Ahmed b. Yusuf ve bir cânibi merhûm Ahmed Paşa vakfı’na ve bir tarafı Kasım b. Abdullah ve Ali Ağa b. Abdullah mülküne ve Rüstem b. Abdullah mülküne ve bir cânibi tarîk-i âma müntehî olan menzilden südüs hisse müteveffâ-yı mezbûrun vâlidesi benim ceddetim Sultan bt. Abdullah nâm hâtuna intikāl edip ba‘dehu mezbûr Sultan hâtun fevt olub hisse-i mezbûre şer‘ile bana intikāl etmiş iken hâlen mezbûr vasî Şaban Halîfe zikr olunan hisseyi yetîm-i mezkûr için zabt edip bi gayrı hakkın tasarruf eder şer‘ile taleb ederim dedikde gıbbe’l-istintâk mezbûr Şaban Halîfe mezbûre Sultan Hâtun zikr olunan südüs hisseyi hâl-i hayâtında mezkûr Ali Bey’e altı bin akçeye bey‘ edip semenini bî-kusûr alıp kabz eyledi deyû cevâb verip ba‘de’l inkâr mezbûr Mustafa mahzarında udûl-i Müslimînden mevlânâ Mehmed b. Devlethân ve Cafer b. Mehmed, merkūm Şaban Halîfe’nin vech-i meşrûh üzre sıdk-ı cevâbına mutâbık edâ-i şehâdet edip gıbbe’t-takrîri’ş-şer‘î şehâdetleri makbûle olup mûcebihi hükm olundukda vâki‘ hâl gıbbe’t-taleb ketb olunup tâlibi yedine def‘ olundu ki vakt-i hâcetde ihticâc ede. Tahrîren fî evâili Zilka‘de sene selâse ve semanîn ve tis‘a mi’e.<br><br><br>Şuhûdü’l-hâl: Mehmed b. Hüseyin, Ahmed b. Abdullah, İlyas b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=18204"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18206"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt005&bsm=glt005b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt005&bsm=glt005o174"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>