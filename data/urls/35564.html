﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 352<br>Hüküm no: 426<br>Orijinal metin no: [82b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seferde şehit olan Topçubaşı Mehmed Çelebi’nin boşadığı karısının mirastan hisse talebi</b><br><br>(…) sâkin olup işbu târih-i kitâbda vâki‘ olan sefer-i hümâyûnda şehîd olan Topçubaşı merhûm Mehmed Çelebi b. Kurd’un vâlidesi olan Şahhuban Hatun bt. Yusuf tarafından husûs-ı âti’z-zikre vekîl olup hasm-ı şer‘î mahzarında bimâ hüve nehcü’s-sübût şer‘an vekâletini isbât eden Bali Çelebi b. Yunus mahzarında takrîr-i merâm edip bundan esbak müteveffâ-yı mezbûr Mehmed Çelebi beş bin akçe mehr-i müeccel üzeri beni tezevvüc etmiş iken müvekkile-i mezbûre Şahhuban Hatun müteveffâ-yı mezbûrun cümle muhallefâtına vâzı‘ü’l-yed olmuşdur. Muhallefât-ı mezbûreden bi-hasebi’ş-şer‘i’ş-şerîf bana âid olan hisse-i şer‘iyemi ve mehr-i müeccelimi taleb ederin suâl olunsun dedikde gıbbe’s-suâl mezbûr Bali Çelebi merkūme Fatıma Hatun müteveffâ-yı mezbûr Mehmed Çelebi’nin menkûhası olduğu ma‘lûmum değildir dedikde mezbûre Fatıma’dan sıdk-ı makāline mutâbık beyyine taleb olundukda mahalle-i mezbûrede hâlâ imâm olan Mevlana Ebûbekir b. Bali mahfil-i kazâya hâzır olup gıbbe’l-istişhâd fi’l-vâki‘ mezbûre Fatıma bt. Hüseyin merhûm Mehmed Çelebi b. Kurd’a beş bin akçe mehr-i müeccel ile bizim huzûrumuzda akd-i nikâh olundu bu husûsa ben şâhidim deyip ve Mimarbaşı mahallesinde müezzin olan Mahmud b. Mehmed dahi mezbûr Mehmed Çelebi b. Kurd mezbûre Fatıma bt. Hüseyin’i beş bin akçe mehr-i müeccel üzere tezevvüc eyledim deyü ikrâr-ı tav‘î eyledi vech-i meşrûh üzere ikrârına ben şâhidim şehâdet-i şer‘iye ederin dedikde vekîl-i mezbûr Bali Çelebi fi’l-vâki‘ mezbûre Fatıma bt. Hüseyin’i talâk-ı selâse ile tatlîk edip nice kimesneleri işhâd dahi etdi deyip beyyine taleb olundukda mahalle-i mezbûreden el-Hâc Ali b. İlyas ve Derviş b. Abdullah ve Ali b. Abdullah ve Hüseyin b. Mehmed ve Mahmud b. Cafer mahfil-i kazâya hâzırûn <<fi’l-hakīka>> fi’l-hakīka müteveffâ-yı mezbûr Mehmed Çelebi b. Kurd Yanova seferine müteveccih oldukda zevcem olan Fatıma bt. Hüseyin’i talâk-ı selâse ile tatlîk eyledim deyü bizi işhâd eyledi. Bu husûsa biz şâhidleriz şehâdet-i şer‘iye dahi ederiz deyü edâ-i şehâdet-i şer‘iye etdiklerinde gıbbe’t-ta‘dîl şehâdetleri hayyiz-i kabûlde vâki‘ olup mûcebiyle hükmolundukdan sonra mâ-vaka‘a bi’t-taleb kayd-şüd.<br><br>Fî 25 Cemâziyelâhir li-sene 1005.<br><br>Şühûdü’l-hâl: Mustafa b. İsa, Bali Bey, Ahmed b. ( ), İbrahim [b.] Hüseyin, Mehmed, Mehmed [b.] Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=35563"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35565"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o442"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>