﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 178<br>Hüküm no: 178<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kefaletten dolayı olan borcunu ödemesi için Mustafa Odabaşı’ya tenbihte bulunulması</b><br><br>Ma‘ruz,<br><br>Sâhibe-i arzuhâl Zeyneb bt. Abdullah nâm hatun mahfil-i şer‘iyyâtda Mustafa Odabaşı b. Mehmed muvâcehesinde gāib ani’l-meclis zevc-i sâbıkım es-Seyyid Mustafa b. Hasan’ın firâşından hâsıl ve benden mütevellid olup bundan akdem vefât eden Hasan nâm sagīrin hayatında bâ-hüccet-i şer‘iyye yevmî sekiz akçe nafaka-i mefrûza-i müstedânesinden zevcim gāib-i mezbûrun zimmetinde müctemi‘ olan doksan bir guruşun edâsına işbu mezbûr Mustafa Odabaşı bi’l-emr ve’l-kabûl kefâlet-i sahîha-i şer‘iyye ile kefîl ve zâmin olmağla [meblağ-ı] mezkûru mezbûr Mustafa Odabaşı’dan ber-vech-i muharrer kefâlet-i mezkûresine binâen hâlâ taleb ederim deyü da‘vâ etdikde mezbûr Mustafa [Oda]başı dahi cevâbında kaziyye minvâl-i muharrer üzere olduğunu ikrâr, lâkin meblağ-ı mezkûr doksan bir guruşun kırk beş guruşunu müdde‘iye-i mezbûre Zeyneb’e bi-hükmi’l-kefâle edâ ve teslîm, ol dahi yedimden ba‘de’l-ahz mâ‘adâsına müte‘allika âmme-i da‘vâdan benim zimmetimi ibrâ ve iskāt etmiş idi deyü ba‘de’d-def‘ ve’l-inkâr dâfi‘-i mezbûr Mustafa Odabaşı ber-vech-i muharrer def‘ini isbâtdan izhâr-ı acz ile istihlâf etmeğin gıbbe’t-tahlîfi’ş-şer‘î mûcebiyle meblağ-ı mezbûr doksan bir guruşu bi-hükmi’l-kefâle müdde‘iye-i mezbûre Zeyneb Hatun’a tamâmen edâ ve teslîme mezbûr Mustafa Odabaşı’ya tenbîh olunduğu huzûr-ı âlîlerine i‘lâm olundu.<br><br>Fî 5 Ramazan sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42283"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42285"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>