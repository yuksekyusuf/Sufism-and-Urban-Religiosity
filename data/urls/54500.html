﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 872<br>Hüküm no: 1475<br>Orijinal metin no: [123b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahveci Seyyid Feyzullah’ın Ömer Beşe’ye olan borcunu doksan bir gün içerisinde ödemeye söz verdiği</b><br><br>Ma‘rûz<br><br>Medîne-i Üsküdar’da Hasanağa mahallesinde sâkin Ömer Beşe b. Mehmed nâm kimesne medîne-i mezbûrede mahfil-i Bâb’da meclis-i şer‘-i hatîrde Kahveci es-Seyyid Feyzullah b. es-Seyyid Ömer nâm kimesne mahzarında mezbûr es-Seyyid Feyzullah bin iki yüz beş senesi Muharremi’l-harâmı gurresinde yedimden istidâne ve kabz ve kendi umûruna sarfla istihlâk eylediği dört yüz guruş deyni mukābilesinde merhûm Kilisî Hüseyin Efendi Vakfı musakkafâtından olup mahalle-i mezbûrede vâki‘ ber-mûceb-i temessük taht-ı tasarrufunda olan bir bâb vakıf menzil ile yine mezbûr es-Seyyid Feyzullah mahalle-i mezbûrede vâki‘ mütevellîsi olduğu bir bâb âhar vakıf menzil ki cem‘an iki bâb menzillerini bana vefâen ferâğ ve teslîm eyledikden sonra ben dahi menzileyn-i mezkûreyni târih-i merkūmdan beher şehr tamamında beşer guruş ücret ile kendiye îcâr edip hattâ meblağ-ı merkūm bana deyni olup ber-vech-i muharrer beşer guruş ücret ile istîcârını ikrâr ve temessük i‘tâsından sonra asl-ı mâl-ı merkūm dört yüz guruşun yirmi guruşunu yedinden ahz bâkī üç yüz seksen guruş ve menzileyn-i mezkûreyn ücretinden bâkī yirmi üç guruş ki cem‘an dört yüz üç guruşu taleb ederim deyü da‘vâ ve mezbûr es-Seyyid Feyzullah cevâbında meblağ-ı merkūm üç yüz seksen guruş müdde‘î-i mezbûra deyni olduğunu ikrâr u i‘tirâf edip lâkin menzileyn-i mezkûreyni ber-vech-i muharrer istîcârını inkâr etmeğin müdde‘î-i mezbûr Ömer Beşe beher şehr beşer guruş ücret ile mezbûra îcâr ol dahi istîcârını beyân esnâsında bâ-tavassut-ı muslihîn müdde‘î-i merkūmun menzileyn-i mezkûreyn ücretinden matlûbu olan yirmi guruşun on üç guruşunu hat ve tenzîl ve menzileyn-i mezkûreyn ücretine müte‘allika âmme-i de‘âvîden mezbûr es-Seyyid Feyzullah’ın ve mezbûr es-Seyyid Feyzullah dahi ücretden ziyâde medfû‘âtına müetallika âmme-i de‘âvîden herbiri âharın zimmetini ba‘de’l-ibrâ ve’l-kabûl mezbûr es-Seyyid Feyzullah meblağ-ı merkūm üç yüz seksen guruş ile menzileyn-i mezkûreyn ücretinden mu‘terif olduğu on guruş ki cem‘an üç yüz doksan guruşun otuz guruşunu müdde‘î-i mezbûr Ömer Beşe’ye def‘ ü teslîm bâkī üç yüz altmış guruşu târih-i i‘lâmdan doksan bir gün tamamında müdde‘î-i mezbûra edâ ve teslîm eylemek üzere ta‘ahhüd eyledikde müdde‘î-i mezbûr Ömer Beşe dahi râzı olup bu vechile kat‘-ı münâza‘a eyledikleri tescîl ve bi’l-iltimâs huzûr-ı âlîlerine i‘lâm olundu.<br><br>Fî 20 min-Zilka‘de sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54499"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54501"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b872"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o975"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>