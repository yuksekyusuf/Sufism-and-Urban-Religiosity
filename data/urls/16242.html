﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 130<br>Hüküm no: 84<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bayram oğlu el-Hac Mehmed’in terekesinden vârislerinin hisselerini aldıkları</b><br><br>Husûs-ı âti’l-beyânın mahallinde ketb ü tahrîr iltimâs olunmağın kıbel-i şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i Ebâ Eyyüb el-Ensârî -aleyhi rahmetü Rabbihi’l-Bârî- mahallâtından Evlice Baba mahallesinde sâkin iken bundan akdem vefât eden el-Hâc Mehmed b. Bayram’ın ile’l-vefât sâkin olduğu menzile varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde müteveffâ-yı mezbûr el-Hâc Mehmed b. Bayram’ın verâseti zevce-i menkûha-i metrûkesi Fâtıma Hatun bt. Hüseyin ile sulbiye sagīre kızı Hanife ve li-ebeveyn er karındaşı oğulları el-Hâc Ahmed ve Ali b. Hasan’a münhasıra ve tashîh-i mes’elesi kırk sekiz sehimden olup sihâm-ı mezbûrdan altı sehmi zevcesi mezbûre Fâtıma Hatun’a ve yirmi dört sehmi sagīre-i mezbûre kızı Hanife’ye ve bâkī on sekiz sehmin dokuzar sehmi mezbûrân el-Hâc Ahmed ve Ali’[den] her birine isâbeti tahkīkinden sonra mezbûrân el-Hâc Ahmed ve Ali meclis-i ma‘kūd-ı mezkûrda zâtı Mehmed Çelebi b. Hasan ve Osman Çelebi b. el-Hâc Mustafa ta‘rîfleriyle ile mu‘arrefe <<olan>>olup müteveffâ-yı mezbûr el-Hâc Mehmed’in zevcesi ve vasiyye-i muhtâresi olmağla tereke-i müteveffâ-yı mezbûra bi’l-verâse ve bi’l-vesâye vâzı‘atü’l-yed olan işbu bâ‘isetü’l-kitâb mezbûre Fâtıma Hatun mahzarında her biri bi’l-asâle ikrâr ve takrîr-i kelâm edip mûrisimiz müteveffâ-yı mezbûr el-Hâc Mehmed b. Bayram’ın terekesinden olmak üzere ba‘de’l-ihrâci’l-masârıf ber-mûceb-i defter-i kassâm-ı askerî tashîh-i merkūm üzere hisselerimize isâbet eden beş bin altı yüz yirmi beşer akçeyi mezbûre Fâtıma Hatun’da n tamâmen her birimiz ahz u kabz edip min-ba‘d defter-i kassâm-ı askerî hâric kalan gerek zimem-i nâs ve eşyâdan mâ‘adâ meblağ-ı mezbûrdan mezbûre Fâtıma Hatun yedinde ve zimmetinde bir akçe ve bir habbe bâkī kalmayıp her birimiz mezbûre Fâtıma Hatun’un zimmetini ibrâ ve ıskāt eylediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ve ma‘an mürsel es-Seyyid Mustafa b. Sefer ve Mustafa b. Abdullah ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a bi’t-taleb ketbolundu.<br><br>Fi’l-yevmi’s-sâlis min-Muharremi’l-harâm sene 1136<br><br>Şuhûdü’l-hâl: Es-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=16241"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16243"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o307"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>