﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 155<br>Hüküm no: 140<br>Orijinal metin no: [25b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdulkadir Ağa’nın Avanis v. Mihal’den almış olduğu keresteyi iade etmesi</b><br><br>Ma‘rûz,<br><br>Derûn-ı arzuhâlde mezkûrü’l-ism es-Seyyid Abdulkadir Ağa arzuhâl eden Avanis v. Mihail zimmî ile bi’t-terâzî mahfil-i şer‘iyyâtda terâfu‘lar hâlâ Langa Yenikapısı hâricinde mevcûd iki bin dört yüz aded çam tahtalarını mezbûr Avanis zimmî bundan akdem yedinde mülkü iken bana bey‘ eder oldukda zikr olunan tahtaları iki yüz guruş ve dahi ziyâde değer iştirâ eyle deyü beni tağrîr etmekle ben dahi tağrîrine binâen zikr olunan tahtaları ber-minvâl-i muharrer iki yüz guruşa zimmî-yi mezbûrdan iştirâ ve kabz edip semenlerini zimmetinde mebî‘ semeninden hakkım olan ol mikdâra takās ve mahsûb etmiş idik, lâkin bey‘-i mezbûrda tağrîr ve gabn-ı fâhiş olmağla redd-i mebî‘ ve deyn-i mezbûru taleb ederim deyü da‘vâ etdikde mezbûr Avanis zimmî cevâbında zikr olunan tahtaları müdde‘î-i merkūma iki yüz guruş deynine takās ve mahsûben bey‘ ve teslîmini tasdîk, lâkin müdde‘î-i merkūmun ber-vech-i muharrer tağrîr ve gabn-ı fâhiş da‘vâsını bi’l-külliye inkâr etmekle müdde‘î-i merkūm es-Seyyid Abdulkadir Ağa zimmî-yi mezbûrun ber-vech-i muharrer hîn-i bey‘de tağrîrini el-Hâc Mustafa Ağa b. el-Hâc Abdülkerim Efendi ve es-Seyyid el-Hâc İbrahim Çelebi b. el-Hâc Musa Efendi nâm şâhidân-ı âdilân ile mezbûr Avanis zimmî muvâcehesinde ba‘de’l-isbât ve keresteci tüccârından beş nefer bî-garaz kimesneler dahi zikr olunan tahtalara mahâllinde ba‘de’n-nazar her yüz dânesi beşer guruşdan cem‘an kıymeti yüz yirmi guruşdur, bundan ziyâde değmez deyü mezbûr Avanis dahi muvâcehesinde alâ-tarîkı’ş-şehâde haber verdiklerini dahi taraf-ı şer‘îden irsâl olunan Kâtib İbrahim Efendi dâ‘îleri ümenâ-i şer‘le meclis-i şer‘a gelip ihbâr ve inbâ etmeğin zikr olunan tahtaları ba‘de’l-kabz semenleri olmak üzere mahsûb eyledikleri semen-i mebî‘den deyni olan iki yüz guruşu müdde‘î-i merkūm es-Seyyid Abdulkadir Ağa’ya red ve teslîm etmek üzere bâyi‘-i mezbûr Avanis zimmîye tenbîh olunduğu huzûr-ı âlîlerine i‘lâm olundu.<br><br>Fî 15 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42245"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42247"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>