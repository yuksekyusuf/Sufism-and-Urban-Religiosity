﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 448<br>Hüküm no: 447<br>Orijinal metin no: [82b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zekiye Hanım’ın muhalaa yoluyla kocası Hasan Efendi’den boşandığı</b><br><br>Husûs ile muhâla‘a<br><br>Husûs-ı âti’l-beyânın mahâllinde ketb ü tahrîri’çün cânib-i şerî‘at-i garrâdan bi’l-iltimâs me’zûnen irsâl olunan Kâtib es-Seyyid Ahmed Rıza Efendi mahmiye-i İstanbul’da Şeyh Ebulvefâ kurbünde Sarı Bayezid mahallesinde vâki‘ ricâl-i Devlet-i aliyye’den merhûm Hüsnü Beyefendi halîlesi denmekle arîfe iffetlü nezâhetlü Zekiye Hanım bt. el-mevle’l-merhûm el-Hâc Abdülkerim Efendi’nin konağına varıp huzûr-ı Müslimînde akd-i meclis-i şer‘-i nebevî ettikde mûmâ-ileyhâ Zekiye Hanım tarafından ber-vech-i âtî hul‘ ve ibrâya vekîl olduğu zât-ı mûmâ-ileyhâyı bi’l-mu‘arrefetü’ş-şer‘iyye ârifân Rumeli kuzâtı eşrâfından el-Hâc Mustafa Efendi b. Hasan ve İbrahim Ağa b. Osman nâm kimesneler şehâdetleriyle ber-nehc-i şer‘î sâbit olan mu‘arrefetü’z-zât Şerife Nefise bt. es-Seyyid İbrahim nâm hatun meclis-i ma‘kūd-ı mezkûrda müvekkile-i mûmâ-ileyhânın zevc-i muhâlı‘ı hâcegân-ı Dîvân-ı hümâyûn’dan bâ‘isü hâze’l-kitâb es-Seyyid Hasan Efendi b. es-Seyyid Ali mahzarında bi’l-vekâle ikrâr-ı tâm ve takrîr-i kelâm edip mûmâ-ileyh es-Seyyid Hasan Efendi müvekkilem mûmâ-ileyhâ Zekiye Hanım’ın bin beş yüz guruş mehr-i mu‘accel-i müstevfâ ve üç bin guruş mehr-i müeccel tesmiyeleriyle zevc-i dâhili olup beynlerinde hüsn-i mu‘âşeretleri olmamağla mehr-i müeccel-i mezkûr üç bin guruş ile nafaka-i iddet-i mu‘ayyene-i ma‘lûmesi üzerlerine ve meûnet-i süknâsı dahi kendi üzerine olmak üzere müvekkilem mûmâ-ileyhâya izâfetle mûmâ-ileyh es-Seyyid Hasan Efendi ile bi’l-vekâle hul‘ olduğumuzda ol dahi hul‘-ı mezkûru ba‘de’l-kabûl hukūk-ı zevciyyete ve ibtidâ-i zevciyyetden işbu târîh-i vesîkaya gelince sâir cemî‘ hukūk-ı şer‘iyyeye müte‘allika âmme-i de‘âvî ve kâffe-i mutâlebâtdan tarafeynden her birimiz âharın zimmetini ibrâ-i âmm-ı sahîh-i şer‘î ile bi’l-asâle ve bi’l-vekâle ibrâ ve iskāt ve her birimiz ber-minvâl-i muharrer âharın asâleten ve vekâleten ibrâsını kabûl eyledik dedikde gıbbe’t-tasdîki’ş-şer‘î vâki‘ hâli kâtib-i mûmâ-ileyh mahâllinde ketb ü tahrîr ve ma‘an meb‘ûs ümenâ-i şer‘le meclis-i şer‘-i şerîfe gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu]<br><br>Fî 12 Muharremi’l-harâm sene 1247<br><br>Hâcegândan sâbık Anadolu muhâsebecisi es-Seyyid Mehmed Esad Efendi b. Mehmed Nureddin, <<Kuzâtdan es-Seyyid Mustafa Fehim Efendi b. es-Seyyid Hayrullah>>, <<Mahalle-i mezbûreden Çukadâr Mehmed Ağa b. Abdullah>>, <<Kuzâtdan Abdüllatif Efendi b. Yakub Efendi>>, <<Çukadâr Mehmed Ağa b. Hasan>>, <<Muhzır Molla Halil b. Süleyman>>, işbu şuhûd-ı hamse sehven yazılıp darb-şüd, Dergâh-ı mu‘allâ kapıcıbaşılarından Mehmed Sadık Bey b. el-Hâc Mustafa, Duhân tüccârından Mısırlı Mehmed Ağa b. Mustafa, Mahalle-i mezbûre imâm vekîli el-Hâc Ali Efendi b. Süleyman, Muhzır Molla Halil b. İbrahim ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34624"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34626"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b448"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o481"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>