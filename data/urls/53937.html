﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 584<br>Hüküm no: 912<br>Orijinal metin no: [74a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Kazer’in beygiri tarafından yaralanan Saliha Hanım’ın diyeti karşılığında açtığı davadan vazgeçtiği</b><br><br>Ma‘rûz;<br><br>Medîne-i Üsküdar’da Hacce Hatun mahallesinde sâkine olup ber-vech-i âtî at dokunmasından kara bere idiği lede’l-keşf ve’l-mu‘âyene zâhir olan mu‘arrefetü’z-zât Saliha bt. Mehmed nâm hatun meclis-i şer‘-i hatîrde Ekmekci Kazer v. Kiragos nâm zimmî tarafından ber-vech-i âtî tasdîka vekîl olan Destgâhdâr Karabet v. Manuk nâm zimmî muvâcehesinde müvekkil-i merkūm Kazer zimmî medîne-i mezbûrede Köprübaşı’nda vâki‘ değirmenin kapısını küşâd eylediğinden nâşi değirmen-i mezkûr derûnunda gayr-ı merbût hergele ta‘bîr olunur bir re’s bârgiri değirmen-i mezkûrun kapısından Sûk-ı Sultâniye’ye hurûc ve ben târih-i i‘lâm günü değirmen-i mezkûrun önünden tarîk-i âmda mürûr eder iken bârgir-i mezkûr üzerime hücûm ve beni yıkıp ve başım ile sağ kolumu ayağı ile çiğneyip kara bere etmekle mûcib-i şer‘îsini müvekkil-i merkūm Kazer zimmîden taleb ederim deyü eylediği da‘vâsından bâ-tavassut-ı muslihîn on guruş bedel-i makbûza sulh olup zikr olunan kara bereye ve mâ-yuhdesü minhe müte‘allika âmme-i de‘âvîden müvekkil-i merkūm Kazer zimmînin zimmetini ıskāt eylediğinde vekîl-i merkūm ber-vech-i muharrer müdde‘iye-i mezbûre Saliha Hatun’un ibrâsını bi’l-vekâle kabûl edip bu vechile kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fi 29 min-Safer sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53936"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53938"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b584"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1025"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>