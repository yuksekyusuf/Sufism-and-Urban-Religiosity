﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 422<br>Hüküm no: 551<br>Orijinal metin no: [71a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kıbti Hanife bt. Nasuh’un borç aldığı Marta b. Toros’a rehin verdiği kuşağının iadesi talebiyle açtığı davada mahsuplaşıp sulh oldukları</b><br><br>Ma‘rûz<br><br>Zâtı ta‘rîf-i şer‘î ile mu‘arrefe olan sahibe-i arzuhâl Hanife bt. Nasuh nâm Kıbtîye Bâb Mahkemesi’ne Muhzır el-Hâc Süleyman mübâşeretiyle meclis-i şer‘-i envere ihzâr ettirdiği Marta bt. Toros nâm Nasrâniye muvâcehesinde târih-i i‘lâmdan on dokuz ay mukaddem mesfûre Marta Nasrâniye yedinden istikrâz ve ahz u kabz ve istihlâk eylediği beş guruş deynim mukābelesinde yedi buçuk guruş kıymetli otuz dirhem çift [el]işi bir sîm kuşağımı kendiye rehin vaz‘ ve teslîm etmişidim hâlâ deyn-i meblağ-ı mezbûr beş guruşu yedimden ahzıyla zikrolunan kuşağım mesfûre Marta Nasrâniye’den taleb eylediğimde ol dahi mezkûru âhara bey‘le istihlâk eyledim deyü ba‘de’l-münâza‘a bâ-vesâtet-i muslihîn mârrü’z-zikr kuşağın kıymeti olan yedi buçuk guruşun beş guruşunu deynim olan beş guruşa ba‘de’l-mukāssa ve’l-kabûl mâ‘adâ iki buçuk guruş da‘vâsından mesfûre Marta Nasrâniye ile doksan para bedel-i makbûza sulh olup husûs-ı mezkûrelerimize ve târih-i i‘lâma gelince sâire müte‘allika âmme-i da‘vâdan herbirimiz âharın zimmetini ibrâ ve ıskāt eyledikde herbirimiz âharın ibrâsını kabûl eyledik deyü olan ikrârını mesfûre Marta Nasrâniye tasdîk eyle[diği] huzûr-ı âlîlerine i‘lâm olundu.<br><br>Fî 16 Muharrem sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7590"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7592"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b422"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>