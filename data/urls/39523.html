﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 232<br>Hüküm no: 231<br>Orijinal metin no: [45a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Hasan Bey b. Abdullah’ın terekesinin vârisleri arasında taksim olunduğu</b><br><br>Bundan esbak mahmiye-i İstanbul’da Seyyid Ömer mahallesinde müteveffâ olan Hasan Bey b. Abdullah nâm cündînin verâseti sulbî sagīr oğlu Mustafa’ya ve sagīre kızları Belkıs ve Rahime’ye ve zevce-i metrûkesi Raziye bt. Abdullah nâm hatuna münhasıra olduğu zâhir ve mukarrer oldukdan sonra sagīrân-ı mezbûrânın vasiyy-i şer‘îleri olan Piyâle Bey b. Abdullah mahfil-i şer‘-i hatîrde mersûm Raziye muvâcehesinde takrîr-i kelâm edip bundan akdem mezbûr Hasan Bey müteveffâ oldukda ben sagīrân-ı mezbûrânın tesviye-i umûrları içün vasî nasb olunup ve müteveffâ-yı mezbûrun terekesi tahrîr olundukda mahalle-i mezbûrede vâkı‘ ma‘lûmü’l-hudûd mülk menzili otuz bin akçeye takvîm olunup ve ondan mâ‘adâ nükūd-ı menkūlden on bin altı yüz altmış dokuz akçesi olup cem‘an kırk bin altı yüz altmış dokuz akçesi tahrîr olunup meblâğ-ı mezbûrdan bin yedi yüz seksen dokuz akçe techîz ve tekfînine ve resm-i kısmet ve ihrâcât-ı lâzımeye sarf olunup ve dört bin akçe dahi mezbûre Raziye’ye mehr-i müeccel-i müsbeti içün verilip dört bin sekiz yüz seksen akçe bâkī kalmağla meblâğ-ı mezbûrun altı yüz on akçesi mezbûre Raziye’ye ve iki bin yüz otuz beş akçesi mezbûr Mustafa’ya ve bin yetmiş ikişer akçesi mezbûretân Belkıs ve Rahime’ye intikāl etmişdir. Meblâğ-ı mezbûr yedimde makbûzdur deyü kassâm defteri ibrâz edip nazar olundukda fi’l-hakīka mazmûnu takrîrine mutâbık ve muvâfık bulunmağın mâ-vaka‘a mezbûre Raziye talebiyle ketb ve tahrîr olundu.<br><br>Hurrire fî-evâʼili Zilka‘deti’l-haram.<br><br>Şuhûdü’l-hâl: Mevlânâ Ahmed Efendi b. Mehmed el-müderris, Ahmed Ağa b. Receb el-bevvâb, el-Hâc Mahmud b. İsa el-muhzır, Mehmed Bey b. Mustafa, İskender Bey b. Şaban ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39522"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39524"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b232"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>