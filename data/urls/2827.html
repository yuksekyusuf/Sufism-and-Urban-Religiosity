﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 416<br>Hüküm no: 509<br>Orijinal metin no: [93b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Huri bt. Sefer’in Şehri v. Arvugoni aleyhindeki alacak davasından men olunması</b><br><br>Efendi’nin imzâsıyladır.<br><br>Mahmiye-i İstanbul’da Samatya kurbünde Zeytin mahallesinde sâkine Huri bt. Sefer nâm Ermeniyenin zevci ve tarafından husûs-ı âti’l-beyâna vekîl olup vekâleti bi-mâ-hüve tarîku’s-sübût şer‘an sâbite olan Kalos v. Ağya nâm zimmî dîvân-ı kāimmakām-ı hazret-i sadrazamîde akd olunan meclis-i şer‘-i şerîfde Şehri v. Arvugoni? nâm zimmî muvâcehesinde üzerine da‘vâ ve takrîr-i kelâm edip müvekkilemin vâlidesi olup bundan akdem hâlike olan Marya bt. Haçador nâm Ermeniyenin terekesinden müvekkilemin hissesine isâbet eden doksan esedî guruşu müvekkile-i mezbûre Huri’nin babası olan Sefer nâm zimmî kabz edip ba‘dehû mezbûr Sefer hâlik oldukda meblağ-ı mezbûru karındaşı mezbûr Şehri kabz etmiş idi, suâl olunup alıverilmek matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsnı mübeyyine beyyine taleb olundukda ityân-ı beyyineden izhâr-ı acz ile istihlâf etmeğin mûcebince meblağ-ı mezbûru vech-i muharrer üzere kabz etmediğine mezbûr Şehrî’ye yemîn teklîf olundukda ol dahi alâ vefki’l-mesûl yemîn billâhillezî enzele’l-incîle alâ-Îsâ -aleyhi’s-selâm- etmeğin mûcebince müdde‘î-i mezbûr vech-i mübeyyen üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâmin min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Mehmed Çavuş b. Abdullah, Cafer Beşe b. Hüseyin çukadâr, fahrü’l-eşbâh Mehmed Ağa ser-muhzırân, Mustafa Çavuş b. Abdullah, zahrü’l-akrân Hüseyin Ağa kethüdâ-yı hazret efendi.</p>          <br><a title="Önceki sayfa" style="text-decoration:none" href="./ayrmetin.php?idno=2826"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2828"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b416"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>