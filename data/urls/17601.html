﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 389<br>Hüküm no: 648<br>Orijinal metin no: [63b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçıvan Pogo v. Milo’nun ölmesi üzerine vârisleri arasında terekesinin taksiminde meydana gelen ihtilâfın giderilmesi</b><br><br>Maʻrûz;<br><br>Vilâyet-i Rumeli’nde Manastır kazâsına tâbiʻ Bukda nâm karye ahâlîsinden bahçıvan tâifesinden mürd olan Pogo v. Milo v. İsterço’nun li-ebeveyn ammi oğulları İspas ve Nedelko veledey İlya v. İsterço taraflarından karındaşları ve sâbitü’l-vekâle vasîleri olan arzuhâl sâhibi Ogtin nâm zimmî Eğrikapı hâricinde müteveffâ Ömer Efendi bahçesi demekle maʻrûf olup derûn-ı bahçede mevcûd sebzevât ve eşcâr-ı mütenevviʻa ve âlât-ı lâzime-i maʻlûmeye bi’l-verâse vazʻ-ı yedi mütehakkık olan derûn-ı arzuhâlde ismi mastûr Buğudan nâm zimmî ile Eyüb mahkemesinde baʻde’l-murâfaʻa hâlik-i mesfûr Buğudan bana ve karındaşlarıma müntakil ve mevrûs olan bahçe-i mezbûr derûnunda vâkiʻ sebzevât ve eşcâr ve âlât-ı maʻlûmeyi mesfûr Buğudan fuzûlî bi-gayr-ı hakkın zabt eder baʻde’s-suâl kasr-ı yedine tenbîh olunmak murâdımdır deyü bi’l-asâle ve’l-vekâle daʻvâ etdikde mesfûr Buğudan ber-vech-i muharrer vazʻ-ı yedini baʻde’l-ikrâr lâkin müddeʻî-i mesfûrun mûrisi hâlik-i merkūm Pogo mülkü olduğu hâlde sıhhatinde sâlifü’l-beyân sebzevât ve eşcâr ve âlât-ı lâzime-i maʻlûmenin nısflarını safka-i vâhide ile bâ-hüccet-i şerʻiyye semen-i maʻlûma mûrisim hâlik-i mesfûr İlya’ya beyʻ ve temlîk ve âhar nısflarını dahi zevcesi Katerina nâm Nasrâniye’ye bâ-hüccet-i şerʻiyye semen-i maʻlûma beyʻ ve temlîk ve ba‘dehû mezbûr Katerina mülk-i müşterâsı olan âhar nısflarını mûrisim mesfûr İlya’ya bâ-hüccet-i şerʻiyye semen-i maʻlûma beyʻ ve temlîk ve mesfûr İlya sıhhatinde şirâʼen mâlik olup baʻde vefâtihi mârru’z-zikr sebzevât ve eşcâr ve âlât-ı maʻlûme hasran vârisi olduğum vechile bana mevrûs olmuşdur deyü baʻde’d-defʻ ve’l-inkâr dâfiʻ-i mesfûr Buğudan ber-minvâl-i muharrer defʻini şuhûd-ı udûlle hasmı münkir-i mesfûr Ogtin zimmî muvâcehesinde vech-i şerʻî üzere isbât etmeğin mûcebiyle müddeʻî-i mesfûr ol vechile bî-vech muʻârazadan menʻ olunup medîne-i mezbûre mahkemesinde tescîl olunduğu huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 2 min-Ramazan sene 1161</p>          <br><a title="Önceki sayfa" style="text-decoration:none" href="./ayrmetin.php?idno=17600"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17602"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b389"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o708"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>