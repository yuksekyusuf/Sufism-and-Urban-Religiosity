﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 547<br>Hüküm no: 843<br>Orijinal metin no: [69a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime Hanım’ın Ayşe bt. Abdullah’ın evinden eşya çaldığı yolundaki iddiaların ispatlanamadığı</b><br><br>Ma‘rûz;<br><br>Medîne-i Üsküdar’da Turbali mahallesinde sâkine Âişe bt. Abdullah nâm hatunun zevci ve tarafından ber-vech-i âtî da‘vâ ve husûmete vekîl olduğu zâtını ârifân Salih Ağa b. Mehmed Ali ve es-Seyyid Hüseyin b. Abdurrahman nâm kimesneler şehâdetleriyle sâbit olan İbra[hi]m b. Halil nâm kimesne mahfil-i bâbda meclis-i şer‘-i hatîrde mu‘arrefetü’z-zât Rahime bt. Abdullah nâm Zenciye muvâcehesinde mezbûre Rahime târih-i i‘lâmdan dört ay mukaddem mahalle-i mezbûrede vâki‘ müvekkilem mezbûrenin menziline duhûl ve eşyâ-i memlûkesinden doksan guruş kıymetli başları çiçekli bir turuncu şalını ahz etmekle mevcûde ise aynı[nı] müstehleke ise ba‘de’s-sübût kıymet-i şer‘iyesini taleb ederim deyü ba‘de’d-da‘vâ ve’l-istintâk ve’l-inkâr müdde‘î-i vekîl-i mezbûr ber-vech-i muharrer müdde‘âsını beyân içün ba‘de’l-istimhâl ve’l-imhâl müddet-i mehl-i şer‘î tamam ve beş gün dahi mürûr edip bir vechile müdde‘âsını beyân ve isbât edemeyip tahlîfe dahi tâlib olmamağla müdde‘î-i vekîl-i mezbûr da‘vâ-yı mezkûresiyle mezbûre Rahime Hatun’a bilâ-beyyine mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 16 min-Z sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53867"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53869"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b547"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1030"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>