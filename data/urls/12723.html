﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 184<br>Hüküm no: 284<br>Orijinal metin no: [31a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Beytülmâl zâbiti Ahmed’in almak istediği Cafer b. Abdullah’ın mîrîye ait olan muhallefâtının önceki beytülmâl zâbiti tarafından Mehmed b. Hüseyin’e satıldığı</b><br><br>Budur ki bi’l-fi‘l Edirnekapısı semtinde beytülmâl zâbiti Ahmed b. Abdullah? nâm kimesne mahfil-i kazâda hâmil-i hâze’l-kitâb Mehmed b. Hüseyin mahzarında takrîr-i da‘vâ eyledi ki bundan akdem medîne-i merkūmede vefât eden Cafer b. Abdullah nâm kimesnenin muhallefâtı mîrîye âid iken mezbûr Mehmed merkūm Cafer’in Emânî mahallesinde ma‘lûmetü’l-hudûd köhne duvar hissesin ve sâir esbâbın fuzûlen alıp kabz eylemişdir şer‘le görülmesin taleb ederim dedikde gıbbe’s-suâl mezbûr Mehmed zikr olunan Cafer vefât eyledikde ol zamânda Edirnekapısı semtinde beytülmâl zâbiti Süleyman b. el-Hâc Mehmed mesfûr Cafer’in zikr olunan duvarın ve mevcûd olan sâir esbâbın bana iki bin fıddî râyic fi’l-vakt akçeye bey‘ edip elimden semen-i merkūmu bî-kusûr alıp mülk-i müşterâmdır dedikde mezbûr Ahmed vech-i meşrûh üzre merkūm Mehmed’in iştirâsın inkâr eyledikde udûl-i müslimînden Şuca‘ b. Abdullah ve Ahmed b. Abdullah ve Ferruh b. Abdullah nâm kimesneler fi’l-vâki‘ mezbûr Cafer vefât edip muhallefâtı mîrîye âid olmağın ol zamânda Edirnekapısı semtinde beytülmâl zâbiti olan mezbûr Süleyman müteveffâ[-yı] merkūmun zikr olunan köhne duvar hissesin ve mevcûd olan esbâbın sâlifü’z-zikr Mehmed’e iki bin akçeye bey‘ edip kabz-ı semen ve teslîm-i mebî‘ eyledi deyû edâ-i şehâdet-i şer‘iyye edip gıbbe’t-taleb kayd-ı sicil olundu. Fî evâili Rebî‘ilâhir sene 994.<br><br><br>Şuhûdü’l-hâl: Bâli b. Hüseyin, Mustafa b. Mehmed, Osman b. Ferhad el-İmâm, Ferhad b. Abdullah, Mustafa b. Abdullah ve gayr </p>          <br><a title="Önceki sayfa" style="text-decoration:none" href="./ayrmetin.php?idno=12722"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12724"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o228"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>