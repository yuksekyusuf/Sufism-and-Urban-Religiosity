﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 348<br>Hüküm no: 415<br>Orijinal metin no: [78a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un menzilini müştemilatıyla birlikte Ahmed b. Abdülvahab’a satması</b><br><br>Dârü’l-hilâfeti’l-aliyye Kostantıniyyetü’l-mahmiye’de Şeyh Muhyiddin Kocavî mahallesi sâkinelerinden Âişe bt. Mustafa nâm hatun meclis-i şer‘-i şerîfde işbu bâ‘isü’l-kitâb el-Hâc Ahmed b. Abdülvahab nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülküm ve hakkım olup mahalle-i mezbûrede vâki‘ bir tarafdan tarîk-i âm ve bir tarafdan Fâtıma Hatun mülkü ve bir tarafdan Medîne-i münevvere Vakfı’ndan olup Bünyad Hatun tasarrufunda olan menzil ve bir tarafdan [78b] Hasan Efendi Vakfı’ndan olup mezbûr el-Hâc Ahmed tasarrufunda olan menzil ile mahdûd muhavvata-i hâriciyesinde fevkānî iki bâb oda ve bir kenîf ve tahtânî bir ahuru ve muhavvata-i dâhiliyesinin tabaka-i ulyâsında üç bâb oda ve iki sofa ve bir tahta-pûş ve tabaka-i vüstâsında bir bâb oda ve bir kilâr ve tabaka-i süflâsında bir su kuyusu ve mahtabı müştemil menzilimi cümle tevâbi‘ ve levâhıkı ve kâffe-i hukūk ve merâfıkı ile mezbûr el-Hâc Ahmed’e tarafından îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile yetmiş bin yüz akçeye bey‘ ve teslîm mezbûr el-Hâc Ahmed dahi iştirâ ve tesellüm etdiğinden sonra semen-i mezbûr yetmiş bin yüz akçeyi mezbûr el-Hâc Ahmed yedinden tamâmen ahz u kabz eyledim, min-ba‘d menzil-i mahdûd-ı mezbûr merkūm el-Hâc Ahmed’in mülk-i müşterâsıdır, keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Umdetü’l-kuzât Abdullah Efendi b. Mustafa, İsmail Efendi b. İbrahim, Abdurrahman b. Abdullah, Mehmed Çelebi b. Ahmed, İsmail Efendi b. el-Hâc Mehmed İmâm-ı câmi‘-i Gönül?, el-Hâc Hüseyin b. el-münâdî, el-Hâc Mustafa el-münâdî, Ali Çelebi b. Salahaddin, Hasan Efendi b. Mustafa, el-Hâc Ahmed b. Abdülmümin, el-Hâc Ali b. Mehmed, Yusuf b. Abdüsselam, el-Hâc Ömer b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=2732"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2734"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b348"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>