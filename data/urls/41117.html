﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 749<br>Hüküm no: 838<br>Orijinal metin no: [132a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Bican v. Avganoz’un ortağının oğlu Safer’in zimmetinde kalan alacağını tahsil etmek üzere varisleri tarafından vekil tayin olunan diğer ortağı Kesdestor v. Bağdaser’in zimmetinin ibra edildiği</b><br><br>Edirne’de el-Hâc Doğan mahallesi sâkinlerinden olup bundan akdem ticâret tarîkiyle diyâr-ı Hindistân’a gidip ânda hâlik olan Bican v. Avganoz nâm Ermeni’nin verâseti zevce-i metrûkesi Hanımbey bt. Becam nâm Ermeniye ve sulbî oğlu Avganoz nâm zimmîye münhasıra olduğu şer‘an müte‘ayyin oldukdan sonra mezbûrân meclis-i şer‘de hâlik-i mezbûrun şerîki olan Kesdestor v. Bağdaser nâm Ermeni mahzarında herbiri ikrâr ve takrîr-i kelâm edip mûrisimiz hâlik-i mezbûr diyâr-ı Hind’de hâlik oldukda yedinde mevcûd olan altı yüz elli kıt‘a riyâlî guruşu ibn-i şerîk-i âharı olan Safer nâm Ermeni ahz u kabz etmekle meblağ-ı mezbûru taleb ve da‘vâ ve ahz u kabza ve bize îsâle mezbûr Kesdestor’u vekîl edip ol dahi vekâleten ahz u kabz ve meblağ-ı mezbûrdan emrimiz ile harc-ı râh ve sâir levâzım-ı zarûriyyeye yüz elli guruş harc u sarf edip bâkī beş yüz kıt‘a riyâlî guruşu târih-i kitâbdan bir sene mukaddem merkūm Kesdestor’un yedinden bi’t-tamâm alıp kabz eylemişidik hâlâ zikrolunan beş yüz kıt‘a guruşa ve emrimiz ile harc-ı râh ve sâir levâzım-ı zarûriyyeye harc u sarf eylediği yüz elli guruşa müte‘allika olan da‘vâdan mezbûrun zimmetini ibrâ-i âm ile ibrâ ve ıskāt eyledik dediklerinde gıbbe’t-tasdîkı’ş-şer‘î mâ-vaka‘a [bi’t-taleb ketb olundu.]<br><br>[Fî] gurreti’l-Muharremi’l-harâm li-sene tis‘a ve sittîn ve elf.<br><br>Şühûdü’l-hâl: Mehmed b. İbrahim, Seyyid Mustafa, Ali Bey, Ca‘fer [b.] Abdullah, Bayram Beşe.</p>          <br><a title="Önceki sayfa" style="text-decoration:none" href="./ayrmetin.php?idno=41116"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41118"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b749"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o781"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>