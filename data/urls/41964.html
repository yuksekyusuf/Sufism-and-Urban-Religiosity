﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 427<br>Hüküm no: 434<br>Orijinal metin no: [105a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alaiyeli Mustafa Beşe’nin İstanbul Gümrüğü mukataasından vazifesi olan paranın vekili vasıtasıyla ödenmesi</b><br><br>Vilâyet-i Anadolu’da medîne-i Alâiye ahâlîsinden olup mahrûse-i Galata’da müsâfiren sâkin Mustafa Beşe b. Mehmed nâm kimesne mahmiye-i İstanbul’da meclis-i şer‘-i enverde işbu bâ‘isü’l-kitâb el-Hâc Hasan b. Mustafa mahzarında ikrâr ve takrîr-i kelâm edip ben İstanbul Gümrüğü mukāta‘âsı malından almak üzere berat-ı âlişân ile mutasarrıf olduğum yevmî on beş akçe vazîfemi mukāta‘a-i mezbûr malından ahz u kabza ve bana îsâle tarafımdan işbu mezbûr el-Hâc Hasan’ı vekîl etmekle ol dahi vekâlet-i mezbûremi ba‘de’l-kabûl iki senede emîn olanlardan bi’l-vekâle makbûzu olan seksen altı guruşun mezbûr el-Hâc Hasan bundan akdem yetmiş guruşunu bana def‘ ü teslîm ben dahi ahz u kabz edip on altı guruşu henüz yedinde bâkī kalmış idi, el-hâletü hâzihi meblağ-ı bâkī-i mezbûr on altı guruşun on guruşunu dahi mezbûr el-Hâc Hasan yedinden ahz u kabz edip bâkī altı guruşa ve vazîfeme müte‘allıka âmme-i da‘vâdan mezbûr el-Hâc Hasan’ın zimmetini ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu. Fi’l-yevmi’s-sâmin min-Cemâziyelâhire [105b] li-sene sitte aşere ve mi’e ve elf.<br><br>Şuhûdü’l-hâl: İbrahim Çavuş b. Mehmed, el-Hâc Ali Efendi el-kādı, el-Hâc Mehmed Efendi el-kādı, Veliyüddin Efendi el-kādı, Mehmed Emin Efendi el-kādı, el-Hâc Yusuf b. Osman, Mustafa Çelebi b. Ali ve gayruhum mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=41963"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41965"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b427"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>