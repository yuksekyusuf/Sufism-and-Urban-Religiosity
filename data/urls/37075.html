﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 229<br>Hüküm no: 131<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emin Mehmed Efendi’nin varislerinden annesi Hamide Hatun’un miras hissesini alıp zimmetini ibra ettiği</b><br><br>Mahmiye-i İstanbul’da Şeyh Resmî mahallesinde sâkin iken bundan akdem vefât eden merhûm Emin Mehmed Efendi b. Ârif Mehmed Efendi’nin verâseti zevce-i menkûha-i metrûkesi Ümmühani Hatun bt. el-merhûm Şeyhzâde Mehmed Efendi’ye ve vâlidesi Hamide Hatun bt. Şinasi Abdurrahman Efendi’ye ve sagīr oğlu Abdullah’a ve sagīre kızı Râbia’ya münhasıra ve tashîh-i meselesi yetmiş iki sehmden olup sihâm-ı mezbûrenin dokuz sehmi zevcesi mezbûreye ve on iki sehmi vâlidesi merkūmeye ve bâkī elli bir sehmin otuz dört sehmi oğlu sagīr-i mezbûra ve on yedi sehmi kızı sagīre-i mezbûreye isâbeti tahakkukundan sonra zâtı mahalle-i mezbûreden Hüseyin Çelebi b. Cafer ve Ahmed Çelebi b. Süleyman ta‘rîfleriyle mu‘arrefe olan vâlidesi mezbûre Hamide Hatun mahfil-i kazâda sagīrân-ı mezbûrânın vâlidesi ve tesviye-i emrlerine kıbel-i şer‘den vasiye-i mansûbeleri mezbûre Ümmühani Hatun bt. el-merhûmü’l-mezbûr Şeyhzâde Mehmed Efendi b. eş-Şeyh Süleyman Efendi tarafından husûs-ı âti’l-beyânda müseccel vekîli olmağla terekesine bi’l-vekâle vaz‘-ı yed eden bâ‘isü’l-kitâb el-Hâc Ahmed b. Abdulkadir muvâcehesinde ikrâr ve takrîr-i kelâm edip oğlum müteveffâ-yı mezbûrun terekesinden tashîh-i mezbûr üzere bana isâbet eden on iki sehmim mukābelesinde müteveffâ-yı mezbûrun terekesinden işbu yüz elli guruş kıymetli Çerkesiyyetü’l-asl Gülbuy nâm câriye ile nakd on guruşu şurût-ı sıhhati hâvî mevâni‘-i şer‘iyyeden ârî tehârüc-i şer‘î üzere ahz u kabz edip oğlum müteveffâ-yı mezbûra mülâzım olmak içün verdim deyü iddi‘â eylediğim dört yüz on guruş da‘vâsından ve müteveffâ-yı mezbûrun kalîl ü kesîr cemî‘ terekesine müte‘allıka âmme-i mîrâs da‘vâsından ve oğlum müteveffâ-yı mezbûrun hîn-i fevtine gelince beynimizde cârî ahz ü i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allıka âmme-i de‘âvî ve mutâlebâtdan mezbûre Ümmühani Hatun’un ve sagīrân-ı mezbûrânın zimmetlerini ibrâ-i âmm-ı kâtı‘u’n-nizâ‘la ibrâ ve iskāt eyledim ba‘de’l-yevm mezbûrlar ile vechen mine’l-vücûh ve sebeben mine’l-esbâb da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-Saferi’l-hayr li-seneti aşer ve mi’ete ve elf.<br><br>Şuhûdü’l-hâl: Mukayyid Mustafa Efendi, es-Seyyid Abdülmuti Efendi, Zekâî Mustafa Efendi b. Hasan, Ahmed Efendi b. Emin Mehmed Efendi, İskilibî Mehmed Efendi, Ahmed Efendi b. İsmâil Efendi, Ahmed Çelebi b. Süleyman, Çukadâr el-Hâc Süleyman, el-Hâc Abdullah b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=37074"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37076"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1205"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>