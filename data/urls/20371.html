﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 197<br>Hüküm no: 167<br>Orijinal metin no: [48a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Karısından kalan eve ait yarı hisseyi Mehmed Beşe b. Abdülhalim’in satın aldığı</b><br><br>Mahmiye-i Galata tevâbi‘inden kasaba-i Kasımpaşa’da el-Hâc Hüsrev mahallesinde sâkine iken bundan akdem vefât eden Tehneye bt. Abdullah nâm hâtunun zâhirde zevci Mehmed Beşe b. Abdülhalim nâm kimesneden gayrı vâris-i ma‘rûfu olmamağın muhallefâtının nısfı mezbûr Mehmed Beşe’ye ve nısf-ı âharı beytülmâle âid olmağın mahmiye-i mezbûrede beytülmâl-i âmme ve hâssa emîni olan kıdvetü’l-emâcid ve’l-ekârim Ali Ağa b. el-Hâc Mehmed tarafından fahrü’l-akrân Mehmed Çelebi b. İsa nâm kimesne meclis-i şer‘de mezbûr Mehmed Beşe tarafından vekîl olup es-Seyyid Derviş Halîfe b. es-Seyyid Yahya el-İmâm ve Mehmed Halîfe b. Ahmed el-Müezzin şehâdetleri ile vekâleti sâbite olup merkūm Mehmed Beşe’nin li ebeveyn karındaşı bâ‘isü’l-kitâb Mustafa b. Abdülhalim nâm kimesne mahzarında ikrâr ve i‘tirâf edip müteveffât-ı mezbûrenin muhallefâtından olup mahalle-i mezbûrede vâki‘ bir tarafdan Mehmed b. Abdülcelil mülkü ve bir tarafı Hüseyin b. Abdullah mülkü ve bir tarafdan Pîrî b. ( ) mülkü ve bir tarafı tarîk-i âm ile mahdûd iki bâb fevkānî ve bir bâb tahtânî büyûtu ve kenîfi ve eşcâr-ı müsmire ve gayrı müsmireyi müştemil hânenin nısfını vekâletim hasebiyle merkūm Mehmed Beşe’ye beş bin nakd-i râyic fi’l-vakt akçeye bey‘-i bâtt-ı sahîh-i şer‘î ile bey‘ edip o dahi iştirâ ve tesellüm eyledikden sonra kabz-ı semen ve teslîm-i müsemmen eyledim dedikde mukırr-ı merkūmun vech-i muharrer üzere cârî olan ikrârını mukarrun lehü’l-mersûm bi’l-muvâcehe tasdîk ve bi’l-müşâfehe tahkīk eyledikde mâ hüve’l-vâki‘ bi’t-taleb ketb olundu. Tahrîren fi’l-yevmi’s-sânî min şehr-i Rebî‘ilâhir li sene isneyn ve hamsîn ve elf.<br><br><br>Şuhûdü’l-hâl: El-Hâc Mehmed Beşe b. Murad er-Râcil, Hasan b. Abdülhalim, Ali b. Abdullah el-Münâdî, Mahmud b. İlyas, Receb b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20370"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20372"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>