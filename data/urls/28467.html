﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 128<br>Hüküm no: 51<br>Orijinal metin no: [17b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Mustafa’nın, alacaklısı olup hapsedilen Aslan v. Avraham’ın bir kısım borcunun devlet tarafından ödenmesi üzerine Aslan’ın zimmetini ibra ettiği</b><br><br>İşbu eyyâm-ı mübârekede es-sadakatü tereddü’l-belâ ve tezîdü’l-ömr mazmûnları ile amel buyurulup ihrâz-ı rızâ-yı melik-i Gaffâr ve isticlâb-ı ed‘iyye-i hayriye-i ashâb-ı ıztırâr için tesâdduk buyurulmağla sicn-i sultânîde düyûn-ı müsbite için mahbûs olan fukarâ ve zu‘afânın garîmleri yedlerinde olan hücec-i şer‘iye mûcebince deynlerinin birer mikdârı cânib-i mîrîden tesâdduk ve edâ için fermân-ı âlî sâdır olmağla imtisâlen-leh <<şer‘iye>> kıbel-i şer‘den irsâl olunan Ebûbekir Efendi mahmiye-i İstanbul’da Baba Cafer zindânına varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf eyledikde işbu derûn-ı hüccetde ismi mastûr olan Mehmed b. Mustafa meclis-i ma‘kūd-ı mezbûrda medyûn-ı merkūm Arslan v. Avraham muvâcehesinde ikrâr-ı tâm ve takrîr-i kelâm edip işbu derûn-ı hüccetde mastûr olduğu vech üzere edâsına şer‘an tenbîh olunan meblağ-ı mezbûr elli guruşun on yedi guruşu taraf-ı şehriyârîden tesâdduk ve ihsân olunan meblağdan husûs-ı mezbûra memûr olan Ebûbekir Ağa yedinden ahz u kabz edip mâ‘adâ da‘vâsından mezbûr A[r]slan’ın zimmetini ibrâ-i âmm-ı kātı‘ü’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr Ebûbekir Efendi mahâllinde tahrîr edip ba‘dehû ma‘an ba‘s olunan Ali b. Bali ve Mehmed b. Ahmed ile meclis-i şer‘a gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’s-sâdis min-şehri Recebi’l-ferd li-sene seb‘a ve mie ve elf.<br><br>Şuhûdü’l-hâl: es-Seyyid Şükrullah Efendi Kâtib-i sicn, es-Seyyid Hasan Efendi Kâtib-i sicn, es-Seyyid Ali Efendi Kâtib-i sicn, Mehmed Ağa b. ( ) Asesbaşı, Mehmed Ağa Subaşı, Veznedâr Ali Çelebi, Edirneli Hüseyin Çelebi, Bosnevî Salih, Rasûl b. Şaban.</p>          <br><a title="Önceki sayfa" style="text-decoration:none" href="./ayrmetin.php?idno=28466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o898"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>