﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 508<br>Hüküm no: 770<br>Orijinal metin no: [63a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed’in boşandığı eşi Fatma’ya olan nafaka borcunu ödemesi</b><br><br>Ma‘rûz;<br><br>Mahmiye-i İslâmbol’da Kocamustafapaşa’da sâkine mu‘arrefetü’z-zât Fatıma bt. Abdullah nâm hatun medîne-i Üsküdar’da mahfil-i bâbda meclis-i şer‘-i hatîrde zevc-i sâbıkı es-Seyyid Mehmed b. Ömer nâm kimesne mahzarında zevc-i sâbıkım mezbûr es-Seyyid Mehmed’in firâşından hâsıla ve benden mütevellide sulbiye sagīre kızım Şerife Ümmügülsüm’e beher şehr üçer guruş bâ-hüccet-i şer‘iye babası mezbûr üzerine nafaka farz ve takdîr olunmağla nafaka-i mefrûza-i müstedânesinden on iki ayda zimmetinde müctemi‘a olan otuz altı guruşun sekiz guruşunu ahz ve yirmi sekiz guruşu zimmetinde bâkī kalmağla taleb ederim deyü da‘vâ ve mezbûr es-Seyyid Mehmed cevâbında müdde‘iye-i mezbûreye cihet-i mezkûreden bâkī ol-mikdâr deyni olduğunu ikrâr lâkin kabzını mu‘terif olduğu sekiz guruşdan mâ‘adâ dokuz guruş dahi teslîm edip ancak on dokuz guruş deynim bâkī kalmış idi deyü ba‘de’d-def‘ ve’l-inkâr dâfi‘-i mezbûr es-Seyyid Mehmed def‘-i mezkûrunu udûlden Mehmed b. Hüseyin ve Halil b. Mehmed nâm kimesneler şehâdetleriyle vech-i şer‘î üzere muvâcehesinde isbât etmeğin mûcebiyle müdde‘iye-i mezbûre ziyâde müdde‘âsıyla bî-vech mu‘ârazadan ba‘de’l-men‘ mertebe-i ikrârı olan on dokuz guruşun edâsıyla mezbûr es-Seyyid Mehmed şer‘an ilzâm olunduğu bi’l-iltimâs huzûr-ı âlîlerine i‘lâm olundu.<br><br>Fî 15 min-Za sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53794"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53796"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b508"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1036"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>