﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 158<br>Hüküm no: 145<br>Orijinal metin no: [31b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Haçador ve eşi Anagöl’ün vârisleri Ohannes ve Kirkor’un menzil hisselerini kardeşleri Serkiz’e satmaları</b><br><br>Tekfurdağı’nda menzil, 40 guruş<br><br>Rodoscuk nâm-ı diğer Tekfurdağı re‘âyâsından olup birbirini müte‘âkiben hâlik olan Haçador v. Avanes zimmî ile zevcesi Anagöl bt. Serkiz Nasrâniyenin vârisleri sulbî ve sadrî kebîr oğulları Ohannes ve Serkiz ve Kirkor zimmîlere münhasıra ve mesele-i mîrâsları üç sehmden olup sihâm-ı mezbûreden bir sehmi mersûm Ohannes zimmîye ve bir sehmi mersûm Serkiz zimmîye ve bir sehmi mersûm Kirkor zimmîye isâbeti tahakkukundan sonra mersûmân Ohannes ve Kirkor zimmîler meclis-i şer‘-i hatîr-i lâzımü’t-tevkīrde karındaşları işbu hâmilü’r-rakīm mersûm Serkiz zimmî muvâcehesinde her biri bi’l-verâse ikrâr-ı tam ve takrîr-i kelâm edip kasaba-i mezbûre mahallâtından Yenimahalle’de vâki‘ bir tarafdan değirmenci menzili ve bir tarafdan Marya Nasrâniye menzili ve bir tarafdan Tatos zimmî menzili ve birtarafdan tarîk-i âm ile mahdûd bir bâb mülk menzil ebeveynimiz hâlikân-ı mersûmânın sağlıklarında yedlerinde iştirâken ve şâyi‘an mülk ve hakları olup ba‘de helâkihî bizimle karındaşımız mersûm Serkiz zimmîye mevrûs olmağla menzil-i mezkûrda ber-vech-i muharrer mâlikler olduğumuz iki sehm hissemizi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile karındaşımız mersûm Serkiz zimmîye kırk guruşa bey‘ ü temlik ve mahâllinde zabta tarafımızdan mersûmu taslît eylediğimizde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr kırk guruşu bize def‘ ü teslîm biz dahi yedinden tamamen ahz ü kabz eyledik, fîmâ-ba‘d menzil-i mahdûd-ı mezkûrun mecmû‘u karındaşımız mersûmun irsen ve şirâen mülk-i mahzı ve hakk-ı sırfı olup bizim kat‘a alâka ve medhalimiz kalmamışdır dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 2 R sene [1]242<br><br>Şühûdü’l-hâl: Muhzır Ali Çelebi, Bekçi Emin, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38524"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38526"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>