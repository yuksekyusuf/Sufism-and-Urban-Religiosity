﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 148<br>Hüküm no: 124<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Zehra Hatun’un Şefika Hatun aleyhindeki elmas küpe davasından men olunması</b><br><br>Nallımescidli Mustafa Çavuş kaydıyla Çarşambalı Ahmed Çavuş’a teslîm.<br><br>Ma‘rûz,<br><br>İstanbul’da Ebulfeth Gāzî Sultân Mehmed Han -aleyhi’r-rahmetü ve’l-gufrân- hazretleri câmi‘-i şerîfi kurbünde Kumrulu Mescid nâm-ı diğer Mi‘mârsinan mahâllesinde sâkine sâhibe-i arzuhâl mu‘arrefetü’z-zât Fâtımatüzzehra Hatun bt. Ali mahfil-i şer‘iyyâtda yine câmi‘-i şerîf-i müşârün-ileyh civârında Pirinçci Sinan mahâllesinde sâkine derûn-ı arzuhâlde mezkûretü’l-ism kezâlik mu‘arrefetü’z-zât Şefika Hatun bt. Mustafa muvâcehesinde malım olup işbu meclis-i şer‘de mu‘âyene olunan sîm üzerine masnû‘ bir tek elmaslıca küpeyi ben sene-i sâbıkā ya‘ni bin iki yüz yetmiş üç senesi Şevvâli’l-mükerreminin dördüncü günü yedimden kazâen zâyi‘ edip işbu mezbûre Şefika Hatun’un yedinde bulmamla bi’l-istihkāk taleb ederim deyü da‘vâ ettikde ol dahi cevâbında zikr olunan elmas küpe benim âhardan müşterâ yedimde malım ve mülkümdür deyüp müdde‘iye-i mezbûre Fâtımatüzzehra Hatun’un ber-minvâl-i muharrer müdde‘âsını ba‘de’l-inkâr müdde‘iye-i merkūme Fâtımatüzzehra Hatun ber-vech-i meşrûh müdde‘âsını isbâtdan izhâr-ı acz edip istihlâf etdikde mezbûre Şefika Hatun bi’l-muvâcehe ber-nehc-i şer‘î tahlîf olunmağın mûcebince müdde‘iye-i mezbûre Fâtımatüzzehra Hatun da‘vâ-i mezkûresiyle mezbûre Şefika Hatun’a bilâ-beyyine mu‘ârazadan men‘ olunduğu tescîl ve huzûr-ı [âlîlerine i‘lâm olundu].<br><br>Fî 17 R sene [12]74.</p>          <br><a title="Önceki sayfa" style="text-decoration:none" href="./ayrmetin.php?idno=38359"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38361"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b148"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>