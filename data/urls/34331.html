﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 182<br>Hüküm no: 153<br>Orijinal metin no: [30a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İlyas Ağa ile hanımı Emine Hatun’un uhdelerindeki berber dükkânı gedik hisselerinin bir bölümünü sattıkları</b><br><br>Berber mübâya‘ası<br><br>Mahrûse-i Galata’ya muzâfe kasaba-i Beşiktaş’da Süleymaniye mahallesinde sâkinler Kapan-ı dakīk Kantar Emîni İlyas Ağa b. Osman ve hâlâ zevcesi zâtı mu‘arrefe Emine Hatun bt. Mustafa meclis-i şer‘-i enverde Başmuhâsebe kalemi ketebesinden işbu bâ‘isü’l-kitâb es-Seyyid Mehmed Rifat Efendi b. es-Seyyid Ebubekir ve li-ebeveyn kız karındaşı zâtı mu‘arrefe Şerife Hadice Hanım ve kezâlik zâtı mu‘arrefe Şerife Emine Hatun bt. el-Hâc Hüseyin taraflarından husûs-ı âti’z-zikrde tasdîka vekîl-i şer‘îleri berber esnâfı yazıcısı el-Hâc Abdurrahman Efendi b. es-Seyyid Mehmed Nuri mahzarında her biri ikrâr-ı tâm ve takrîr-i kelâm edip mahmiye-i İstanbul’da Sultanahmed kurbünde Acıhamam nezdinde çekmececi ve haffâf dükkânları beyninde vâki‘ Başmuhâsebe kaleminde Divanyolu’nda Mehmed Ağa sebîli yanında Yahya Usta ismine mukayyed bir bâb muhterik berber dükkânından müstahlas beyne’l-esnâf gedik ta‘bîr olunur âlât-ı lâzıme-i ma‘lûme akd-i âti’z-zikrin sudûruna değin yedimizde bâ-hüccet-i şer‘iyye iştirâken mülkümüz olmağla biz ber-minvâl-i muharrer mâlik olduğumuz gedik-i mezkûrun dört sehm i‘tibârıyla birer sehmden iki sehmini müvekkilûn-ı merkūmûndan mezbûr es-Seyyid Mehmed Rifat Efendi ve kız karındaşı mezbûre Şerife Hadice Hanım’a ve iki sehmini merkūme Şerife Emine Hatun’dan her birine tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide bin guruşa bey‘ ü temlîk ve teslîm eylediğimizde onlar dahi ber-minvâl-i muharrer iştirâ ve temellük ve tesellüm ve kabz ve kabûl eylediklerinden sonra semeni olan meblağ-ı mezkûr bin guruşu müvekkilûn-ı mezbûrûn bize tamâmen def‘ ü teslîm ve biz dahi yedlerinden tamâmen ve kâmilen ahz u kabz etmemizle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü [hâvî] ibrâ-i âmm-ı sahîh-i şer‘î ile ibrâ ve iskāt eyledik fîmâ-ba‘d gedik-i mezkûrda bizim aslâ ve kat‘â alâka ve medhalimiz kalmayıp müşteriyyûn-ı müvekkilûn-ı mezbûrûn es-Seyyid Mehmed Rifat Efendi ve Şerife Hadice Hanım ve Şerife Emine Hatun’un mülk-i müşterâları ve hakk-ı sırfları olmuşdur dediklerinde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 7 M sene 1247<br><br>Şuhûdü’l-hâl: Kethüdâ vekîli el-Hâc İbrahim Ağa, Şeyh Mustafa Efendi, Yiğitbaşı es-Seyyid el-Hâc Mehmed Nuri, Du‘âcı İsmail Efendi, Çavuş vekîli es-Seyyid Mehmed Nuri.</p>          <br><a title="Önceki sayfa" style="text-decoration:none" href="./ayrmetin.php?idno=34330"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34332"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>