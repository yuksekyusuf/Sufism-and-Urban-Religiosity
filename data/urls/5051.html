﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 163<br>Hüküm no: 127<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merâmî el-Hâc Ahmed Efendi’nin yeniçeri çorbacılarından Mehmed Ağa’ya sattığı ev konusunda herhangi bir dava açmayacağı</b><br><br>İstîfâdan ibrâ.<br><br>Mahmiye-i İstanbul’da Müftî Aliçelebi Mahallesi sâkinlerinden olup Dergâh-ı âlî -dâme mahfûfen bi’l-me‘âlî- yeniçerilerinin ikinci bölüğe mahsûs odanın bi’l-fi‘il çorbacısı olan fahrü’l-akrân Mehmed Ağa b. Ramazan nâm kimesne meclis-i şer‘-i hatîr-i lâzımü’t-tevkīrde Mahmiye-i mezbûrede bi’l-fi‘il Mâliye tezkirecisi umdetü erbâbi’t-tahrîr ve’l-kalem zübdetü ashâbü’t-tastîr ve’r-rakam bâ‘isetü’l-vesîka Merâmî el-Hâc Ahmed Efendi b. İvaz b. Abdurrahman tarafından husûs-ı âti’z-zikri tasdîka vekîl olduğu Molla Abdürrahim b. Salih Efendi ve Mustafa Çelebi b. Mehmed nâm kimesneler şehâdetleriyle sâbit olan Molla Mehmed b. Hasan nâm kimesne mahzarında ikrâr-ı tâm ve takrîr-i kelâm edip arsasının senede merhûm Abdülbâki nâm sâhibü’l-hayrın vakfına yedi yüz yirmi akçe mukāta‘ası ve ebniyesi bâ-izn-i mütevellî müvekkil-i mûmâ-ileyh Merâmî el-Hâc Ahmed Efendi’nin yedinde mülk ve hakkı olan mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât menzilini bi-cümleti’t-tevâbi‘ ve’l-levâhık bey‘-i kat‘î ile iki bin yedi yüz elli guruşa bundan akdem bana bey‘ ve temlîk ve teslîm arsasını dahi bâ-ma‘rifet-i mütevellî ferağ ve tefvîz etmekle semeni olan meblağ-ı mezbûr iki bin yedi yüz elli guruşu yedinden [yedimden] tamamen ahz u kabz ve mesârifime [mesârifine] sarfla istihlâk etmişidi. El-hâletü hâzihî zikr olunan bey‘ ve ferağın gabn u tağrîr ve adem-i istîfâsına müte‘allika âmme-i de‘âvî ve kâffe-i mütâlebâtdan ben müvekkil-i mûmâ-ileyh Merâmî el-Hâc Ahmed Efendi’nin zimmetini ibrâ-i âmm-ı râfi‘u’l-hısâm ile ibrâ ve iskāt eyledikden sonra vech-i meşrûh üzere benim zimmetimi ibrâ ve iskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 23 Rebî‘ülâhir sene [1]143.<br><br>Şuhûdü’l-hâl: Salih Efendi b. Mehmed Efendi, Molla Abdürrahim b. Salih, Molla İbrahim b. Salih el-müezzin, Mustafa Çelebi b. Mehmed, Osman b. Mehmed, Mehmed b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=5050"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5052"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b163"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o738"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>