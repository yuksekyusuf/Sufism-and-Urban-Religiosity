﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 179<br>Hüküm no: 139<br>Orijinal metin no: [48b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Edirne kürkçü esnafı kethudâsı Gaspar’ın İstanbul’daki yaycı ve okçu esnafı kethudâsı Abdullah’a sefere çıkan ordu için tertip olunan imdadiyeyi teslim ettiği</b><br><br>Mahrûse-i Edirne’de olan kürkçü esnâfının kethudâları olup zikri âtî husûsun nizâmı için mahrûse-i mezbûrede Âsitâne-i aliyye’ye gelip hâlâ Âsitâne-i aliyye’de mevcûd olan Gaspar v. Marat nâm zimmî meclis-i şer‘-i şerîf-i enverde Âsitâne-i aliyye’de yaycı ve okçu esnâfının kethudâları el-Hâc Abdullah Çelebi b. Ahmed mahzarında bi’l-vekâle takrîr-i kelâm ve ta‘bîr ani’l-merâm edip Edirne’de İslambol misillü cemî‘ esnaf mevcûd olduğuna binâen sefer-i hümâyûn vukū‘unda mahrûse-i Edirne esnâfı dahi müstakillen İslambol ordusu gibi mükemmel ordu ihrâc etmeleri mu‘tâd olup lâkin mahrûse-i mezkûrede yaycı ve okçu esnâfından yamak olmağla binâenaleyh ben dahi İslambol’da sâkin olan yaycı ve okçu esnâfından bir kimesneyi kethudâ-yı merkūm Edirne ordusunda iki hayme ihrâc edip Edirne esnâfıyla mevcûd olmak için ber-mu‘tâd-ı kadîm âdem ta‘yîn etmek üzere müte‘ahhid ve mütekeffil olmağa Edirne’de olan kürkçü esnâfının yamaklıkları olmak üzere kethudâ-yı merkūma ber-mûceb-i teşrîfât imdâdiyelerini def‘ u teslîm eyledim dedikde kethudâ-yı merkūm dahi mesfûr Gaspar zimmî yedinden imdâdiye-i mezkûreyi tamamen ve kâmilen ahz u kabz eyledim deyip ve mu‘tâd-ı kadîm üzere Edirne ordusuyla ma‘an iki aded hayme ihrâci’çün bâ-hüccet esnâf-ı mezbûre ma‘rifetleriyle ta‘yîn eylediği kimesneye ta‘ahhüd ve tekeffül etmeğin mâ-vaka‘a bi’t-taleb ketb olundu.<br><br>Fî 14 min-Zilhicceti’ş-şerîfe sene 1184.<br><br>Şuhûdu’l-hâl: Kemahlı İbrahim b. ( ) el-muhzır, Baltacı el-Hâc Mustafa el-muhzır, Ali Çelebi b. Abdullah, Eyyûbî Ali Ağa b. Hasan, Bakkāl Pazarbaşısı Ömer Ağa b. el-Hâc Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=30073"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30075"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o348"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>