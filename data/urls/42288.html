﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 181<br>Hüküm no: 182<br>Orijinal metin no: [32a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Angelina bt. Yani’nin vefat eden kocasının terekesiyle ilgili davasında anlaşma sağlandığı</b><br><br>Ma‘rûz,<br><br>Medîne-i İznikmid’de hâlik olan Panayot v. Dimitri v. Panayot’un verâseti zevce-i metrûkesi Angelina bt. Yani v. Kostantin ile li-ebeveyn er karındaşları Yani ve Manol’a inhisârı tahakkukundan sonra zevce-i mersûme Angelina tarafından zikri âtî husûsda vekîl olduğu şahsını ârifân Yorgaki v. Dimitri ve Panol v. Manol şehâdetleriyle sâbit olan karındaşı Dimitri v. mersûm Yani mahfil-i şer‘iyyâtda İbrahim Çavuş mübâşeretiyle bâ-fermân-ı âlî Âsitâne-i sa‘âdet’e ihzâr olunan mesfûr Yani ve Manol muvâcehelerinde hâlik-i mesfûr Panayot’un medîne-i mezbûrede ve Mora cezîresinde Ayapetra kazâsına tâbi‘ Prastos karyesinde vâki‘ ber-mûceb-i defter-i müfredât beş bin guruşluk menzil ve eşyâ terekesine mesfûrân Yani ve Manol vâzı‘u’l-yed olmalarıyla müvekkilem mersûme Angelina rub‘ hisse-i irsiyesi da‘vâsından tereke-i merkūme nakid ve deynden berî olmağla alâ-tarîkı’t-tehârüci’ş-şer‘î mersûmân Yani ve Manol ile dört yüz elli guruş bedel-i makbûza sulh olup tereke-i hâlik-i mersûma ve bedel-i sulh-ı mezkûra ve bi’l-cümle sâire âmme-i de‘âvîden tarafeynden her biri âharı ibrâ edip ve her biri âharın ibrâsını kabûlle kat‘-ı nizâ‘ eylediler deyü bi’l-vekâle ikrâr ve mersûmân Yani ve Manol tasdîk eyledikleri tescîl ve huzûr-ı âlîlerine i‘lâm olundu.<br><br>Fî 10 Ramazan sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42287"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42289"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>