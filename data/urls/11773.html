﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 490<br>Hüküm no: 442<br>Orijinal metin no: [139b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üç evin Abbas Halîfe b. Abdullah’ın vakfı olduğu</b><br><br>Elhamdülillâhi’l-alîm ellezî erşede ibâdehu’l-mü’minîne ve’l-mü’minâti ile’l-a‘mâli’s-sâlihât ve esâra ile’l-müslimîne ve’l-müslimât bâliğan el-hayrât haysü kāle inne’l-hasenât yüzhibne’s-seyyiât ve’s-salâtü ve’s-selâmü alâ-resûlihî Muhammedin eşrefü’l-mahlûkāt ve alâ-âlihî ve ashâbihi’llezîne hedâhu’l-halka ilâ sebîli’l-hasenât ammâ ba‘d. İşbu mazmûnunda vakıf ikrârından bahseden sahîh ve şer‘î bir hüccettir. Kıdvetü’l-havâs ve’l-mukarrebîn zübdetü’l-izzi ve’t-temkîn Elmas Ağa b. Abdülmu‘în ve umdetü’l-e‘âlî ve’l-e‘âzim müstecmi‘u’l-mehâmid ve’l-mekârim Abdullah Ağa b. Abdüddâim nâm kimseler, bundan akdem vefât eden merhûm Abbas Halîfe b. Abdullah’ın vasiyetlerinin tenfîzine vasiyy-i muhtâr olan ve vesâyeti şer‘an sâbit olup emr-i sultânî ile müteveffâ-yı mezkûrun terekesine vâzı‘-yed ve mutasarrıf olan ve âti’z-zikr husûsu münkir bulunan iftihârü’l-havâs ve’l-mukarrebîn muhtârü ashâbi’l-izzi ve’t-temkîn mu‘temedü’l-mülûk ve’s-selâtîn enîsü’l-hazreti’l-aliyyeti’l-hakaniyye celîsü’s-sa‘âdeti’s-seniyyeti’s-sermediyye zü’l-kadri’r-refî‘ ve’l-câhi’l-menî‘ el-mahfûf bi-sunûfi avâtıfi’l-meliki’l-ehad İdris Ağa b. Abdüssamed el-müşerref bi-hizmeti dâri’s-sa‘âde mahzarında, âti’-beyân vakfa kıbel-i şer‘-i mergûbdan mütevellî nasbedilen bâ‘isü hâze’r-rakīm fahrü’l-emâcid İdris Ağa b. Mehmed el-müteferrika nâm kimseden sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, mahmiye-i Kostantıniyye mahallâtından Çelebioğlu mahallesinde vâki‘, on beş bâb fevkānî ve tahtânî hâneyi hâvî, hudûdu iki tarafından merhûm Kasım Paşa vakfı, bir tarafından tarîk-ı âm ile mahdûd menzil ve yine mahalle-i mezbûrede vâki‘, fevkānî ve tahtâni on iki bâb hâneyi hâvî, hudûdu bir tarafından merhûme Kethüdâ Hatun mülkü, bir tarafından kenîsetü’l-Yahûd, bir tarafından hısn-ı mahmiye-i mezbûre surları, bir tarafından tarîk-ı âm ile mahdûd bulunan menzil ve yine mahalle-i mezbûrede vâki‘, fevkānî ve tahtânî on hâneyi hâvî, hudûdu bir tarafından Münevver Hatun mülkü, bir tarafından merhûm Ömer Ağa vakfı, bir tarafından kenîsetü’l-Yahûd, bir tarafından tarîk-ı âm ile mahdûd menzil ve Ali Paşa mahallesinde Tahte’l-kal‘a nâm mevzi‘de vâki‘, yirmi dört bâb fevkānî ve tahtânî bâb hâneyi hâvî, hudûdu merhûm Mehmed Ağa vakfı, iki tarafından tarîk-ı âm, bir tarafından kenîsetü’l-Yahûd ile mahdûd bulunan menzil vakf-ı sahîh-i şer‘î ve habs-i sarîh-i mer‘îdir. O günün vakf-ı mezbûr mütevellîsi merhûm Ahmed Efendi bunların her birini vakf-ı mezbûrun nâzırı sâhibü’l-izzi ve’l-iclâl Dârüssa‘ade ağası İsmail Ağa b. Abdülmüte‘âlîn re’yi ile ve vâkıf-ı mezbûr Abbas Halîfe’nin mâlı ile ve onun menzil alınıp istiğlâl edilmesi şartı üzere bin otuz bir senesinde iştirâ etmiştir. Vâkıf-ı mezbûr menzil-i mezbûrun icâre-i mu‘tâde ile icâreye verilip hâsıl olan ücret-i kirâdan on akçenin mütevelliye verilmesini şart etti… Hâkim-i muvakkı a‘lâ hâze’l-kitâb bi-tevkī‘ihi’ş-şerîfi’l-müstetâb, ba‘de ri‘âyeti şerâiti’l-kabûl vakfın sıhhatine ve lüzûmuna hükmetti. Vakf-ı mezbûr bu sûretle tebdîl ve tağyîri asla câiz olmayacak şekilde müseccel, müebbed sahîh ve lâzım bir vakıf oldu. Fe-men beddlehû ba‘de mâ semi‘ahû fe-innemâ ismuhû ale’llezîne yübeddilûnehû inne’llâhe semî‘un alîm ve ecrü’l-vakıf ale’l-hayyi’l-cevâdi’l-kerîm.<br><br>Cerâ zâlike ve hurrire fi’l-yevmi’l-hâmis mine’l-Muharrem li-sene sitte ve selâsîn ve elf min-hicreti men lehü’l-izzü ve’ş-şeref.<br><br>Şühûdü’l-hâl: Fahrü’l-e‘âlî ve’l-efâhim Süleyman Ağa b. Abdüddâim, umdetü erbâbi’t-tahrîr Mukata‘acı Mehmed Efendi, fahrü’l-a‘yân Kethüdâ Ahmed Ağa b. Rüstem el-müteferrika, fahrü’l-emâcid ve’l-ekârim Müteferrika başı Sefer Ağa b. Abdüddâim, Mevlânâ Osman Efendi b. Mehmed, Mevlânâ İbrahim Çelebi b. Ebîbekir, Mevlânâ Halil Efendi b. Mahmud, Ali Bey b. Abdullah ve gayrühüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=11772"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11774"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b490"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o687"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>