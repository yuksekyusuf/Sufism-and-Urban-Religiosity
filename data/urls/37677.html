﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 896<br>Hüküm no: 733<br>Orijinal metin no: [166b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un vasisi olduğu Ali Efendi’den alacaklarını tahsil edip zimmetini ibra ettiği</b><br><br>Mahmiye-i İstanbul’da Mimârayas mahallesinde sâkin iken bundan akdem vefât eden Çorbacı Ali Ağa b. Enver’in sulbiye kebîre kızı olup hâlâ mahrûse-i Galata’da Bereketzâde mahallesinde sâkine Fâtıma Hatun’un üvey babası ve tarafından husûs-ı âti’l-beyânda vekîl olduğu zâtını ma‘rifet-i şer‘iyye ile ârifân mârrü’z-zikr Bereketzâde mahallesinde sâkin Hüseyin Bey b. Abdullah ve Arab Câmi‘i mahallesinde sâkin el-Hâc Ali b. Fazlullah şehâdetleriyle hasm-ı câhid muvâcehesinde şer‘an sâbit ve sübût-ı vekâletine hükm-i şer‘î lâhık olan el-Hâc Mehmed b. el-Hâc Mustafa meclis-i şer‘-i şerîfde müvekkile-i mezbûrenin hâl-i sıgārında vasiyy-i muhtârı olan işbu bâ‘isü’l-kitâb Ali Efendi b. Ahmed mahzarında bi’l-vekâle ikrâr-ı tâm ve takrîr-i kelâm edip müvekkile-i mezbûre Fâtıma Hatun’un babası tereke-i mebî‘asından ve medyûnu Abdi Ağa’dan istîfâ olunan yüz guruşdan ve ba‘dehû fevt olan li-ebeveyn kız karındaşı Saliha’dan min-haysü’l-mecmû‘ ber-mûceb-i defter-i kassâm mezbûrenin hissesi olmak üzere vasiyy-i mezbûrun makbûzu olan asl-ı mal-ı Fâtıma seksen iki bin altı yüz yirmi sekiz sağ akçe olup makbûz-ı mezbûrun otuz iki bin sekiz yüz iki akçesi doksan üç ayda ber-mûceb-i hüccet mezbûre Fâtıma’nın hâl-i [167a] sıgārında nafaka-i mefrûza ve sâir levâzımına harc ü sarf olunduğu lede’l-muhâsebe şer‘an zâhir ve müte‘ayyin olmağla makbûlümüz olup ba‘dehû asl-ı maldan bâkī kalan dört yüz on beş guruşla dokuz parayı vasiyy-i mezbûr Ali Efendi müvekkile-i mezbûre Fâtıma’ya bâliğa ve reşîde oldukdan sonra tamâmen edâ ve teslîm ol dahi yedinden ahz u kabz edip lâkin müddet-i mezbûrede müvekkile-i mezbûrenin sagīri hâlinde mal-ı mezbûreyi merkūm Ali Efendi i‘mâl etmeğin üç yüz guruş mikdârı ribh-i mal olmuşidi deyü ribh-i mezbûru vasiyy-i merkūmdan taleb ve da‘vâ ettidiğimizde nizâ‘-ı küllî vukū‘undan sonra mezbûr Ali Efendi ba‘de küllî hesâb benimle yüz altmış guruş üzerine sulh oldukda ben dahi vekâlet-i müsbetem hasebiyle sulh-ı mezbûru kabûl ve bedel-i sulh olan meblağ-ı mezbûrun yirmi üç guruşunu müvekkile-i mezbûre asâleten ve yüz on iki guruşunu vekâleten mezbûr Ali Efendi yedinden ahz u kabz edip ancak yirmi beş guruşu bâkī kalmışidi hâlâ mezbûr Ali Efendi meblağ-ı bâkī-i mezbûr yirmi beş guruşu dahi işbu meclis-i şer‘de bana edâ ve teslîm ben dahi yedinden tamâmen ahz u kabz eyledim min-ba‘d müvekkile-i mezbûre Fâtıma Hatun’un asl-ı malından ve murâbaha da‘vâsından mezbûr Ali Efendi zimmetinde bir akçe ve bir habbe hakkı bâkī kalmamağla husûs-ı mîrâs-ı mezbûr[d]an ve ziyâde-i ribh da‘vâsından ve bi’l-cümle âmme-i da‘vâdan vasiyy-i mezbûr Ali Efendi’nin zimmetini ibrâ-i âm ile ibrâ ve iskāt eyledim ol dahi kezâlik cemî‘ da‘vâdan müvekkile-i mezbûrenin zimmetini ibrâ-i âmla ibrâ ve iskāt eyledi dedikde gıbbe’t-tasdîkı’ş-şer‘î mâ-vaka‘a kayd-şüd.<br><br>Fî 3 min-Receb sene 1110<br><br>Şuhûdü’l-hâl: Ömer Çavuş b. Mahmud, İbrahim Ağa Kethüdâ-yı hazret-i efendi, el-Hâc Mustafa Kethüdâ-yı Attârân, Kadri Beşe b. Mehmed, Mehmed Ali Reis b. Abdülbaki, Hüseyin Bey b. Abdi, el-Hâc Ali b. Muslu, el-Hâc Süleyman Çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=37676"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37678"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0896"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1077"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>