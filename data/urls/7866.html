﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 83<br>Hüküm no: 55<br>Orijinal metin no: [6b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Sadık Ağa’nın borcunu ödemesi</b><br><br>1500 guruş da‘vâ ol dahi ribâdır deyü def‘i cevâb-ı şer‘î olmamağla mûcebiyle hüküm<br><br>Ma‘rûz<br><br>Sarrâf tâifesinden arzuhâl eden Lambik v. Bağdisar nâm zimmî İstanbul Bâb Mahkemesi’nde meclis-i şer‘-i münîrde derûn-ı arzuhâlde ismi mezkûr Mehmed Sadık Ağa b. el-Hâc Mehmed nâm kimesne muvâcehesinde işbu sene-i mübâreke Cumâdelâhiri’nin yirminci günü mezbûr Mehmed Sadık Ağa’ya mâlımdan bin beş yüz guruş ikrâz ve teslîm eylediğimde ol dahi yedimden iktirâz ve kabz ve umûruna sarfla istihlâk eyledikden sonra meblağ-ı mezkûr zimmetinde bana deyni olduğunu ikrâr ve târîh-i mezkûr ile müverrah işbu meclis-i şer‘de ibrâz ve kırâat olunan bir kıt‘a temessüğü dahi yedime i‘tâ etmişidi el-hâletü hâzihî meblağ-ı mezkûru mezbûr Mehmed Sadık Ağa’dan hâlâ taleb ederim deyü da‘vâ ettikde ol dahi cevâbında meblağ-ı mezkûr bin beş yüz guruş cihet-i karzdan müdde‘î-i mesfûra deyni olmak üzere i‘tirâf edip zikr olunan temessüğü dahi zimmî-i mersûma i‘tâ eylediğini ikrâr lâkin benim müdde‘î-i mersûma hakīkatden deynim olmayıp mukaddemâ beynimizde cârî ahz [ü] i‘tâ içün bilâ-devr üzerime tahmîl olunan ribhi olmağla ol vechile meblağ-ı mezkûrun mecmû‘u ribâdır deyü eylediği takrîrini def‘e sâlih cevâb-ı şer‘î olmamağla alâ-mûcibi ikrârihi meblağ-ı mezkûr bin beş yüz guruşu müdde‘î-i mesfûr Lambik zimmîye edâ ve teslîme merkūm Mehmed Sadık Ağa’ya tenbîh olunduğu huzûr[-ı âlîlerine i‘lâm olundu]<br><br>Fî 18 Receb sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7865"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7867"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o464"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>