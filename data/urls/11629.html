﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 341<br>Hüküm no: 298<br>Orijinal metin no: [90b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abbas Halîfe Vakfı’ndan İstanbul’da Hubyar mahallesinde bulunan evin Saye v. Sabetay isimli Yahudiye 90 yıllığına kiralandığı</b><br><br>Haremeyn-i Muhteremeyn Evkāfı nâzırı olup atebe-i aliyye-i sultâniyyede hâlâ Dârüssaâdeti’ş-şerîfe ağası olan iftihârü’l-havâs ve’l-mukarrebîn İsmail Ağa b. Abdulmuin hazretleri taraf-ı pür şereflerinden îcâr-ı âti’z-zikre vekîl olup hasm-ı câhid mahzarında nehc-i mu‘teber üzere vekâleti sâbite olan fahrü’l-a‘yân Muhâsib Ahmed Efendi bin Mehmed meclis-i şer‘de sâhibü hâze’l-kitâb Saye v. Sabetay nâm Yahudi muvâcehesinde bi’l-vekâle ikrâr-ı tâm ve takrîr-i kelâm edip müvekkil-i nâzır-ı müşârun ileyh hazretleri Dârüssaâde ağalarından olup vefât eden merhûm Abbas Halîfe’nin hâl-i sıhhatinde icâresi her sene fukarâ-i Haremeyn’e irsâl olunmağiçin akār iştirâsını şart ve ta‘yîn ettiği nükūd-ı mevkūfesiyle mezbûr Saye’den bundan akdem iki yüz altmış bin akçeye Evkāf-ı Haremeyn’e mülhak olmak üzere iştirâ edip mahmiye-i İstanbul’da Hubyar mahallesinde vâki‘ fevkānî ve tahtânî on <<dört>> bir bâb odayı ve iki matbah ve bir bodrum ve fırın ve bi’r-i mâyı müştemil bir tarafı Karekarayi mülkü ve iki tarafı Kasım Paşa Vakfı ve bir tarafı tarîk-i âm ile mahdûd olup tûlen yirmi dört ve arzen on iki buçuk be-hesâb-ı şatrancî iki yüz doksan zirâ‘ arsasının her sene mahrûse-i Galata’da câmi‘-i şerîfi olan merhûm Kasım Paşa Vakfı’na bin seksen akçe mukāta‘ası olan menzili ba‘de’t-tahliyye ve’t-tekābuz mukāta‘a-i merkūme ve meremmet-i lâzımesin kendi mâlından edip mâh be-mâh icâre-i yevmiyesi merhûm-ı müşârun-ileyh Abbas Halîfe Vakfı’na edâ etmek üzere târîh-i kitâb şehri gurresinden doksan yıl tamâmına varınca her üç yılda bir akd-i cedîd olup akd-i evvelin intihâsı akd-i sâninin ibtidâsı olmak üzere tecdîd-i akde muhtâc olmaksızın icâre-i tavîleyi tecvîz eden fukahâ-yı zevi’l-elbâb kavilleri üzere icâre-i tavîle-i mu‘tâde ile beher sene on altı bin akçe icâre-i müeccele ile mezbûr Saye’ye müvekkilim nâzır-ı müşârun-ileyh tarafından vekâleten îcâr ve teslîm eyledim ol dahi vech-i muharrer üzere istîcâr ve kabûl eyledi. Ba‘de’l-yevm müddet-i merkūme tamâmına değin yevmî kırk dört buçuk akçe hesâbınca beher şehri bin üç yüz otuz beş akçe icâre-i müeccelesini cânib-i vakfa edâ edip emsâli gibi mutasarrıf olsun dedikde gıbbe’t-tasdîki’ş-şer‘î menzil-i merkūmun mecmû‘ ücret-i müeccelesine mahalle-i merkūm sükkânından Yahuda v. Salasin ve Yehyâ v. İlya nâm Yahudiler emr ve kabûlü hâvî kefâletle kefîl oldukdan sonra vech-i muharrer üzere îcâr min-külli vech vakfa evlâ ve enfa‘dır deyu sikātdan cemm-i gafîr haber vermeğin mâ-hüve’l-vâkı‘ bi’t-taleb ketb olundu.<br><br>Fî-evâsıtı Recebi’l-ferd li-sene ihdâ ve selâsîn ve elf el-hicriyye.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=11628"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11630"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b341"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o736"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>