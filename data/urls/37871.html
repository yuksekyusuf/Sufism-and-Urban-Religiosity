﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 102<br>Hüküm no: 66<br>Orijinal metin no: [12b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeynep Hatun’un vefatıyla terekesinin Süleyman ve diğer Süleyman’a kaldığı</b><br><br>Mahmiye-i İstanbul’da Sahâf Süleyman mahâllesinde sâkine iken bundan akdem vefât eden Zeyneb Hatun bt. Abdullah’ın ber-vech-i âtî li-ebeveyn ammi oğlu ve usûbet-i nesebiye cihetinden vârisi olduğunu iddi‘â eden hâfızü’l-kitâb Süleyman b. Abdullah meclis-i şer‘-i hatîr-i lâzımü’t-tevkīrde müteveffât-ı mezbûrenin üzerine velî olmağla terekesine bi’l-verâse vaz‘-ı yed eden diğer Süleyman b. Abdullah mahzarında üzerine da‘vâ ve takrîr-i kelâm edip müteveffât-ı mezbûre Zeyneb’in babası Mamoka ile benim babam Fokaba li-ebeveyn karındaşlar olup babaları ismi Danone ve dedeleri ismi Mamkaca anaları ismi Nandire v. Zersime maskat-ı re’sleri Gürcistan diyârında Somanat karyesidir, müteveffât-ı merkūmenin verâseti zevc-i metrûkü mezbûr Süleyman ile usûbet-i nesebiye cihetinden bana münhasıra olup bizden gayrı vâris ve terekesine âhar müstahak yoğ iken mezbûr Süleyman hisse-i ırsiyemi bana vermede ta‘allül eder, suâl olunsun dedikde gıbbe’s-suâl mezbûr Süleyman cevâbında tereke-i müteveffât-ı mezbûreye bi’l-verâse vaz‘-ı yedini ikrâr lâkin müdde‘î-i mezbûrun ber-vech-i muharrer müdde‘âsını inkâr edicek müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden mahrûse-i Galata muzâfâtından kasaba-i Kasım Paşa’da Surûrî mahâllesinde sâkin Ali b. Abdullah ve Küçük Piyale Paşa’da sâkin Süleyman b. Abdullah li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffât-ı mezbûre Zeyneb’in babası Mamoka işbu müdde‘î-i mezbûr Süleyman’ın babası Fokaba ile li-ebeveyn karındaşlar olup babaları ismi Danone ve dedeleri ismi Mamkaca anaları ismi Nandire v. Zersime ve maskat-ı re’sleri diyâr-ı Gürcistan’da Somanat karyesidir, müteveffât-ı mezbûrenin verâseti mezbûr Süleyman ile usûbet-i nesebiye cihetinden müdde‘î-i mezbûr diğer Süleyman’a münhasıra olup bunlardan gayrı vâris ve terekesine müstahakk-ı âhar olduğu ma‘lûmumuz değildir, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fî 29 Cumâdelûlâ sene 1143.<br><br>Şuhûdü’l-hâl: Süleyman Ağa b. Abdurrahman, Mustafa Çelebi b. el-Hâc Hasan, el-Hâc İbrahim b. Hüseyin, Salih Çelebi b. Halil, Ahmed Çelebi b. Hasan</p>          <br><a title="Önceki sayfa" style="text-decoration:none" href="./ayrmetin.php?idno=37870"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37872"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>