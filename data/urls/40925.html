﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 615<br>Hüküm no: 646<br>Orijinal metin no: [98b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed ve Mustafa beylerin Bağdat’ta vefat eden İbrahim Ağa b. Oruc’un hem kız kardeşinin oğulları hem de varisi olduklarını ispat ettikleri</b><br><br>Fi’l-asl Vilâyet-i Rumeli’nden Foça kazasına tâbi‘ Milotine nâm karyeden olup hâlâ Yusuf Paşa hazretlerinin şâtırlarından olan Ahmed Bey ve Mustafa Bey mahmiye-i Edirne’de mahfil-i kazâda yine karye-i mezbûreden olup mukaddemâ Bağdad-ı behişt-âbâd kurbünde vefât eden İbrahim Ağa b. Oruc’un muhallefâtına vâzı‘u’l-yed olan hâlâ Bağdad paşası vezîr-i rûşen-zamîr Mehmed Paşa hazretlerinin âdemlerinden Hasan Bey b. Abdülmennan mahzarında herbiri üzerine takrîr-i da‘vâ edip biz mezbûr İbrahim Ağa’nın kız karındaşı oğulları ve zî-rahm cihetinden vârisleri olup verâseti bize ve karındaşımız gâib ani’l-meclis Mehmed Bey’e münhasıra olmağın mezbûr Hasan Bey müteveffâ-yı mezbûrun terekesinden yirmi beş riyâlî guruş kıymetli bir yeşil iskarlet çuka yağmurluk ve yirmi beş guruş kıymetli iki sîm kılıç ve on [99a] beş guruş kıymetli bir reşme ile bir sîm raht ve beş guruş kıymetli bir tabancalı tüfenk ve üç guruş kıymetli bir balta ile nakid seksen riyâlî guruşuna vaz‘-ı yed edip kabz etmeğin hâlâ meblağ-ı mezbûr ile eşyâ-yı merkūmeden bize intikāl edip hisse-i şer‘iyyemizi mezbûr Hasan Bey’den taleb ederiz suâl olunsun dedikde gıbbe’s-suâl mezbûr Hasan Bey cevâbında fi’l-vâki‘ müteveffâ-yı mezbûrun terekesinden eşyâ-i mezkûre ile meblağ-ı mezbûra vaz‘-ı yed eylediğini ikrâr lâkin müdde‘iyân-ı mezbûrânın vech-i muharrer üzere verâsetlerini inkâr edicek müdde‘iyân-ı mezbûrândan müdde‘âlarını mübeyyine beyyine taleb olundukda karye-i mezbûreden olup udûl-i ricâlden Derviş Bey b. Hasan ve Halil Bey b. Bektaş meclis-i şer‘de li-ecli’ş-şehâde hâzırân olup istişhâd olunduklarında fi’l-vâki‘ müdde‘iyân-ı mezbûrân müteveffâ-yı mezbûr İbrahim Ağa’nın kız karındaşı Sultan’ın babaları merkūm Oruc ve vâlideleri Âişe nâm hâtundur ve maskat-ı re’sleri karye-i mezbûredir veraseti müdde‘iyân-ı mezbûrân ile karındaşları gâib-i mezbûr Mehmed Bey’e münhasıradır bunlardan gayrı vârisi ve terekesine müstahıkkı olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyu edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olup mûcibiyle ba‘de’l-hükm mâ-vaka‘a bi’t-taleb ketb olundu.<br><br>Şühûdü’l-hâl: Ahmed Bey b. Abdürrahim, İbrahim Ağa b. Mahmud, Fazlullah Ağa b. Hasan, Mustafa Bey b. Ahmed, Abdülmü’min Bey b. Ahmed, İsmail [b.] Mustafa el-bevvâb.</p>          <br><a title="Önceki sayfa" style="text-decoration:none" href="./ayrmetin.php?idno=40924"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40926"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b615"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o814"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>