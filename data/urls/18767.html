﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 198<br>Hüküm no: 287<br>Orijinal metin no: [68b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kapıcı Hüseyin Bey b. Abdullah’ın, evini kızı Âişe’ye hibe ettiği</b><br><br>Oldur ki Bundan akdem mahmiye-i Galata hâricinde merhûm Kasımpaşa mahallesinde fevt olan kapıcı Hüseyin Bey b. Abdullah’ın vârislerinden sulbiye kızı Âişe tarafından husûs-ı âti’z-zikri da‘vâ ve kabza vekîl olup vekâleti bimâ hüve tarîkü’s-sübût şer‘an sâbite olan işbu hâmilü’l-hurûf zevci fahrü’l-akrân Ali Bey b. Abdülmennân nâm kimesne meclis-i şer‘-i şerîfde müteveffâ-yı mezbûrun diğer sulbiye kızı Sâkine tarafından vekîl-i şer‘îsi olan Maksud b. Ahmed mahzarında takrîr-i kelâm ve tebyîn-i merâm kılıp dedi ki müteveffâ-yı mezbûrun mahalle-i mezbûrede vâki‘ bir tarafı Şuayb Çelebi b. İbrahim ve bir tarafı Mesih Bey b. Abdullah’ın mülkü ve bir tarafı Fâtıma bt. Abdullah ve bir tarafı tarîk-i hâssa müntehî olan iki bâb mülk menzili içinde bir bâb fevkānî ev önünde sofasıyla müvekkilem mezbûre Âişe’ye babası müteveffâ-yı mezbûr hâl-i hayâtında ve kemâl-i sıhhatinde hibe-i sahîha ile hibe ve temlîk edip ol dahi ba‘de’t-tahliyye kabz ve zabt ve tesellüm eylemiş idi el-hâletü hâzihî menzil-i mezbûru müvekkilem Âişe’nin tasarrufuna vekîl-i mezbûr Maksud mâni‘ olup şer‘le men‘ ve def‘ olunmasın taleb eylerim dedikde gıbbe’s-suâl ve’l-inkâr ve’l-istişhâd udûl-i müslimînden Mevlânâ Abdülkerim Halîfe b. Mehmed el-İmâm ve Mahmud b. Abdullah ve Mustafa b. Abdullah ve Ferruh b. Abdullah nâm kimesneler meclis-i şer‘a li ecli’ş-şehâde hâzırûn olup fi’l-hakīka müteveffâ-yı mezbûr hâl-i hayâtında menzil-i mezbûru kızı merkūmeye hibe ve temlîk edip ol dahi kabz ve tesellüm eyledi deyû müteveffâ-yı mezbûrun vech-i meşrûh üzre olan ikrâr ve i‘tirâfı şâhidleri şehâdet dahi eyleriz deyû edâ-i şehâdet-i şer‘iyye eyleyip ba‘de’t-ta‘dîl ve’t-tezkiyye şehâdetleri hayyiz-i kabûlde vâki‘ oldukdan sonra mâ hüve’l-vâki‘ alâ vukū‘ihî ketb olunup yedine def‘ olundu. Tahrîren fî evâsıtı Cumâdelûlâ sene 999.<br><br><br>Şuhûdü’l-hâl: Mehmed Sofu b. İsmail, Turgut b. Ahmed, Hasan Bey b. Abdullah, Hüsrev b. Abdullah el-Muhzır ve Musli b. Ali ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=18766"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18768"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>