﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 503<br>Hüküm no: 527<br>Orijinal metin no: [129a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Taraklıborlu kasabası ahalisinden Ayşe bt. Mehmed’in aynı kasabada bulunan dükkânını kira vermeden işgal eden Ebubekir b. Salih aleyhindeki davasında sulh</b><br><br>Vilâyet-i Anadolu’da Taraklıborlu kasabası mahâllâtından Hüseyin Kethüda mahâllesi sâkinelerinden Âişe bt. es-Seyyid Mehmed b. Emir Hoca tarafından husûs-ı âti’l-beyana vekîl olduğu kasaba-i merkūme muzâfâtından Kurban nâm karye ahâlîsinde olup zâtı mezbûreyi ma‘rifet-i şer‘iyye ile ârifân olan el-Hâc Ebubekir b. el-Hâc Salih ve Mustafa b. Ahmed şehâdetleriyle şer‘an sâbit olan zevci Mustafa el-Hâc Mehmed mahmiye-i İstanbul’da meclis-i şer‘de kasaba-i mezbûre ahâlîsinden işbu bâ‘isü’l-kitâb el-Hâc Hüseyin b. el-Hâc Hüseyin mahzarında bi’l-vekâle üzerine da‘vâ ve takrîr-i kelâm edip işbu mezbûr el-Hâc Hasan müvekkilim zevcem mezbûre Âişe Hatun’un kasaba-i mezbûrda dericiler sûkunda vâki‘ mu‘addün li’l-istiğlâl olan bir bâb mülk demirci dükkânını on iki sene fuzûlî zabt ve tasarruf etmekle hâlâ dükkân-ı mezbûrûn senede beşer guruşdan altmış guruş ecr-i mislini mezbûr el-Hâc Hasan’dan [129b] taleb eylediğimde edâdan imtinâ‘ eder, suâl olunup alıverilmek bi’l-vekâle matlûbumdur dedikde gıbbe’s-suâl mezbûr el-Hâc Hasan cevâbında işbu vekîl-i mezbûr Mustafa’nın zevcesi müvekkile-i merkūme Âişe Hatun târîh-i kitâbdan üç ay mukaddem kasaba-i mezbûrda ber-vech-i muharrer dükkân-ı mezbûrûn ecr-i mislini benden taleb ve da‘vâ etdiğinde ben dahi inkâr etmekle nizâ‘-ı kesîre vukū‘undan sonra vesâtet-i muslihîn ile mezbûre Âişe Hatun da‘vâ-i mezkûresinden benimle on guruş bedel-i makbûza sulh olup dükkân-ı mezbûrun ücretine müte‘allıka âmme-i da‘vâdan zimmetimi ibrâ ve iskāt etmiş idi deyü def‘ ile mukābele etmeğin gıbbe’l-istintâk ve’l-inkâr mezbûr el-Hâc Hasan’dan def‘-i mezkûresine beyyine talep olundukda udûl-i Müslimînden ve kasaba-i mezbûre ahâlîsinden Ali b. Ramazan ve Mustafa b. Mehmed nâm kimesneler li-ecli’ş-şehâde meclis-i şer‘e hâzırân olup isre’l-istişhâd fi’l-vâki‘ işbu müdde‘î-i mezbûr Mustafa’nın zevcesi müvekkile-i mezbûre Âişe bt. Mehmed b. Emir Hoca târîh-i kitâbdan üç ay mukaddem kasaba-i mezbûrda mu‘addün li’l-istiğlâl olan demirci dükkânımı on iki sene fuzûlî zabt etmişidin deyü senede beşer guruşdan dükkân-ı mezbûrun altmış guruş ecr-i mislini işbu mezbûr el-Hâc Hasan’dan taleb ve da‘vâ etdiğimde ol dahi inkâr etmeğin beynlerinde nizâ‘-ı kesîre vukū‘undan sonra vesâtet-i muslihîn ile mezbûre Âişe Hatun da‘vâ-i mezkûresinden mezbûr el-Hâc Hasan ile on guruş bedel-i makbûza sulh olup zikr olunan dükkânın ücretine müte‘allıka âmme-i da‘vâdan işbu mezbûr el-Hâc Hasan’ın zimmetini ibrâ ve iskāt eyledi biz bu husûsa bu vech [üzere] şâhidleriz şehâdet dahi ederiz deyü her biri edâ-i şehâdet-i şer‘iyye etdikde ba‘de’t-ta‘dîl ve’t-tezkiye şehâdetleri makbûle olmağın mûcibince ba‘de’l-hükm müdde‘î-i mezbûr Mustafa bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Recebi’l-mürecceb li-sene sitte aşere ve mi’e ve elf.<br><br>Şuhûdü’l-hâl: es-Seyyid el-Hâc Mehmed b. Ramazan, el-Hâc Murad Ağa b. el-Hâc Ramazan, Hasan Bey b. Abdurrahman , Teberdâr Hüseyin Çavuş b. Muslı, Mustafa Dede b. el-Hâc Halil.</p>          <br><a title="Önceki sayfa" style="text-decoration:none" href="./ayrmetin.php?idno=42056"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42058"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b503"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>