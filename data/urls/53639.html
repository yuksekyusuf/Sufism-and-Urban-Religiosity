﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 432<br>Hüküm no: 614<br>Orijinal metin no: [52a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Ağa b. Ali’nin terekesinin taksiminde çıkan ihtilafın giderildiği</b><br><br>Ma‘rûz;<br><br>Mevâdd-ı şer‘iye istimâ‘ı içün kıbel-i şer‘-i şerîfden meb‘ûs Abdullah Efendi dâ‘îleri medîne-i Üsküdar’a tâbi‘ İstavros karyesine varıp mazbûtü’l-esâmî Müslimîn huzûrlarında akd-i meclis-i şer‘-i şerîf etdikde karye-i mezbûrede mütemekkin Agop Kalfa v. Ağya nâm zimmî meclis-i ma‘kūd-ı mezkûrda sâkin iken bundan akdem vefât eden Mehmed Ağa b. Ali’nin verâseti zevce-i menkûhası Âişe bt. Abdulkadir nâm hatun ile sulbî kebîr oğulları Ali ve Mustafa’ya münhasıra oldukdan sonra tereke-i müteveffâ-yı mezbûra bi’l-verâse vaz‘-ı yedleri mütehakkık olan mezbûr Mustafa asâleten ve zâtı mu‘arrefe mezbûre Âişe kendi nefsinden asıl ve oğlu mezbûr Ali tarafından vekîl olduğu el-Hâc Feyzullah Ağa b. el-Hâc Hasan ve es-Seyyid Mehmed b. Ahmed nâm kimesneler şehâdetleriyle sâbit olmağla vekâleten mahzarlarında müteveffâ-yı mezbûr Mehmed Ağa hayatında târih-i i‘lâmdan on altı ay mukaddem bâ-istiğlâl-i menzil yedimden istidâne ve kabz eylediği üç yüz üç guruşdan bâkī üç guruş ve menzil icâresinden müctemi‘a olan elli bir guruş ki cem‘an elli dört guruş hakkımı kable’l-ahz vefât etmekle tereke-i vâfiyesinden taleb ederim deyü eylediği da‘vâsından bâ-tavassut-ı muslihîn otuz beş guruş bedel mukābelesinde mezbûrûn ile sulh olup ziyâde müdde‘âsı olan on dokuz guruşa müte‘allika âmme-i de‘âvîden mezbûrûnun zimmetlerini ibrâ ve ıskāt onlar dahi sulh ve ibrâyı ba‘de’l-kabûl bedel-i sulh olan meblağ-ı merkūm otuz beş guruşu dahi târih-i i‘lâmdan iki ay tamamında kendiye edâ etmek üzere bi’t-taleb mezbûrûnu tecîl eyledikde onlar dahi ecel-i merkūm hulûlünde bedel-i sulh-ı mezkûru müdde‘î-i merkūm Agob Kalfa’ya edâya ta‘ahhüd birle kat‘-ı münâza‘a eyledikleri ba‘de’l-inhâ bi’l-iltimâs huzûr-ı âlîlerine i‘lâm olundu.<br><br>Fî 6 min-Ş sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53638"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53640"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b432"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1047"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>