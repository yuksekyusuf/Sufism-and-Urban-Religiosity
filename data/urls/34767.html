﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 161<br>Hüküm no: 114<br>Orijinal metin no: [50-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müderris Mehmed Râif Efendi’nin Koyuncukzade Mehmed Efendi’den aldığı borcu ödeyip rehin verdiği evini geri alması için yapılan tenbih</b><br><br>Ma‘rûz<br><br>Mahrûse-i Bursa ahâlisinden sâhib-i arzuhâl Koyuncukzâde es-Seyyid el-Hâc Hafız Mehmed Efendi b. el-Hâc Osman nâm kimesne meclis-i şer‘-i münîrde Bursa müderrislerinden derûn-ı arzuhâlde ismi mezkûr es-Seyyid Mehmed Râif Efendi b. Mehmed Râşid muvâcehesinde yedimde olup bin iki yüz elli beş senesi Cumâdelâhiresinin yirmi birinci günü târihiyle müverraha ve târih-i mezkûrda mahrûse-i mezkûre nâibi mevâlî-i i‘zâmdan fazîletlü semâhatlü Mehmed Rüşdü Efendi’nin imzâ ve hâtemini hâvî bir kıt‘a hüccet nâtıka olduğu üzere merkūm es-Seyyid Mehmed Râif Bey’in mâlımdan ve yedimden ikrâz ve kabz ve umûruna sarfla istihlâk eylediği beş bin yedi yüz elli guruş deyni mukābelesinde mahrûse-i mezkûre mahallâtından İmâret-i İsa mahallesinde kâin etrâf-ı erba‘adan Haremeynü’ş-şerîfeyn ve Nakşibendiye Tekyesi vakıflarından hadîka ve medrese ve cidâr-ı kal‘a ve tarîk-i âm ile mahdûd hâriciye ve dâhiliyede fevkānî ve tahtânî büyût-ı adîde ve müştemilât-ı sâire-i ma‘lûmeyi hâvî bir bâb menzil-i kebîri merkūm es-Seyyid Mehmed Râif Efendi bana bi-tarîki’l-vefâ bey‘ ve teslîm etmiş idi el-hâletü hâzihî meblağ-ı mezkûr beş bin yedi yüz elli guruş ile yedimde olup sene-i sâbıkā Recebi’l-ferdi gurresi târihiyle müverrah ve merkūm es-Seyyid [51] Mehmed Râif Efendi’nin mührüyle memhûr bir kıt‘a temessük nâtık olduğu üzere bir sene tamamına değin ribh-i melzûm olan sekiz yüz altmış iki buçuk guruş ki cem‘an altı bin altı yüz on iki buçuk guruş merkūm es-Seyyid Mehmed Râif Efendi zimmetinde alacağım olmağla meblağ-ı mecmû‘-ı mezkûru bana edâ birle menzil-i mezkûru fek ve tahlîse merkūm es-Seyyid Mehmed Râif Efendi’ye tenbîh olunmak murâdımdır deyü ba‘de’d-da‘vâ ve’l-istintâk ol dahi cevâbında kaziyye minvâl-i muharrer üzere olduğunu bi-tamamihi tâyi‘an ve kat‘iyyen ikrâr ü i‘tirâf etmeğin mûcebince meblağ-ı mecmû‘-ı mezkûr altı bin altı yüz on iki buçuk guruşu müdde‘î-i merkūm es-Seyyid el-Hâc Hafız Mehmed Efendi’ye edâ birle menzil-i mezkûru fek ve tahlîse merkūm es-Seyyid Mehmed Râif Efendi’ye tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 20 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34766"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34768"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>