﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 389<br>Hüküm no: 400<br>Orijinal metin no: [50b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun evkafından olup Borovik v. Sergiz’in tasarrufunda olan evin ölümü üzerine küçük oğlu Mardiros’un ihtiyacı için mütevelli izniyle Kirkor v. Vartan’a satıldığı</b><br><br>Mübâya‘a-i menzil.<br><br>Mahmiye-i İstanbul’da Hamamcı Muhyiddin mahallesinde vâki‘ merhûme Hadîce Hatun evkāfından bir tarafdan Kiremitçi Kazer menzili ve bir tarafdan Canbaz Vartan menzili ve bir tarafdan Sırmakeş Yanaki menzili ve bir tarafdan tarîk-i âm ile mahdûd iki bâb fevkānî ve iki bâb tahtânî oda ve bir şecere-i dutu hâvî ve kenîfi müştemil menzil Borovik v. Sergiz nâm zimmînin ile’l-helâk icâreteyn-i ma‘lûmeteyn ile taht-ı tasarrufunda olup ba‘de helâkihî intikāl-i âdî ile kebîr oğulları Panos ve Kirkor ve sagīr oğlu Mardiros ve kebîre kızı Turfanda’ya intikāl eylediği şer‘an zâhir oldukdan sonra mezbûrûn Panos ve Kirkor ve Turfanda ve sagīr-i merkūmun kıbel-i şer‘den mansûb vasîsi Marat meclis-i şer‘de işbu râfi‘u’l-kitâb Kirkor v. Vartan nâm zimmî muvâcehesinde asâleten ve vesâyeten her biri ikrâr-ı tâm ve takrîr-i kelâm edip sagīr-i mezbûrun menzil-i mezkûrda olan rub‘ hissesinden mâ‘adâ ism-i mâl ıtlâk olunur bir şeyi olmayıp zarûret-i nafaka ve kisvesi’çün zikrolunan rub‘ hissesinin şer‘an âhara tefvîzi lâzım gelmeğin bundan akdem mahdûd-ı menzil-i mezbûr sûk-ı sultanîde müzâyede olunup ragabât-ı nâs bi’l-külliye münkatı‘a oldukda mecmû‘-ı menzil-i mezkûr merkūm Kirkor’un üzerinde on bin akçeye karâr edip ziyâde bir akçe ile tâlib-i âhar olmamağın menzil-i mahdûd-ı mezbûr asâlet [ve] vesâyetimiz hasebiyle merkūm Kirkor’a on bin akçeye izn-i mütevellî ile ferâğ ve tefvîz ol dahi tefevvüz ve kabûl eyledikden sonra bedel-i tefvîz olan meblağ-ı mezbûru tamamen yedinden alıp kabz eyledik emsâli tasarrufu gibi mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’s-sânî ve’l-işrîn min-Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: Mustafa Efendi el-imâm, Ahmed b. Abdullah, Attar Mehmed Çelebi, Ali Dede, Attar Ali Beşe, Veli [b.] Mahmud, Arpacı Mehmed Beşe Abdi Çelebi b. Hüseyin, Minas v. Safer, Sergiz v. Avanos, Davit v. Karabetşah, Mardiros v. Safer.</p>          <br><a title="Önceki sayfa" style="text-decoration:none" href="./ayrmetin.php?idno=25286"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25288"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b389"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1016"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>