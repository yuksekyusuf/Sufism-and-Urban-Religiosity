﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 213<br>Hüküm no: 259<br>Orijinal metin no: [142-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kiremitçilik yapan Onnes v. Emircan’ın talebi ile ölen ortağı Harib v. Asuzader’in hissesinin tespiti</b><br><br>Vilâyet-i Anadolu’da vâki‘ Eğin kazâsına tâbi‘ Gemürgâp nâm karyeden olup hâlen Havâss-ı aliyye kazâsına tâbi‘ Hasköy mahallâtından Turşucu mahallesinde vâki‘ kiremit fırınında kiremitçi iken mürd olan Harib v. Asuzader nâm Ermeni’nin kiremitçilik san‘atında şerîki olan Onnes v. Emircan nâm Ermeni mahfil-i kazâya gelip takrîr-i kelâm edip mürd-i mezbûr hâlik olduğu eyyâmda âyin-i bâtılımız üzre kendi mâlımdan sekiz bin akçe harc u sarf edip ve fırın-ı mezbûrda mürd-i merkūmun hissesine isâbet eden harc-ı nîme tuğla yirmi üç bin altı yüz tuğla mevcûd olup fırın-ı mezbûrda zikr olunan tuğlayı sayıp vukūfu olan kiremitçilerden [143] istihbâr olunmak matlûbumdur dedikde kiremitçi tâ’ifesinden Mustafa Çelebi b. Abdullah ve Ferhad v. Şahbaz ve Asuzader? v. Mirek? alâ tarîki’ş-şehâde meclis-i şer‘a hâzırûn olup fi’l-hakīka fırın-ı mezbûrda mürd-i merkūmun hissesine isâbet edip hâlen mevcûd bulduğumuz harc-ı nîme tuğla yirmi üç bin altı yüz tuğladır deyû ihbâr ettiklerinde mâ hüve’l-vâki‘ bi’t-taleb ketb olundu. Tahrîren fî târihi’l-mezbûr li sene semânin ve erba‘în ve elf.<br><br><br>Şuhûdü’l-hâl: Muzaffer Çavuş b. Abdullah, Ali b. Abdullah, Mehmed b. Abdullah, Mıgırdiç v. Asuzader? </p>          <br><a title="Önceki sayfa" style="text-decoration:none" href="./ayrmetin.php?idno=23486"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23488"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>