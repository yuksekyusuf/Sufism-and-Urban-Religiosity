﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 553<br>Hüküm no: 496<br>Orijinal metin no: [160b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>El-Hac Mehmed b. el-Hac Hamza’nın Haremeyn Vakfı’na ait evi kiralaması</b><br><br>Mahmiye-i İstanbul hısnı ebvâbından Kumkapı kurbünde Bâli Paşa mahalle[si] sâkinlerinden bâ‘isü hâze’l-kitâb el-Hâc Mehmed b. el-Hâc Hamza meclis-i şer‘de takrîr-i kelâm edip Haremeyn-i Şerîfeyn Evkāfı’ndan olup bir tarafı serrâc Receb Bey mülkü ve bir tarafı Hoca Nasuh Vakfı ve bir tarafı tarîk-i hâs ve bir tarafı tarîk-i âm ile mahdûd tûlen otuz altı zirâ‘ ve arzen yirmi altı zirâ‘ bi-hesâb-ı şatrancî bennâ zirâ‘ıyla dokuz yüz otuz altı zirâ‘ arsa üzerine mebnî muhavvata-i dâhiliyyesi üç bâb fevkānî oda ve bir tahtânî odayı ve muhavvata-i hâriciyyesi iki fevkānî oda ve kenîf ve bir dükkânı müştemil menzili mutasarrıfe olan Emine Hatun fevt olup menzil-i mezbûr cânib-i vakfa âid olmağın Sûk-ı Sultânî’de müzâyede olunup ragabât-ı nâs inkıtâ‘ından sonra yevmî iki akçe ücret-i müeccele ile râyic fi’l-vakt otuz bin akçe icâre-i mu‘acccelede benim üzerimde karâr edip ziyâde ile tâlib-i âhar bulunmamağın vakf-ı mezbûra mütevellî olan İsmail Çelebi b. Mehmed menzil-i mezbûru yevmî iki akçe ücret-i müeccele ile meblağ-ı merkūm otuz bin akçe icâre-i mu‘accele ile bana îcâr edip ben dahi vech-i muharrer üzere istîcâr ve kabûl eylediğimden sonra menzil-i mezbûrun tasarrufu ve lâzım gelen müceddeden binâ ve meremmete harc u sarf ettiğim meblağ ba‘de’t-tahmîn icâre-i mu‘acceleye mahsûb olması için izin ve yedime tezkire vermişdir, nazar olunup mûcebince kıbel-i şer‘den dahi hüccet-i şer‘iyye taleb ederin deyu mütevellî-i mezbûrun hatt u hatemini müştemil ve târîh-i kitâb Saferü’l-hayrı evâhiriyle müverrah tezkire ibrâz eyledikde ba‘de’n-nazar ve’l-kırâe mazmûnu takrîrine muvâfık olmağın mûcebince kıbel-i şer‘den dahi bu hurûf li-ecli’t-temessük yedine def‘ olundu.<br><br>Tahrîren fî-evâsıtı şehri Rebî‘i’l-evvel li-sene semân ve selâsîn ve elf.<br><br>Şühûdü’l-hâl: Ali Bey b. Abdullah el-bevvâb, Abdullah Efendi el-müsta‘id, Ramazan Efendi el-müsta‘id, Ali Çelebi el-mi‘mâr, İbrahim Beşe b. Abdullah, Hasan b. Veli, Ahmed b. Abdullah, Hasan b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=11826"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11828"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b553"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o666"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>