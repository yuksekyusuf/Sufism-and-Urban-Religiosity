﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 273<br>Hüküm no: 217<br>Orijinal metin no: [136-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahya Nüzhet Efendi’ye ait olan dükkân ve içindeki âletleri emaneten elinde bulunduran Ahmed Âgâh Efendi’nin, vekâleti sebebiyle Âsım Efendi’ye teslim etmesi</b><br><br>Ali, vekâlet: 1 kıt‘a<br><br>Numara: 522, 40 guruş<br><br>Medîne-i Bağdâd mahallâtından Cedîd Hasan Paşa mahallesinde sâkin sâbık Bağdâd Evkāf Muhâsebecisi sa‘âdetlü Yahya Nüzhet Efendi b. Mahmud b. Mahmud tarafından ber-vech-i âtî vekâlet iddi‘â eden işbu bâ‘isü’l-kitâb Menşe-i Küttâb ketebesinden Âsım Efendi b. Esad b. Abdullah zikri âtî dükkân ve gedik âlâtı hisselerine bi’l-emâne vâzı‘ü’l-yed olan Mühendis Ahmed Âgâh Efendi b. İbrahim mahzarında üzerine da‘vâ ve takrîr-i kelâm edüp Nezâret-i Evkāf-ı hümâyûna mülhak evkāfdan Kemalzâde Rüstempaşa Vakfı müsakkafâtından Üsküdar’da Rum Mehmedpaşa mahallesinde kâin ma‘lûmü’l-hudûd şehriye kırk akçe icâre-i müeccelelü bir bâb sucu dükkânı ve derûnunda mevcûd cennet-mekân Gāzi Sultan Mahmud Hân-ı sânî hazretleri evkāf-ı celîleleri müsakkafâtından berber gediği ta‘bîr olunur icâre-i müeccele-i ma‘lûmelü âlât-ı lâzıme-i ma‘lûmeden her birinin yüz altmış sehm i‘tibârıyla yirmi üç sehm hisse-i şâyi‘aları gāib-i mûmâ-ileyhin bâ-temessük-i mütevellî ve nizâm bi’l-icâreteyn taht-ı tasarrufunda ve mûmâ-ileyh Ahmed Âgâh Efendi hisse-i mezkûrelere gāib-i mûmâ-ileyhin teslîmiyle bi’l-emâne vâzı‘ü’l-yed olup ancak gāib-i mûmâ-ileyh ber-vech-i muharrer mutasarrıf olduğu hisse-i şâyi‘a-i mezkûrelerini mûmâ-ileyhin yedinden nez‘ ü kabza ve ba‘de’l-kabz bedel-i misilleri ve mütevellîleri re’yleriyle âhara ferâğa ve bedellerini ahz ü kabza ve makbûzum olan meblağ-ı merkūm ile kendisine akār iştirâ ve tefvîze ve husûs-ı mezkûr mütevakkıf olduğu umûrun küllîsine yedimde olup iki yüz doksan dokuz senesi şehr-i Rebî‘ülevvelinin yirmi altıncı günü târihiyle müverraha medîne-i mezkûre nâibi Şerif Paşazâde fazîletlü es-Seyyid Mehmed Esad Beyefendi’nin imzâ ve mutâbık hâtemini hâviye bir kıt‘a vekâlet hücceti ve zahrında muharrer medîne-i mezkûre Bidâyet Mahkemesi’nin memhûr bir kıt‘a mazbatası mûceblerince mahkeme-i mezkûrede nâib-i mûmâ-ileyh huzûrunda tarafından beni gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ol dahi vekâlet-i mezkûreyi kabûl etmemle suâl olunup hisse-i mezkûrelerden keff-i yed ve bana teslîme mûmâ-ileyh Ahmed Âgâh Efendi’ye tenbîh olunmak bi’l-vekâle matlûbumdur dedikde gıbbe’s-suâl ol dahi cevâbında hisse-i şâyi‘a-i mezkûre gāib-i mûmâ-ileyhin ber-vech-i muharrer taht-ı tasarrufunda olup kendisi dahi teslîmiyle bi’l-emâne vâzı‘ü’l-yed olduğunu ikrâr mâ‘adâ müdde‘î-i mezkûrun vekâlet müdde‘âsını inkâr etmekle hüccet ve mazbata-i mezkûreler mütâla‘a olundukda hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği cânib-i fetvâhâneden tahşiye ve temhîr olunduğu ve me‘âli müdde‘î-i mûmâ-ileyhin takrîr-i meşrûhuna muvâfık bulunduğu ve mazbata-i mezkûre dahi hüccet-i mezkûreyi müeyyid ve musaddık olarak tezvîr ve tasnî‘den sâlim idiği münfehim ve Mecelle-i Ahkâm-ı Adliyye’nin 1821’inci mâddesi hükmünce bu makūle tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hükm câiz olmağla mûcebince müdde‘î-i mezbûrun vekâletine ba‘de’l-hükm hisse-i şâyi‘a-i mezkûreden keff-i yed ve vekîl-i mûmâ-ileyh Âsım Efendi’ye teslîme mûmâ-ileyh Ahmed Âgâh Efendi’ye tenbîh olunmağın mâ-vaka‘a bi’t-taleb ketb olundu.<br><br>Fî 22 Cumâdelâhire sene [1]301<br><br>Şühûdü’l-hâl: (°)</p>          <br><a title="Önceki sayfa" style="text-decoration:none" href="./ayrmetin.php?idno=12134"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12136"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>