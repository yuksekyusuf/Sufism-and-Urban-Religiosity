﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadareti Mahkemesi 21 Numaralı Sicil (H. 1002-1003/M. 1594-1595)<br>cilt: 12,&nbsp;sayfa: 172<br>Hüküm no: 170<br>Orijinal metin no: [40a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Es-Seyyid Şaban b. es-Seyyid Abdülaziz’in hâlâ Yeniçeri ağası Mehmed’in tasarrufundaki mülk evi vaktiyle Eflak voyvodası Mihal’e sattığının tesbiti</b><br><br>Mefharü’s-sâdâti’l-kirâm Mevlânâ es-Seyyid Şaban b. es-Seyyid Abdülaziz meclis-i şer‘-i refî‘ü’l-bünyâna hâzır olup kıdvetü ashâbi’l-izzi ve’l-ikbâl umdetü erbâbi’l-mecdi ve’l-iclâl hâlâ Yeniçeri Ağası olan Mehmed Ağa b. Hüseyin tarafından husûs-ı âti’z-zikre Süleyman Subaşı b. Davud ve Ali Subaşı b. Abdullah şehâdetleriyle vekâleti sâbite olan fahrü’l-akrân Süleyman Bey b. Abdurrahman ez-zevvâku’s-sultânî [mahzarında] takrîr-i kelâm edip mahmiye-i İstanbul’da Edirnekapısı kurbunda Hatice Sultan mahallesinde vâki‘ buyût-ı müte‘addide ve hamam ve müte‘addid bağ ve bağçeleri müştemil inde’l-ahâlî ma‘lûmetü’l-hudûd olup hâlâ müşârun-ileyh Mehmed Ağa’nın mülkü ve hâlâ tasarrufunda olan menzil sâbıkda benim mülk-i mahzım olup lâkin ba‘dehû menzil-i mezbûru vilâyet-i Eflak voyvodası olan Mihal Voyvoda’ya yirmi dokuz kere yüz bin nakd-i râyic fi’l-vakt fıddî-i Osmânî akçeye bey‘-i bâtt-ı sahîh-i şer‘î ile bey‘ edip meblağ-ı mezbûru mezkûr yedinden bi’t-tamâm kabz edip hâlâ menzil-i mezkûra müte‘allik kat‘an alâkası kalmamışdır dedikde, mezkûr es-Seyyid Şaban’ın kelâm-ı meşrûhunu vekîl-i mesfûr vicâhen tasdîk ve şifâhen tahkīk edip mâ vaka‘a bi’t-taleb ketb olundu. Tahrîren fî gurreti Zilka‘de sene 1002.<br><br><br>Şuhûdü’l-hâl: Fahru’l-akrân Ali Bey b. Süheyl el-mütevellî, Ali Bey b. Hüseyin es-silâhî, Hamza Bey b. Abdullah el-a‘ser, Osman Bey b. Abdullah el-bevvâbü’s-sultânî.</p>          <br><a title="Önceki sayfa" style="text-decoration:none" href="./ayrmetin.php?idno=39121"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39123"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm021&bsm=rsm021b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm021&bsm=rsm021o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>