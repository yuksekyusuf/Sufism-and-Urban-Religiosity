﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 507<br>Hüküm no: 597<br>Orijinal metin no: [89a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Osman b. Hasan’ın, Seyyid İbrahim b. Ahmed aleyhine açtığı alacak davasında iddiasını henüz ispatlayamadığı</b><br><br>Mazbatadan derkenâr<br><br>Ma‘rûz<br><br>Derûn-ı arzuhâlde mezkûrü’l-ism Bakkāl el-Hâc Osman b. Hasan meclis-i şer‘-i münîrde sâhib-i arzuhâl es-Seyyid İbrahim b. es-Seyyid el-Hâc Ahmed mahzarında bin iki yüz on altı senesi Muharremi gurresinde mezbûr es-Seyyid İbrahim malımdan ve yedimden iktirâz ve kabz eylediği yedi yüz guruş deyni mukābelesinde İstanbul’da Hocakasım Günânî [89b] Mahallesi Avârızı Vakfı’ndan Edirnekapısı dâhilinde Atîkalipaşa Mahallesi’nde vâki‘ şehriye kırk beş akçe îcâre-i müecceleli mutasarrıf olduğu bir bâb vakıf menzilini bi-tarîkı’l-istiğlâl bana fâriğ olup ben dahi menzil-i merkūmu târih-i mezbûrda tahliyye-birle şehriye onar guruş kirâ mukāvelesiyle mezbûr es-Seyyid İbrahim’e îcâr ve teslîm ol dahi istîcâr ve kabûl ve hâlâ sâkin olmağla târih-i i‘lâma gelince yirmi iki ayda îcâre-i mezkûreden zimmetinde müctemi‘ olan iki yüz yirmi guruşun kırk guruşunu ceste ceste ahz etmemle bâkīsi olan yüz elli iki guruşu mezbûr es-Seyyid İbrahim’den hâlâ taleb ederim deyü da‘vâ ettikde ol dahi cevâbında müdde‘î-i mezbûrdan iktiraz ve kabz eylediğim meblağ-ı mezkûr yedi yüz guruş deynim mukābelesinde mutasarrıf olduğum menzil-i mezkûru bâ-re’y-i mütevellî mezbûr el-Hâc Osman’a vefâen fâriğ olup şehriye on guruş ile gerçi bana îcâr edip lâkin tahliyye ve teslîm bulunmamışdır deyü tahliyye ve teslîmi inkâr etmekle müdde‘î-i merkūm el-Hâc Osman ber-vech-i muharrer tahliyye ve teslîm müdde‘âsını isbât için meclis-i şer‘a ikāle [ikāme] eylediği iki nefer kimesneler müdde‘î-i mezbûrun da‘vâsına mutâbık edâ-yı şehâdet-i şer‘iyye edememeleriyle âhar şâhidlerim vardır demekle müdde‘âsını beyâna havâle olunduğu iki gün mukaddem târihiyle cerîdemde mazbût olmağla henüz faysal verilmeyip imtisâlen li-emri’l-âli da‘vâlarının zabtı İstanbul Mahkemesi’nden huzûr-ı âlîlerine i‘lâm olundu.<br><br>Fî-13 min Za sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31350"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31352"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b507"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>