﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 184<br>Hüküm no: 153<br>Orijinal metin no: [32a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdi Beşe b. Mustafa’nın eşi Eylence Fâtıma bt. Abdullah’tan irsen intikal eden ev hissesini Mehmed Ağa b. Hüseyin’e sattığı</b><br><br>Mübâya‘a.<br><br>Mahmiye-i İstanbul’da Kazasker Mehmedefendi Mahallesi’nde sâkine iken bundan akdem vefât eden Eylence Fâtıma bt. Abdullah b. Abdurrahman atîka-i Koca Yusuf Efendi nâm hatunun verâseti zevc-i metrûku Abdi Beşe b. Mustafa ile usûbet-i sebebiye cihetinden mevlânâ-yı utâka oğlu Abdullah Efendi b. el-mezbûr Koca Yusuf Efendi’ye münhasıra ve terekesinin nısfı zevci mezbûra ve nısfı bâkīsi mezbûr Abdullah Efendi’ye isâbet ve intikālı müte‘ayyin oldukdan sonra mezbûr Abdi Beşe meclis-i şer‘-i şerîf-i enverde bâ‘isü hâze’l-kitâb Mehmed Ağa b. Hüseyin mahzarında ikrâr ve takrîr-i kelâm edip mahalle-i mezbûrede vâki‘ iki tarafdan mezbûr Mehmed Ağa mülkü ve bir tarafdan Berberzâde İsmail Çelebi mülkü ve bir tarafdan tarîk-i âm ile mahdûd fevkānî iki bâb oda ve bir sofa ve dehlîz ve bir tahtânî oda ve bi’r-i mâ ve kenîf ve bir mikdâr bahçeyi muhtevî mülk menzilin nısf-ı şâyi‘i Âişe Hatun bt. Musa mülkü ve nısf-ı şâyi‘-i âharı müteveffât-ı mezbûre Eylence Fâtıma Hatun’un hayâtında yedinde mülkü olup ba‘de’l-vefâtihâ nısfı irsen bana ve nısf-ı bâkīsi ber-vech-i muharrer asabesi mezbûr Abdullah Efendi’ye irsen isâbet etmeğin menzil-i mezkûrdan ber-vech-i muharrer bana isâbet eden nısf-ı şâyi‘-i mezkûru cümle tevâbi‘ ve levâhık ve kâffe-i menâfi‘ ve merâfıkı ile tarafeynden îcâb ve kabûlü hâvî bey‘-i bâtt-ı sahîh-i şer‘î ile yüz guruşa mezbûr Mehmed Ağa’ya bey‘ ve temlîk ve teslîm eylediğimde ol dahi ber-minvâl-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yüz guruşu yedinden tamamen ahz u kabz eyledim min-ba‘d menzil-i mezkûrdan bâlâda merkūm nısf-ı şâyi‘i merkūm Mehmed Ağa’nın mülk-i müşterâsı olup kat‘â benim alâka ve medhalim kalmadı. Keyfemâ-yeşâ mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî-gurreti Cumâdelûlâ sene [1]143.<br><br>Şuhûdü’l-hâl: Mustafa Ağa b. Ebûbekir, Hasan Efendi b. ( ) el-imâm, Hüseyin Odabaşı 57. c[emâ‘at], Kasab Hüseyin Beşe, Yedekçizâde Ahmed Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=5076"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5078"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o733"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>