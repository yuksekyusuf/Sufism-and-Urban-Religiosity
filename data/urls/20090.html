﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 65<br>Hüküm no: 41<br>Orijinal metin no: [15b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sena Efendi b. Murad’ın mülk bahçesini kızı Fâtıma’ya on yıl önce hibe ettiği</b><br><br>Medîne-i Hazret-i Ebî Eyyûb-i Ensârî’de Takkecibaşı mahallesi sâkinlerinden iken Harem-i muhterem-i Mekkî’de vefât eden merhûm Senâ Efendi b. Murad’ın sulbiye-i kebîre kızı fahrü’l-muhadderât Fâtıma Hâtun tarafından husûs-ı âtîde vekâleti nehc-i şer‘î üzre sâbite olan zevci fahrü’l-emâcid ve’l-ekârim Hüseyin Efendi b. Mustafa meclis-i şer‘-i şerîf-i şâmihü’l-imâdda merhûm-ı mezbûrun sulbî kebîr oğlu olup hadîka-i âtiyyeye merhûm-ı mezbûrun muhallefâtından olmak zu‘mu ile vaz‘-ı yedi şer‘an sâbit olan Mustafa Çelebi mahzarında üzerine da‘vâ edip müteveffâ-yı mezbûrun mahalle-i mezbûrede vâki‘ menziline muttasıl ve tarafeynden Ramazan Çelebi ve Pîrî mülkleri ile ve bir tarafı tarîk-i âm ile mahdûd bi’r-i mâ ve eşcâr-ı müsmire ve gayr-ı müsmireyi hâvî silk-i mülkünde muntazam bir kıt‘a hadîkayı merhûm-ı mezbûr hâl-i hayâtında ve kemâl-i sıhhatinde târih-i kitâbdan üç sene mukaddem kızı müvekkile-i mezbûre Fâtıma’ya hibe ve temlîk edip müvekkilem dahi ittihâb ve kabz edip hattâ vech-i meşrûh üzre müslimîn mahzarlarında ikrâr dahi etmişdir, hâlâ mezbûr Mustafa Çelebi hadîka-i mezbûreye bi gayrı vech-i şer‘î [16a] vaz‘-ı yed eder kasr-ı yed ile emr olunmak matlûbumdur deyip gıbbe’s-suâl ve akībe’l-inkâr ve’l-istişhâd udûl-i müslimînden Süleyman Çelebi b. Hüseyin ve es-Seyyid Hüseyin b. es-Seyyid Mehmed meclis-i şer‘-i şerîfe li ecli’ş-şehâde hâzırân olup fi’l-hakīka merhûm-ı mezbûr hâl-i hayâtında ve kemâl-i sıhhatinde târih-i kitâbdan üç sene mukaddem hadîka-i mezbûreyi kızı müvekkil-i mezbûre Fâtıma’ya hibe ve temlîk ettiğine ikrâr ve bizi husûs-ı mezbûra işhâd eylemişdir husûs-ı mezbûra şâhidleriz şehâdet dahi ederiz deyû ikrâr-ı şehâdet-i şer‘iyye eylediklerinde gıbbe’t-ta‘dîl şehâdetleri hayyiz-i kabûlde vâki‘ olmağın mezbûr Mustafa Çelebi mu‘ârazadan men‘ olundu. Fi’t-târihi’l-mezbûr li sene semânin ve ışrîn ve elf<br><br><br>Şuhûdü’l-hâl: Es-Sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=20089"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20091"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o207"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>