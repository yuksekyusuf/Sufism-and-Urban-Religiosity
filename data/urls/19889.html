﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 69<br>Hüküm no: 47<br>Orijinal metin no: [17b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kurd Reis b. Ali’nin üvey çocuklarının bazı emlâkini satın alması</b><br><br>Mahmiye-i Galata dâhilinde Emekyemez mahallesi sâkinelerinden olup bundan akdem vefât eden Zâhide bt. Ali nâm hâtunun zevci ve vârisi Kurd Reis b. Ali nâm râcil meclis-i şer‘-i şerîfde, müteveffât-ı merkūmenin zevc-i âhardan olan Mehmed ve Mustafa nâm sagīrlerinin kıbel-i şer‘-i şerîfden mansûb vasîleri olan râfi‘ü’l-kitâb el-Hâc İbrahim b. Nureddin mahzarında ikrâr ve takrîr-i kelâm edip, müteveffât-ı mezbûrenin terekesinden olup Yalakābad kazâsında vâki‘ mülk çiftliği bî-garaz ehl-i [müslimîn] takvîmi ile sekiz bin dört akçe ve yine karye-i mezbûrede vâki‘ lede’l-cîrân ma‘lûmetü’l-hudûd bir kıt‘a bağı üç bin üç yüz akçe, cem‘an on bir bin üç yüz dört akçe ve benim dahi ber-mûceb-i defter-i kassâm on bin yedi yüz doksan yedi akçe edip, zikr olunan çiftlik ile bir kıt‘a çiftlik-i merkūmede olan bağı vech-i meşrûh üzre on bir bin üç yüz dört akçeye kabûl ve kendi hisse-i şer‘iyyemden bâkī kalan beş yüz yedi akçeyi vasiyy-i merkūma edâya müte‘ahhid oldum dedikde, mukırr-ı mezbûrun ikrâr-ı meşrûhunu merkūm vasî tasdîk edip ve hâl minvâl-i meşrûh üzre olmağla sagīrân-ı merkūmâna evlâ ve ahrâ olmağın, mâ hüve’l-vâki‘ bi’t-taleb kayd olundu. Tahrîren fî evâili şehri Rebî‘ilâhir li sene selâse ve ışrîn ve elf.<br><br><br>Şuhûdü’l-hâl: Yusuf Çelebi b. Mehmed, el-Hâc Mustafa [b.] Abdullah, Davud b. Bayram, Hasan Dede [b.] Abdullah, Hasan b. İbrahim ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=19888"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19890"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o245"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>