﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 398<br>Hüküm no: 439<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. Hasan’ın Edirne’nin Çirkef Mahallesiʼndeki evini Seyyid Mehmed Çelebi b. Ali’ye sattığı</b><br><br>Mahmiye-i İstanbul’da Keçeci Pîrî Mahallesiʼnde sâkine Sâliha bt. Hasan nâm hatun tarafından husûs-ı âti’l-beyâna vekîl olduğu zât-ı mezbûreyi ma‘rifet-i şer‘iyye ile ârifân es-Seyyid İsmail Efendi b. eş-Şeyh Mehmed Dede Efendi ve el-Hâc Mustafa b. Ömer nâm kimesneler şehâdetleriyle şer‘an sâbit olan Hasan Efendi b. Ali nâm kimesne meclis-i şer‘-i şerîf-i enverde işbu râfi‘u’l-kitâb es-Seyyid Mehmed Çelebi b. Ali nâm kimesne mahzarında bi’l-vekâle ikrâr ve takrîr-i kelâm edip müvekkilem mezbûrenin silk-i mülkünde münselik olup mahrûse-i Edirne’de Çirkef Mahallesiʼnde vâki‘ bir tarafdan Kılcı Mehmed menzili ve bir tarafdan Sâkine Hatun menzili ve bir tarafdan Mülayim Usta menzili ve bir tarafdan tarîk-i âm ile mahdûd tahtânî bir bâb oda ve bir sofa ve bir bi’r-i mâ ve kenîf ve bir mikdâr havluyu müştemil mülk menzilini bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr es-Seyyid Mehmed Çelebi’ye yüz guruşa bey‘ ve temlîk ol dahi ber-vech-i muharrer iştirâ ve temellük ve kabûl eylediğinden sonra semeni olan meblağ-ı mezbûr yüz guruşdan mezkûr es-Seyyid Mehmed Çelebi’nin zimmetini ibrâ-i âmm-ı kātı‘u’n-nizâ‘la ibrâ ve iskāt edip menzil-i mahdûd-ı mezkûru mahallinde kabz ve tasarrufa mezkûr es-Seyyid Mehmed Çelebi’yi taslît eyledi keyfe mâ yeşâ ve yehtâr mutasarrıf olsun dedi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurreti Recebi’l-mürecceb sene 1121<br><br>Şuhûdü’l-hâl: Es-Seyyid Abdullah Çelebi b. eş-Şeyh Mehmed Dede Efendi, İbrahim Ağa b. el-Hâc Mehmed, Müezzin İbrahim Çelebi b. el-Hâc Mustafa, Ahmed Efendi b. Osman Bey, Mustafa b. Şa‘ban ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4717"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4719"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>