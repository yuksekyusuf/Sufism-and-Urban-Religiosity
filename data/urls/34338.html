﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 188<br>Hüküm no: 160<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasilaki ve Zoviçe’nin uhdelerindeki kuyumcu gediğine ait hisseleri kardeşlerine sattıkları</b><br><br>Vezneciler’de kuyumcu<br><br>Medîne-i Üsküdar’a tâbi‘ Büyükbakkāllar karyesinde mütemekkineler Vasilaki ve Zoviçe bintey Kuyumcu Dimitri v. Yorgi nâm Nasrâniyelerden mersûme Zoviçe Nasrâniyenin zevci ve taraflarından husûs-ı âti’l-beyânda vekîlleri olduğu şahıslarını bilir Bakkāl Yani v. Kosta ve Bağcı Dimitri v. Rayka nâm zimmîler şehâdetleriyle sâbit olan Tütüncü Todori v. Zaharya nâm zimmî meclis-i şer‘-i hatîrde müvekkiletân-ı mersûmâtın li-ebeveyn er karındaşları işbu hâmilü’r-rakīm Yorgi [v.] Ananosti nâm zimmî muvâcehesinde bi’l-vekâle ikrâr-ı tâm ve takrîr-i kelâm edip mahmiye-i İstanbul’da Vezneciler kurbünde sebîl ittisâlinde kâin ma‘lûmü’l-hudûd bir bâb ve karşısında vâki‘ kezâlik ma‘lûmü’l-hudûd bir bâb ki cem‘an iki bâb kuyumcu dükkânları derûnlarında mevcûde beyne’l-esnâf gedik ta‘bîr olunur âlât-ı lâzıme-i ma‘lûmelerin seksener sehm i‘tibârıyla altmış altışar sehmi mersûm Yorgi Ananosti zimmînin ve yedişer sehmden on dört sehmi akd-i âti’z-zikrin sudûruna değin zevcem ve müvekkilelerim mesfûretânın yedlerinde ırsen mülkleri olmağla gedik-i mezkûrdan zevcem ve müvekkilelerim mersûmâtın ber-minvâl-i muharrer mâlike oldukları hisse-i şâyi‘alarını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile karındaşları mersûm Yorgi Ananosti zimmîye iki yüz on sekiz guruş otuz paraya bi’l-vekâle bey‘ ü temlîk ve vech-i lâyıkı üzere teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr iki yüz on sekiz guruş otuz parayı bana tamâmen def‘ ü teslîm ve ben dahi yedinden bi’l-vekâle ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ-i âmm-ı sahîh-i şer‘î ile ibrâ ve iskāt eyledik fî-mâ ba‘d gedik-i mezkûrların hisse-i şâyi‘alarında zevcem ve müvekkilelerim mesfûretânın aslâ ve kat‘â alâka ve medhalleri kalmayıp mecmû‘u gedik-i mezkûrlar karındaşları müşteri-i mersûm Yorgi Ananosti zimmînin mülk-i müşterâsı ve hakk-ı sırfı olmuşdur dedikde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fî 17 M sene 1247<br><br>Şuhûdü’l-hâl: Kethüdâ-i muhzırân İsmail Ağa, Odacı Hüseyin Çelebi.<br><br>Ustabaşı Vasil, Ustabaşı İsak, Ustabaşı Kiryako.</p>          <br><a title="Önceki sayfa" style="text-decoration:none" href="./ayrmetin.php?idno=34337"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34339"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o533"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>