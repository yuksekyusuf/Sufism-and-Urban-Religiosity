﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 446<br>Hüküm no: 528<br>Orijinal metin no: [82a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebubekir Ağa’nın Hacı Mehmed ve kızı Hatice aleyhindeki miras davasında sulh olması</b><br><br>Tehârüc sulhu 200 guruş<br><br>Mahmiye-i İstanbul’da Kemal Paşa mahallesinde sâkine iken bundan akdem fevt olan Esma nâm-ı diğer Gülizar bt. Abdullah’ın verâseti zevci el-Hâc Mehmed b. Mehmed Salih ile sadriye kebîre kızı Hadice’ye ve kendüyü i‘tâk eden müteveffâ Abdullah b. Halil’in karındaşı Ebûbekir Ağa b. el-mezbûr Halil’e inhisârı tahakkukundan sonra mezbûr Ebûbekir Ağa meclis-i şer‘-i şerîf-i enverde tereke-i müteveffiye-i mezbûreye bi’l-verâse ve bi’l-emâne vaz‘-ı yedleri mütehakkık olan işbu bâ‘iseyü’l-vesîka zevc-i mezbûr el-Hâc Mehmed ile sadriye kebîre kızı mezbûre Hadice Hatun mahzarlarında ikrâr-ı tam ve takrîr-i kelâm edip mûrisem müteveffiye-i mezbûrenin hîn-i vefâtında bi’l-cümle terekesi nukūd ve urûz olup ve hîn-i vefâtında cemî‘ terekesini zevc-i merkūm ile kızı mezbûre bi’l-verâse ve bi’l-emâne kabz ve vaz‘-ı yed etmeleriyle ben dahi merkūmânın vaz‘ eyledikleri tereke-i müteveffiye-i mezbûreden hisse-i irsiye-i ma‘lûmemi bu esnâda mezbûrân el-Hâc Mehmed ile mezbûre Hadice Hatun’dan taleb ve da‘vâya tasaddî ve ol-vechile beynimizde münâza‘ât-ı kesîre cereyân etmiş idi. El-hâletü hâzihî beynimize muslihîn tavassut edip beni ber-vech-i muharrer tasaddî eylediğim da‘vâ-yı mezkûremden şerâit-i sulhu kabûlümü hâvî mevânî‘-i müfsideden ârî alâ-tarîki’t-tehâruci’ş-şer‘î tereke-i müteveffiye-i mezbûreden benimhisse-i irsiyeme isâbet edenden ezyed ve evfer olan iki yüz guruş üzerine inşâ-yı akd-i sulh eylediklerinde ben dahi sulh-ı mezkûru kabûl ve bedel-i sulh-ı mezkûr iki yüz guruşu meclis-i sulhda kable’l-müfâraka merkūmân el-Hâc Mehmed ve Hadice Hatun bana def‘ ü teslîm, ben dahi yedlerinden tamamen ahz ü kabz edip bi-kadri’l-hısas beynimizde iktisâm etmemizle mûrisem müteveffiye-i mezbûrenin kalîl ve kesîr, celîl ve hakīr, nukūd ve urûzakār ve menkūl ma‘lûm ve mechûl bi’l-cümle ism-i mâl ıtlâk olunur terekesine ve hukūk-ı mîrâsa müte‘allika da‘vâdan her birimiz âharın zimmetini ibrâ-yı âmm-ı sahîh-i şer‘î ile ibrâ ve iskāt eyleyip ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 16 L sene [1]242.<br><br>Şühûdü’l-hâl: Muhzır Ali Çelebi, Muhzır Fettah Çelebi, Muhzır Ebûbekir Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38907"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38909"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b446"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o490"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>