﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 436<br>Hüküm no: 364<br>Orijinal metin no: [81a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife Hatun’dan kalan evin, vasisi Mesud Efendi tarafından diğer Afife Hatun’a satıldığı</b><br><br>Kezâlik akd-i meclis-i şer‘-i şerîf ettikde müteveffât-ı mezbûrenin verâseti zât-ı rahm cihetinden hasran vârisi diğer Afife Hatun bt. Mehmed’e münhasıra ve müteveffât-ı mezbûrenin sülüs vasiyeti olmağla tashîh-i meselesi üç sehmden i‘tibâr olunup sihâm-ı mezbûrenin bir sehmi sülüs vesâyâsına ve iki sehmi mezbûre Afife Hatun’a isâbeti tahakkukundan sonra müteveffât-ı mezbûrenin vesâyâsını tenfîze bâ-hüccet-i şer‘iyye vasiyy-i muhtârı es-Seyyid Mesud Efendi b. Kasım Ağa meclis-i ma‘kūd-ı mezkûrda işbu bâ‘isü’l-kitâb mezbûre Afife Hatun mahzarında bi’l-vesâye ikrâr ve takrîr-i kelâm edip müteveffât-ı mezbûrenin ile’l-vefât yedinde mülk ve hakkı idiği müsbet olup mahâlle-i mezbûrede vâki‘ bir tarafdan benim mülküm ve bir tarafdan Hasan Ağa mülkü ve iki tarafdan tarîk-i âm ile mahdûd dâhiliyede fevkānî iki bâb oda ve bir sofa ve bir dehliz ve bir kenîf ve tahtânî bir matbâh ve bi’r-i mâ ve kenîf ve havlu ve hâriciyede fevkānî iki bâb oda ve bir dehliz ve tahtında bir kenîfi müştemil mülk menzilin sülüsü beyne’t-tâlibîn nidâ ve müzâyede olunup rağabât-ı nâs bi’l-külliye munkatı‘a oldukdan sonra mezbûre Afife Hatun üzerinde iki yüz guruşda karâr edip ziyâde ile tâlib-i âhar zuhûr etmediğinden mâ‘adâ meblağ-ı mezbûr menzil-i mahdûd-ı mezbûrun el-yevm semen-i misli idiği zeyl-i kitâbda muharrerü’l-esâmi Müslimîn haberleriyle lede’ş-şer‘i’ş-şerîf zâhir ve mukarrer olmağın menzil-i mahdûd-ı mezbûrun sülüsünü meblağ-ı mezbûr iki yüz guruşa mezbûre Afife Hatun’a bi’l-vesâye bey‘ ve temlîk ve teslîm, ol dahi ber-vech-i muharrer iştirâ ve temellük ve tesellüm ve kabz ve kabûl edip semeni olan meblağ-ı mezbûr iki yüz guruşu mezbûre Afife Hatun yedinden müteveffât-ı mezbûrenin vesâyâsını tenfîz için vesâyetim hasebiyle bi’t-tamâm ve’l-kemâl alıp ahz u kabz eyledim, ba‘de’l-yevm menzil-i mahdûd-ı mezbûrun sülüsü mezbûre Afife Hatun’un mülk-i müşterâsı olmuşdur, keyfe mâ teşâ ve tahtâr mutasarrıfa olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr, ba‘dehû ma‘an mürsel mezbûrân ( ) mâ vaka‘a bi’t-taleb ketb olundu.<br><br>Fî 20 min-Receb sene 1143.<br><br>Şuhûdü’l-hâl: el-Hâc Mehmed b. Mustafa, el-Hâc Mehmed b. Salih, Hasan Ağa b. Abdülkadir, es-Seyyid Abdullah Çelebi b. es-Seyyid Mustafa, Mustafa Efendi b. İbrahim, Hüseyin Halîfe b. Himmet</p>          <br><a title="Önceki sayfa" style="text-decoration:none" href="./ayrmetin.php?idno=38168"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38170"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b436"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>