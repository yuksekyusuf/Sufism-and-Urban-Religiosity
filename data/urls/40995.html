﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 671<br>Hüküm no: 716<br>Orijinal metin no: [110a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf b. Bâli’nin merhum Mehmed b. Bali’nin kardeşi ve varisi olduğunu ispat ettiği</b><br><br>Hâlâ kasaba-i İznik kādısı olan umdetü kuzâti’l-İslâm Mevlânâ Hasan Efendi b. Yahya imzâsıyla mümzâ ve hatemi ile mahtûm zeylinde vâki‘ bin altmış senesi Cumâdelâhıre evâili târihi ile müverrah nakl-i şer‘î vârid olup mazmûnunda an-asl Taraklı Yenicesi kazâsına tâbi‘ Sülealanı nâm karye sükkânından olup hâlâ kasaba-i İznik muzâfâtından Ömer-i kebîr nâm karyede mutavattın olan bâ‘isü’l-kitâb Yusuf b. Bâli nâm kimesneden vech-i âtî üzere da‘vâ-yı sahîha ile mesbûku’l-istişhâd-ı şer‘î sudûrundan sonra yine karye-i mezbûrede mutavattın İvaz Hoca b. Bâli ve Receb b. Ahmed b. Oğuz Ali nâm kimesneler nakl-i tahvîl için mahall-i cerh ve ta‘dîle hâzırân olup şöyle edâ-i şehâdet-i şer‘iyye eylediler ki attâr tâifesinden olup mahmiye-i Edirne’de Kıyık mahallesi sâkinlerinden bundan akdem müteveffâ olan Mehmed b. Bâli nâm kimesnenin muhallefâtı mahmiye-i mezbûrede emîn-i beytü’l-mâl yedinde mazbûta olup müsteşhid-i mezbûr Yusuf ile li-ebeveyn karındaşlar olup babaları ismi Bâli ve vâlidelerinin Emine ve cedleri Pîrî ve maskat-i re’sleri karye-i mezbûre Sülealanı olup müteveffâ-yı mezbûrun verâseti müsteşhid-i mezbûra münhasıradır bundan gayrı vâris-i ma‘rûfu ve terekesine müstahıkk-ı âhar olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde ba‘de ri‘âyeti şerâiti’l-kabûl şehâdetleri hayyiz-i kabûlde vâkı‘a olduğu mastûr bulunmağın müteveffâ-yı mezbûrun muhallefâtından mahmiye-i mezbûrede Çokalca mahallesinde vâki‘ mülk menziline vâzı‘atü’l-yed olan ( ) nâm hâtun meclis-i şer‘-i şerîfde olan şühûd-ı tarîkden el-Hâc Ali Bey b. İsmail ve el-Hâc Hasan Ağa b. Ahmed Bey nâm kimesneler li-ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ kitâb-ı mezbûr mevlânâ-yı müşârun-ileyhindir huzûrumuzda imzâlayıp ve hatemini urup biz bu husûsa şâhid eyledi biz bu husûsa şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde ba‘de ri‘âyeti merâsimi’l-kabûl şehâdetleri hayyiz-i kabûlde vâkı‘a olundukdan sonra mezbûr Yusuf’un verasetine hüküm birle mâ-vaka‘a gıbbe’t-taleb ketb olundu.<br><br>Tahrîren [fi’l-]yevmi’s-sâmin min şehri Ramazâni’l-mübârek li-sene semân ve sittîn ve elf.<br><br>Şühûdü’l-hâl: Ahmed Bey b. Abdullah, İshak Beşe b. Ali, Mehmed b. Hasan, Oruc b. Ali, Dilaver b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40994"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40996"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b671"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o803"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>