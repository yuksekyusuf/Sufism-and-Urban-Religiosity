﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 889<br>Hüküm no: 727<br>Orijinal metin no: [165b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un vefat eden eşi Muharrem Efendi’de mehir bedelinden alacağı olduğunu ispat ettiği</b><br><br>Mahmiye-i İstanbul’da Yarhisar mahallesi sükkânından olup Medîne-i münevvere kādısı iken vefât eden merhûm Muharrem Efendi b. Mustafa’nın verâseti zevce-i metrûkesi fahrü’l-muhadderât Şerife Âişe Hatun bt. mevle’l-merhûm nakībü’l-eşrâf es-Seyyid Cafer Efendi ile sagīre kızı Şerife Ümmügülsüm’e ve li-ebin karındaşı Ahmed Ağa’ya münhasıra olduğu şer‘an mütehakkik oldukdan sonra mezbûre Şerife Âişe Hatun tarafından husûs-ı âti’l-beyânda vekîl-i müsecceli fahrü’l-müderrisîn Murad Efendi b. Ali merhûm-ı mûmâ-ileyhin menzilinde akd olunan meclis-i şer‘-i şerîfde merhûm-ı mûmâ-ileyhin terekesine bi’l-verâse vâzı‘u’l-yed olan birâderi merkūm Ahmed Ağa mahzarında üzerine bi’l-vekâle da‘vâ ve takrîr-i kelâm edip müvekkilem mezbûre Şerife Âişe Hatun’un zevci merhûm-ı mûmâ-ileyh Muharrem Efendi b. Mustafa zimmetinde mütekarrir ve ma‘kūdun-aleyh beş yüz guruş mehr-i müeccel hakkı olup hattâ hâl-i kemâl-i sıhhatinde meblağ-ı mezbûr cihet-i mezbûreden müvekkile-i mezbûreye vâcibü’l-edâ deyni olduğunu şuhûd mahzarında ikrâr ve işhâd etdiğinden sonra zimmetinde iken vefât etmeğin terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mûmâ-ileyhden müdde‘âsına muvâfıka beyyine taleb olundukda mahalle-i mezkûrede sâkin merhûm-ı mûmâ-ileyhin mülâzımlarından Osman Efendi b. Mehmed Efendi ve kethüdâsı el-Hâc İbrahim Efendi b. Ahmed li-ecli’ş-şehâde meclis-i ma‘kūda hâzırân olup istişhâd olunduklarında fi’l-vâki‘ merhûm-ı mûmâ-ileyh Muharrem Efendi b. Mustafa hâl-i kemâl-i sıhhatinde müvekkile-i mezbûre içün zevcem Şerife Âişe Hatun’a zimmetimde mütekarrir vâcibü’l-edâ beş yüz guruş mehr-i müeccel deynim var deyü huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîf-i müvekkileti’l-mezbûre mûcebince ba‘de’l-hükm ve’t-tenbîh mâ-vaka‘a kayd-şüd.<br><br>Fî 23 min-Cumâdelûlâ sene 1110<br><br>Şuhûdü’l-hâl: Umdetü’l-mevâli’l-izâm es-Seyyid Mehmed Efendi Kādı-i İzmir sâbıkā, Fahrü’l-müderrisîn Abdullah Efendi b. Mustafa, İbrahim Ağa Kethüdâ-yı Hazret-i Efendi, el-Hâc Mustafa b. Mehmed Acemzâde, Mahmud Çelebi b. Muharrem, el-Hâc Süleyman Çukadâ[r], Hüseyin Çelebi b. Mehmed, el-Hâc Mehmed b. Nuh, Mehmed Efendi b. Ali, Ahmed Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=37670"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37672"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0889"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1078"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>