﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 389<br>Hüküm no: 447<br>Orijinal metin no: [73a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Faniçe bt. Kostaki’nin tabip dükkânı gediğini Hacı Mustafa Ağa b. Ömer’e satması</b><br><br>250 guruş mübâya‘a,<br><br>Mahmiye-i İstanbul’da Fenerkapısı hâricinde Karabaş mahallesinde mütemekkine ve şahsı mu‘arrefe Faniçe bt. Kostaki Nasrâniye meclis-i şer‘-i şerîf-i enverde işbu bâ‘isü’l-vesîka el-Hâc Mustafa Ağa b. Ömer mahzarında ikrâr-ı tam ve takrîr-i kelâm edip mahmiye-i mezbûrede Laleliçeşme kurbünde Dîvânyolu’nda vâki‘ çıkrıkçı ve çilingir dükkânları beynlerinde kâin üç kepenk beher mâh dört buçuk guruş icâre-i kadîmeli bir bâb tabîb dükkânı derûnunda mevcûde beyne’l-esnâf gedik ta‘bîr olunur iki havan ve iki tencere ve dört elek ve iki terâzî ma‘a derâhim ve bir destgâh ve sâir âlât-ı lâzıme ve eşyâ-yı ma‘lûmenin nısfları benim ve nısf-ı âhirleri Karabet zimmînin yedimizde iştirâken ve şâyi‘an emvâlimiz olmağla ben âlât ve eşyâ-yı muharrere-i mezkûreden ber-vech-i muharrer mâlik olduğum nısf hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile bâ-izn-i şerîk merkūm Mustafa Ağa’ya iki yüz elli guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr iki yüz elli guruşu merkūm bana def‘ ü teslîm ben dahi yedinden tamamen ahz ü kabz eyledim fîmâ-ba‘d âlât ve eşyâ-yı muharrere-i mezkûrenin nısfları merkūm el-hâc Mustafa Ağa’nın emvâl-i müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 27 Ş sene [1]242.<br><br>Şühûdü’l-hâl: Muhzır Feyzullah Çelebi, Muhzır İsmail Çelebi, Muhzır Emin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38826"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38828"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b389"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>