﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 66<br>Hüküm no: 23<br>Orijinal metin no: [8a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Çelebi’nin tasarrufunda olan vakıf menzilini devrettiği</b><br><br>Mahmiye-i İslambol’da el-Hâc Hamza mahallesinde sâkin Ali Çelebi b. İbrahim nâm kimesne meclis-i şer‘-i şerîf-i enverde yetmiş altı senesi Cumâdelâhiresi gurresinde vefât eden Mahbûbe Hadîce bt. Abdullah nâm hatunun sagīr oğlu Hasan ve sagīre kızı Âişe’nin tesviye-i emrlerine bâ-hüccet-i şer‘iye vasîyy-i muhtârı olan fahrü’l-eşbâh hâlâ Yedikule ağası işbu sahibü’l-kitâb Ahmed Ağa b. Hasan mahzarında ikrâr-ı tâm ve takrîr-i kelâm edip ashâb-ı hayrâtdan merhûm İsmail Efendi’nin mekteb vakfından olup mahalle-i mezbûrede vâki‘ bir tarafdan Cebeci Hüseyin menzili ve bir tarafdan ba‘zen Başkapıkethudâsı Hüseyin Ağa ve ba‘zen Kapıkethudâsı Mehmed Ağa menzilleri ve bir tarafdan bostan ve bir tarafdan tarîk-i âm ile mahdûd ma‘lûmü’l-müştemilât bi’l-icâreteyn tasarrufumda olan bir bâb menzilimi müteveffât-ı mezbûre Mahbûbe Hadîce Hatun’un vefâtından beş ay mukaddem sene-i mezkûre Muharremi gurresinde hayatında yedinden istidâne ve kabz eylediğim dört yüz guruş deynim mukābelesinde sûret-i kat‘îde bâ-re’y-i mütevellî mezbûre Mahbûbe Hadîce Hatun’a vefâen ferâğ ve tefvîz ve deyn-i mezkûrumu mezbûre Mahbûbe Hadîce Hatun’a kable’l-edâ menzil-i mezkûru rehniyetinden tahlîs etmeden mezbûre [menzil-i] mezkûrun şehriye üçer guruş ecr-i misli olmağla asl-ı deyn-i mezkûr dört yüz guruş ile târih-i mezkûrdan târih-i kitâb şehri gurresine gelince ücret-i menzilden müctemi‘a iki yüz yetmiş üç guruş ki cem‘an altı yüz yetmiş üç guruşu vasîyy-i mûmâ-ileyh Ahmed Ağa bu esnâda bi’l-vesâye benden taleb ve da‘vâ ve benim dahi bir vechile edâya iktidârım olmadığına binâen bâ-tavassut-ı muslihîn ben menzil-i mezkûru kendi hüsn-i rızâ ve tayyib-i hâtırımla bâ-re’y-i mütevellî sagīrân-ı mezbûrâna meblağ-ı mecmû‘-ı mezkûr altı yüz yetmiş üç guruş mukābelesinde ferâğ-ı mu‘teber-i kat‘î ile kendileri enfa‘ ve evlâ olmağla ferâğ ve tefvîz eyledikde vasîyy-i mûmâ-ileyh Ahmed Ağa dahi ber-vech-i muharrer bi’l-vesâye tefevvüz ve kabûl etmeğin ol vechile deyn-i mezkûrdan benim zimmetimi tebri’e ve menzil-i mezkûr sagīrân-ı mezbûrân Hasan ve Âişe’nin dâhil-i havza-i tasarrufları olup kat‘a benim alâka ve medhalim kalmamağla menzil-i mezkûra ve bedeline ve bi’l-cümle husûs-ı mezkûra müte‘allika âmme-i de‘âvî ve kâffe-i mutâlebâtdan sagīrân-ı mezbûrân Hasan ve Âişe ile vasîyy-i mûmâ-ileyh Ahmed Ağa’dan herbirinin zimmetlerini ibrâ-i âmm-ı kātı‘u’n-nizâ‘la ibrâ ve ıskāt edip ve menzil-i mezkûru dahi tahliye ve teslîme ta‘ahhüd eyledim dedikde vasîyy-i mûmâ-ileyh Ahmed Ağa dahi mukırr-ı merkūm Ali Çelebi’yi vicâhen ve şifâhen tahkīk ve tasdîk ve ibrâsını kabûl etmeğin mâ-vaka‘a bi’t-taleb ketb olundu.<br><br>Fî 10 Muharremi’l-harâm sene 1184.<br><br>Şuhûdu’l-hâl: Evliyâ Mehmed Efendi b. Mehmed imâm-ı mahalle-i Sancakdâr Hayreddin, Hâfız Osman Efendi, Kapıcı Ömer b. Mustafa, Kahveci Mehmed Ağa b. el-Hâc Hüseyin, Mustafa Çavuş Çavuşzâde, Ali b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=29957"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29959"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>