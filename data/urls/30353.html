﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 182<br>Hüküm no: 151<br>Orijinal metin no: [44a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafız Ömer Efendi b. Osman’ın Kalenderhane Mahallesi’ndeki arsasını Çavuşbaşı Ahmed Nazif Efendi’ye beş yüz elli guruşa sattığı</b><br><br>Mahmiye-i İstanbul’da Şehzâde Câmi‘-i şerîfi kurbünde Kalenderhâne Mahallesi sükkânından Hâfız Ömer Efendi b. Osman nâm kimesne meclis-i şer‘-i Nebevî ve dîn-i münîf-i Mustafa[vî]’de çavuşbaşı olan bâ‘isü’l-kitâbi’l-müstetâb sa‘âdetlü semâhatlü mekremetlü Ahmed Nazif Efendi hazretleri taraf-ı şerîflerinden husûs-ı âti’z-zikri tasdîka vekîl-i şer‘îleri kîsedârları izzetlü Ömer Efendi b. Mustafa Ağa mahzarında ikrâr-ı tâm ve takrîr-i kelâm edip işbu akd-i âti’z-zikrin sudûruna değin istibdâl tarîkıyle bâ-fermân-ı âlî ve bâ-hüccet-i şer‘iyye mülkiyetine hükm-i şer‘î lâhık olup bu vechile yedimde mülküm olan mahalle-i mezbûrede vâki‘ bir tarafdan Mısırlı el-Hâc Abdullah zevcesi menzili ve iki tarafdan müşârün-ileyh Ahmed Nazif Efendi hazretleri menzili ve bir tarafdan tarîk-i âm ile mahdûd muhterik bir su hazînesi ve inhidâma mâil fevkānî bir hamamı müştemil terbî‘an dört yüz iki zirâ‘ mülk arsamı, tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ile müşârün-ileyh Ahmed Nazif Efendi hazretlerine beş yüz elli beş guruşa bey‘ ve temlîk ve teslîm eylediğimde, onlar dahi ber-vech-i muharrer iştirâ ve temellük ve tesellüm ve kabz ü kabûl buyurmalarıyla, semeni olan meblağ-ı mezkûr beş yüz elli beş guruşu müşârün-ileyh hazretleri yedlerinden bi’t-tamam ve’l-kemâl ahz ü kabz edip fîmâ-ba‘d arsa-i mahdûd-ı mezkûrede benim asla ve kat‘â alâka ve medhalim kalmayup müşârün-ileyh Ahmed Nazif Efendi hazretlerinin mülk-i müşterâları ve hakk-ı sırfları olmuşdur, keyfe mâ yeşâ’ ve hasbe-mâ-yahtâr tasarruf buyursunlar dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 29 min-Cumâdelûlâ sene [1]194.<br><br>Şuhûdü’l-hâl: eş-Şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=30352"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30354"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o314"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>