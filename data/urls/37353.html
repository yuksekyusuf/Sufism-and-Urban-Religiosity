﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 539<br>Hüküm no: 409<br>Orijinal metin no: [99a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aşçıbaşı Ali’nin hayatta iken cariyesi Gülistan’ı azat ettiği</b><br><br>Mahmiye-i İstanbul’da Altıboğça mahallesi ahâlîsinden olup Mısr-ı Kāhire’de bundan akdem vefât eden Aşçıbaşı el-Hâc Ali b. Hüseyin’in verâseti zevceteyn-i metrûkeyni Havva Hatun bt. Mehmed ve Âişe Hatun bt. Abdullah ile sulbî kebîr oğlu Mehmed ve sulbiye sagīre kızı Emetullah’a münhasıra olduğu şer‘an zâhir ve mütehakkık oldukdan sonra müteveffâ-yı mezbûra rıkkını mu‘terife işbu uzun boylu, açık kaşlı, elâ gözlü, Gürciyyü’l-asl, Müslimetü’l-millet hâfızatü’l-kitâb Gülistan bt. Abdullah meclis-i şer‘de sagīre-i mezbûre Emetullah’ın ammi ve savb-ı şer‘den mansûb vasîsi el-Hâc Ömer b. Hasan ve mezbûretân Havva ve Hadîce nâm hatunlar mahzarlarında üzerlerine da‘vâ ve takrîr-i kelâm edip seyyidim müteveffâ-yı merkūm Aşçıbaşı el-Hâc Ali b. Hüseyin târîh-i kitâbdan yedi sene mukaddem Kadıçeşmesi kurbünde vâki‘ ...? bir sakfdan düşüp mecrûh olduğumda bi-emrillâhi te‘âlâ mübtelâ olduğum cerhden ifâkat bulursam benim içün câriye-i memlûkem olan Gülistan malımdan âzâd olsun deyü huzûr-ı Müslimînde ikrâr ve işhâd ettiğinden sonra cerh-i merkūmdan kendüye ifâkat gelip kemâl-i sıhhat bulmağın ben sâir harâir-i asliyât gibi hürre olmuş iken vasiyy-i merkūm ile mezbûretân Havva ve Hadîce bana rakīka olup terekeden olmak üzere bi-gayr-ı hakkın vaz‘-ı yed eder suâl olunup sebîlim tahliye olunmak matlûbumdur dedikde gıbbe’s-suâl ve’l-inkâr müdde‘iye-i merkūmeden müdde‘âsına beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Acem Ağa mahallesi sükkânından Mehmed Efendi b. Mahmud ile Ayasofya-i kebîr mahallesinde sâkine Emine Hatun bt. Halil ve Altıboğça mahallesinde sâkine İsmihan Hatun bt. Abdullah nâm hatunlar li-ecli’ş-şehâde meclis-i şer‘a hâzırûn olup isre’l-istişhâd fi’l-hakīka müteveffâ-yı mezbûr Aşçıbaşı el-Hâc Ali b. Hasan târîh-i kitâbdan yedi sene mukaddem Kadıçeşmesi kurbünde vâki‘ ...? bir sakfdan düşüp mecrûh olduğumda mübtelâ olduğum cerhden ifâkat bulursam işbu mevsûfe-i mezbûre içün câriye-i memlûkem olan Gülistan malımdan âzâd olsun deyü bizim huzûrumuzda ikrâr ve bizi işhâd ettikden sonra cerh-i merkūmdan kendüye ifâkat gelip ber’-i tâm bulup mezbûre Gülistan sâir harâir-i asliyât gibi hürre olmuşdur, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mevsûfe-i mezbûrenin sebîli tahliye olunmağın mâ-vaka‘a bi’t-taleb kayd şüd.<br><br>Hurrire fî 20 min-Rebî‘i’l-âhir sene aşer ve mi’e ve elf.<br><br>Şuhûdü’l-hâl: Mehmed Efendi b. Mehmed el-imâm, Hasan Çelebi b. Abdullah, İbrahim Çelebi b. Mehmed, İbrahim Çelebi b. Ahmed, Çukadâr el-Hâc Süleyman</p>          <br><a title="Önceki sayfa" style="text-decoration:none" href="./ayrmetin.php?idno=37352"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37354"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0539"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1146"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>