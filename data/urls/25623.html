﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 634<br>Hüküm no: 736<br>Orijinal metin no: [94a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe b. Ali’nin Hacı Ali b. Hacı Hasan tarafından evine bıçaklı saldırı yapıldığını şahitlerle ispat ettiği</b><br><br>Yalın bıçak evime girdi deyü da‘vâyı isbât.<br><br>Mahmiye-i İstanbul’da Derviş Ali mahallesinde sâkin işbu bâ‘isü’l-kitâb Mehmed Beşe b. Ali mahfil-i kazâda el-Hâc Ali b. el-Hâc Hasan mahzarında üzerine da‘vâ ve takrîr-i kelâm edip merkūm el-Hâc Ali târih-i kitâbdan yirmi iki gün mukaddem kable’z-zuhr benim sâkin olduğum menzilim kapısına gelip depme ile kapımı açıp elinde yalın bıçak ile haremime girip ehl ü ıyâlim feryâd etmekle yine haremimden çıkıp gitmişdir hâlâ mezbûrdan suâl olunup mûcebi icrâ olunmak matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden olup mahalle-i mezkûre sükkânından Mehmed Çelebi b. Ahmed el-müezzin ve Hasan Çelebi b. Mehmed nâm kimesne li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka târih-i mezkûr günü re’yü’l-ayn gördük biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerine gıbbe ri‘âyeti şerâ’iti’’l-kabûl şehâdetleri makbûle olmağın mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mehmed Efendi b. Abdullah el-imâm, Ahmed Beşe b. Oruc el-mübâşir, Mehmed Çavuş b. Mustafa Çavuş, Şahin Beşe b. Abdullah, İsmail Çelebi b. ( ), Sefer Efendi b. ( ), Osman Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=25622"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25624"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b634"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o972"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>