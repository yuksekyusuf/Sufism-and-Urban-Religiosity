﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 122<br>Hüküm no: 111<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarıkavak köylü Hasan’ın vergilerini Sipahi Hasan’a ödemek şartıyla Üsküdar’da ikametine izin verildiği</b><br><br>Medîne-i Üsküdar’a muzâfe Taşköprü nâhiyesine tâbi‘ Sarıkavak nâm karye sâkinlerinden Hasan b. Ömer nâm kimesne [meclis-i] şer‘-i hatîrde nâhiye-i mezbûreye tâbi‘ Bahşikaraman timârı sipâhisi fahrü’l-akrân Hasan Ağa b. Abdullah nâm sipâhi mahzarında ikrâr ve takrîr-i kelâm edip ben mezbûr Hasan Ağa’nın sipâhisi olduğu timâr-ı merkūmun defter-i hâkānî mûcebince ra‘iyyet ve ra‘iyyeti oğullarından olup târîh-i kitâbdan sekiz sene mukaddem karye-i mezbûre ra‘iyyeti terk ve Üsküdar’a gelip temekkün eylediğim ecilden sipâhi-i merkūm Hasan Ağa yedine i‘tâ olunan emr-i âlî mûcebince re‘âyâ tâifesi ra‘iyyeti terk edeli on sene olup on seneyi geçmiş değil ise yine karye-i mezbûreye nakl olunmak kānûn olup benim dahi ra‘iyyeti terk eylediğim sekiz sene olduğundan karye-i merkūmeye nakl ve iskân olunmak üzere ber-mûceb-i emr-i âlî râzı olup lâkin sekiz seneden beri rüsûm-ı ra‘iyyetden zimmetimde müctemi‘ olan yirmi dört guruşu dahi Hasan Ağa’ya def‘ ü teslîm eylediğimde ol dahi yedimden ahz [u] kabz etmekle beher sene rüsûm-ı ra‘iyyeti edâya râzı olup ber-vech-i muharrer ta‘ahhüd eylediğimde sipâhi-i merkūm Hasan Ağa dahi Üsküdar’da sâkin olmama bana izin vermişidi dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî ( ) Zilhicce sene 1150<br><br>Şuhûdü’l-hâl: Veli Bey b. Mehmed, Hasan Bey b. Ramazan, İsa Bey b. Musa, Osman Bey b. Ahmed, Ömer ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52420"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52422"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o305"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>