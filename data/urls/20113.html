﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 87<br>Hüküm no: 64<br>Orijinal metin no: [25b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden İbrahim Bey b. Mehmed’in Mehmed Bey b. Ali’ye olan borcunun terekesinden ödenmesi</b><br><br>Medîne-i Hazret-i Ebî Eyyûb-i Ensârî -radiyallâhu anhu- de vâki‘ Kasımpaşa mahallesinde mutavattın olan Mehmed Bey b. Ali mahfil-i şer‘-i şerîfde yine mahalle-i mezbûrede mutavattın olup Rumeli’nde medîne-i Yenişehir’de vefât eden merhûm İbrahim Bey b. Mehmed’in bint-i sulbiyesi Fâtıma nâm sagīrenin cânib-i şer‘-i şerîfden mansûb vasîsi olan Mehmed Efendi b. Hemdem muvâcehesinde üzerine da‘vâ edip bundan akdem merhûm-ı mezbûr İbrahim Bey’e hâl-i hayâtında karz tarîkiyle yirmi bin akçe verip ol dahi vech-i muharrer üzre kabz ve tesellüm edip meblağ-ı mezbûr zimmetinde kalmışdır, vasiyy-i mezbûrun yedinde olan terekesinden taleb ederim deyip gıbbe’s-suâl vasiyy-i mezbûr vesâyeti hasebiyle merhûm-ı mersûmun terekesine vâzı‘ü’l-yed [26a] idiğini ikrâr ve vech-i muharrer üzre olan deyni inkâr etmeğin müdde‘î-i mezbûrdan da‘vâsına mutâbık beyyine taleb olundukda udûl-i müslimînden mahalle-i mezbûre sükkânından Mehmed Bey b. Takiyyüddin ve Mehmed Çelebi b. Mansur nâm kimesneler li ecli’ş-şehâde mahfil-i şer‘-i şerîfe hâzırân olup gıbbe’l-istişhâd fi’l-vâki‘ müdde‘î-i mezbûr Mehmed Bey’den merhûm-ı mersûm İbrahim Bey hâl-i hayâtında meblağ-ı mezbûr yirmi bin akçeyi karz tarîkiyle bizim huzûrumuzda ahz u kabz etti, biz bu husûsa bu minvâl üzre şâhidleriz, şehâdet dahi ederiz dediklerinde ba‘de’t-ta‘dîl ve’t-tezkiyye şehâdetleri makbûle oldukdan sonra gıbbe’l-istihlâf mezbûr Mehmed Bey da‘vâ eylediği meblağ-ı mezbûr yirmi bin akçeyi merhûm-ı mezbûrdan hâl-i hayâtında ahz u kabz etmeyip vechen mine’l-vücûh zimmetini berî etmediğine yemîn teklîf olundukda ol dahi vech-i muharrer üzre yemîn billâh eyledikde mûcebi ile hükm olundu. Hurrire fî evâsıtı Cumâdelûlâ [sene 1026]<br><br><br>Şuhûdü’l-hâl: Abdi Çelebi b. Ömer el-İmâm, Ali Çelebi b. Hüseyin, Mustafa [b.] Mehmed, İbrahim el-Muhzır</p>          <br><a title="Önceki sayfa" style="text-decoration:none" href="./ayrmetin.php?idno=20112"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20114"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o197"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>