﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 422<br>Hüküm no: 540<br>Orijinal metin no: [110a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Todori’ye olan borcunu ödemesi hususunda Yanaki v. Dimitraki’ye tenbihte bulunulması</b><br><br>Bâ-mühr-i efendi,<br><br>Ma‘rûz,<br><br>Bahçekapısı’nda Bakkāl, arzuhâl eden Todori v. Mihal zimmî meclis-i şer‘-i münîrde sâbıkā Eflâk voyvodası İskerletoğlu Kostantin’in kapı kethüdâsı derûn-ı arzuhâlde mezkûrü’l-ism Yanaki v. Dimitraki muvâcehesinde mesfûr Yanaki zimmetinde bin yüz yetmiş bir senesi Ramazanı’nda yedimde olan tezkireleri mantûklarınca yedimden iştirâ ve kabz eylediği on iki bin üç yüz elli sekiz vakiyye revgan-ı sâde ve on iki bin yedi yüz doksan bir vakiyye asel ve dokuz yüz altmış dokuz vakiyye şem‘-i asel ve bin sekiz yüz on vakiyye şem‘-i revgan ve bin beş yüz on beş vakiyye revgan-ı zeyt ve iki yüz yetmiş sekiz keyl pirinç bahâlarından on dört bin beş yüz on üç guruş hakkım olup meblağ-ı mezkûrun yedi bin beş yüz guruşunu [110b] bundan akdem ahz ü istîfâ etmiş idim. Bâkī kalan yedi bin on üç guruşu dahi mesfûr Yanaki’den hâlâ taleb ederim deyü da‘vâ ve mesfûr Yanaki cevâbında müdde‘î-i mesfûr Todori’nin ber-minvâl-i muharrer müdde‘âsını ikrâr ü i‘tirâf etmeğin mûcebiyle meblağ-ı bâkī-i mezkûr yedi bin on üç guruşu müdde‘î-i mesfûr Bakkāl Todori zimmîye edâ ve teslîme mesfûr Yanaki’ye tenbîh olunduğu huzûr-ı âlîlerine i‘lâm olundu.<br><br>Fî 15 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42645"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42647"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b422"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>