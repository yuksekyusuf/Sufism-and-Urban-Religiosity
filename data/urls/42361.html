﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 232<br>Hüküm no: 255<br>Orijinal metin no: [48b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail b. Halil’in eski eşi Hatice’de olan eşyalarının kendisine teslim olunması</b><br><br>Ma‘rûz,<br><br>Yağlıkçılar kurbünde haffâf tâifesinden sâhib-i arzuhâl el-Hâc İsmail b. el-Hâc Halil mahfil-i şer‘iyyâtda zâtı ta‘rîf-i şer‘î ile mu‘arrefe olan zevce-i sâbıkāsı Hadice bt. Abdullah muvâcehesinde işbu yedimde olan müfredât defteri nâtık olduğu üzere eşyâ-i memlûkemden yüz beş guruş kıymetli bir çift altın bilezik ve elli beş guruş kıymetli bir çift altın kuşak ile sâir eşyâ-i ma‘lûmemi hîn-i müfârakatde bi-gayr-ı hakkın ahz u kabz etmekle hâlâ taleb ederim deyü da‘vâ ve mezbûre Hadice cevâbında zikr olunan altın bilezik ve kuşağı ahzedip hâlâ yedinde olduğunu ikrâr ve mâ‘adâ eşyâyı inkâr etmeğin mu‘terife olduğu bilezik ve kuşağı mezbûr el-Hâc İsmail’e redd ü teslîme mezbûre Hadice’ye ba‘de’t-tenbîhi’ş-şer‘î müdde‘î-i mezbûr el-Hâc İsmail ziyâde müdde‘âsı olan eşyâya ve zikr olunan bilezik ve kuşakdan mâ‘adâ târîh-i i‘lâma gelince cemî‘ hukūk-ı sâireye müte‘allika âmme-i de‘âvîden mezbûre Hadice’nin zimmetini ibrâ-i âm ile ba‘de’l-ibrâ ve mezbûre Hadice dahi kezâlik cemî‘ hukūk-ı şer‘iyyeye müte‘allika âmme-i de‘âvîden mezbûr el-Hâc İsmail’in zimmetini ibrâ-i âm ile ibrâ ve iskāt edip ve her biri âharın ber-minvâl-i muharrer ibrâsını ba‘de’l-kabûl redd ü teslîme tenbîh-i şer‘î olunan sâlifü’l-beyân bilezik ve kuşağı mezbûr el-Hâc İsmail’e teslîme müte‘ahhid olduğu huzûr-ı âlîlerine i‘lâm olundu.<br><br>Fî 26 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42360"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42362"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b232"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>