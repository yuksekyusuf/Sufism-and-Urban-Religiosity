﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 610<br>Hüküm no: 553<br>Orijinal metin no: [179a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çukadâr Ali Bey b. Abdülmennan’ın vakfiyesi</b><br><br>Vaka‘a zâlike’l-hükmü bi’l-vakfi ba‘de en yerû‘a külle mâ yetevakkafü aleyhi âlimen bi’l-hilâfi beyne’l-eimmeti’l-eslâfi’l-eşrâf mine’l-abdi’l-fakīr Receb b. Mahmud el-Kādî bi-medîneti Üsküdar el-mahrûse -ufiye anhümâ-<br><br>Yu‘teberü mâ-fîhi inde sübûtihî şer‘an ketebehû Yahya el-fakīr -ufiye anhü-<br><br>Hamden li-men imtedde medâhu ve tevhîden kemâ vehhadehü’l-avâhu ve’s-salâtü alâ-habîbihî Muhammedin ellezî estafâhu ve alâ-âlihî ve ashâbihî ashâbü’l-yakz ve’l-intibâh amâ ba‘d, işbu mazmûnunda vakıf ikrârından bahseden sahîh ve şer‘î bir hüccettir. Mahmiye-i Üsküdar mahallâtından Karakadı mahallesinde sâkin eş-şehîr bi-Çukadâr Ali Bey b. Abdülmennan nâm kimse, âti’z-zikr vakfına tescîl maksadıyla mütevellî nasbettiği Mehmed Bey b. Abdullah el-cündî nâm kimse mahzarında meclis-i şer‘-i şerîfe hâzır olup şöyle ikrâr ve i‘tirâf eyledi ki, işbu vakıf ikrârının kendisinden sudûruna kadar mâliki olduğu ve taht-ı tasarrufunda bulundurduğu, mahalle-i merkūmede vâki‘, muhavvateyni hâvî, muhavvata-i dâhiliyesi tahtânî ve fevkānî ikişer bâb hâneyi, kileri, sofayı, sundurmayı, fırını cüneyneyi müştemil, muhavvata-i hâriciyesi fevkānî üç bâb hâneyi, şehnişîni ve ahırı müştemil, hudûdu bir tarafından el-Hâc Mehmed b. Ahmed mülkü, bir tarafından Fâtıma Hatun bt. Mehmed mülkü, bir tarafından Hadice Hatun bt. İsa mülkü ve mahalle-i mezbûre imâmına meşrûta ev, bir tarafından tarîk-ı âm ile mahdûd menzilini … cümle tevâbi‘i ve levâhıkıyla habs ve vakfetti. Vâkıf-ı mezbûr sonra menzil-i mezkûru tescîl maksadıyla mütevellî nasbettiği mezbûr Mehmed Bey’e teslîm etti. O dahi tesellüm edip sâir mütevellîler evkāfda nasıl tasarruf ettiler ise öyle tasarruf eyledi. Mütevellî-i mezbûr vâki‘ ikrârı vicâhen ve şifâhen tasdîk etti. Emr-i vakf-ı mezbûr vech-i mastûr üzere tamâm olduğunda vâkıf-ı mezkûr İmâm-ı a‘zam Ebû Hanîfe katında vakfın adem-i lüzûmuna mütemessiken vakfiyyetten rücû‘ edip menzilin mülk-i sahîhine ilhâkını talep ve istirdâd eyledi. Mütevellî, imâmeyn-i hümâmeynin re’ylerine tevfîkan redden imtinâ‘ edince hâkim-i muvakki‘ü’l-kitâb huzûrunda murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ-semi‘ahû fe-innemâ ismühû ale’llezîne yübeddilûnehû inna’llâhe semî‘un alîm. Ve ecrü’l-vâkıf ale’l-hayyi’l-cevâdi’l-kerîm.<br><br>Cerâ zâlike ve hurrire fi’l-yevmi’r-râbi‘ aşere min-Şa‘bâni’l-mu‘azzam li-sene tis‘a ve ışrîn ve elf min-hicreti men lehü’l-izzü ve’ş-şeref.<br><br>Şühûdü’l-hâl: Umdetü’l-müderrisîn Seyyid Abdullah Efendi b. el-müvellâ Muslihuddin Efendi, Seyyid Fazlullah Efendi b. Mahmud el-imâm, Hasan efendi b. Abdullah el-kādî, Şa‘bân Halîfe b. Abdi el-imâm, İbrahim Beşe b. Abdullah er-râcil, Mehmed b. Abdullah, Ali b. Abdullah, Ali b. Ahmed el-cündî, Halil b. İbrahim, Mehmed b. İbrahim, Mehmed b. İbrahim, Mehmed Çelebi b. Halil ser-doğancıyân, İbrahim b. Ali, b. Mehmed el-muhzır, Mehmed Çelebi b. el-muhzır, Kara Ali b. Abdullah el-muhzır, Mustafa b. Mehmed el-muhzır, Hasan b. Polad el-muhzır ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=11883"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11885"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b610"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>