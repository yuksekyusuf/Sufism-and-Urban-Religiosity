﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 77<br>Hüküm no: 64<br>Orijinal metin no: [9b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed b. İlyas’ın Lâl Ağa’ya menzilini, bağını ve muhtelif âlet edevâtını sattığı ve sekiz tarla ile bir çayırın tasarruf hakkını tefvîz ettiği</b><br><br>Havâss-ı Kostantıniyye tevâbi‘inden Kestanelik demekle ma‘rûf karye sâkinlerinden Mehmed b. İlyas mahfil-i kazâda hâmil-i hâze’l-kitâb umdetü’l-emâcid ve’l-ekârim Lâl Ağa mahzarında ikrâr ve i‘tirâf edip karye-i mezbûrede vâki‘ bir cânibi Verane nâm zimmî mülküne ve bir cânibi Mercan mülküne [ve bir cânibi] Todor mülküne ve bir cânibi Apostol mülküne müntehî olup bir beyt-i süflî ve üç ahırı ve bir sundurmayı ve cüneyneyi müştemil olan mülk menzilimi ve üç çift kara sığır öküzü ve iki inek ve iki araba ve iki saban demiri ve iki döven ve bir balta ve bir bel ve karye-i mezkûre kurbunda vâki‘ bir cânibi İskerlet bağına ve bir cânibi Apostol bağına ve bir cânibi Lanbortoş bağına müntehî olan mülk bağımı müşârün-ileyh Lâl Ağa’ya on bin nakd-i râyic fi’l-vakt akçeye bey‘ edip kabz-ı semen eyledim ve yine mezbûre kurbunda vâki‘ bir cânibi inde’l-cîrân ma‘lûmetü’l-hudûd sekiz kıt‘a tarlanın ve bir kıt‘a çayırın hakk-ı tasarrufunu sâhib-i arz ma‘rifetiyle mezbûr Lâl Ağa’ya tefvîz edip mukābelesinde mûmâ-ileyh Lâl Ağa’nın yedinden beş bin altı yüz akçe alıp kabz eyledim dedikde mukırr-ı merkūmu akvâl-i meşrûhasında mesfûr Lâl Ağa vicâhen ve şifâhen tasdîk eyledikde mâ vaka‘a vukū‘u üzre gıbbe’t-taleb kayd olundu.<br><br><br>Şuhûdü’l-hâl: Kıdvetü’l-emâsil Mustafa Bey b. Abdullah, Ferruh Bey b. Abdullah el-mütevellî, Mehmed Çelebi b. Ahmed el-Kâtib, İlyas b. Abdullah, Süleyman Çelebi, Hüseyin b. Hüsrev, Hasan b. Nebi, Seydî b. Ali, Mehmed b. Ali, Mustafa b. Yusuf, el-Hâc Kenan b. Mustafa, Hüseyin el-Muhzır Süleyman Halîfe el-İmâm, Bâli b. Hüseyin el-Muhzır Sübhanverdi b. Çerağ, Ahmed Bey b. Abdullah es-Silahî </p>          <br><a title="Önceki sayfa" style="text-decoration:none" href="./ayrmetin.php?idno=12502"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12504"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o249"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>