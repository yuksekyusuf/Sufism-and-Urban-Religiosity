﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 131<br>Hüküm no: 96<br>Orijinal metin no: [28a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Hüseyin’in daha önce gediğini kendisine sattığı Sultan Bâyezid Camii yakınındaki bakkal dükkânındaki sermaye elli bin akçeyi kızı Hafize’den aldığı</b><br><br>Bakkāl<br><br>Mahmiye-i İstanbul’da Atpazarı kurbünde Hüsam Bey Mahallesi’nde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Fâtıma bt. el-Hâc Hüseyin nâm hatun meclis-i şer‘-i hatîr-i lâzımü’t-tevkīrde sadriye kebîre kızı bâ‘isetü hâzihi’l-vesîka Hafîze bt. el-Hâc Hasan nâm hatunun hâlâ zevci ve tarafından husûs-ı âti’l-beyânda ber-vech-i câ’î tasdîka vekîl-i [28b] şer‘îsi Hâfız el-Hâc Mehmed Ağa b. el-Hâc Hasan nâm kimesne mahzarında ikrâr-ı tâm ve takrîr-i kelâm edip mahmiye-i mezbûrede Sultân Bâyezid Câmi‘-i şerîfi kurbünde Buğdaycılar Kapısı hâricinde vâki‘ Solak dükkânı demekle ma‘lûm bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmeyi yedimde mülküm iken işbu bir kıt‘a memhûr temessük nâtık olduğu vech üzere bin yüz seksen iki Recebi’l-ferdi’nin on birinci günü târihinde kızım müvekkile-i merkūme Hafîze Hatun’a safka-i vâhide ile beş yüz guruş semen-i medfû‘ ve makbûza bey‘ ve temlîk ve teslîm eylediğimde, ol dahi ber-minvâl-i muharrer iştirâ ve temellük ve tesellüm ve kabûl etmişidi. El-hâletü-hâzihî dükkân-ı mezkûr derûnunda mevcûde sermâye olan elli bin akçeyi dahi kızım müvekkile-i merkūme Hafîze Hatun bana def‘ ü teslîm eylediğinde, ben-dahi yedinden bi’t-tamam ve’l-kemâl tesellüm ve ahz ü kabz eyledim. Ba‘de’l-yevm sermâye-i merkūmeden gerek dükkân-ı merkūmda ve gerek kızım müvekkile-i mezbûrenin yedinde ve zimmetinde asla bir akçe hakkım ve alacağım kalmayup ve gedik ta‘bîr olunur âlât-ı mezkûre târih-i merkūmdan beri kızım mezbûre Hafîze’nin emvâl-i müşterâtı olup benim kat‘â alâka ve medhalim kalmamışdır dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 22 Safer [11]94.<br><br>Şuhûdü’l-hâl: Müezzin es-Seyyid Süleyman Efendi b. es-Seyyid Ali, el-Hâc İsmail Efendi b. Musa Hatîb-i Câmi‘-i Osmânî, Mu‘îd el-Hâc Hüseyin Efendi b. İbrahim, Pazarbaşı İbrahim Ağa b. el-Hâc Mehmed, el-Hâc İbrahim Efendi b. el-Hâc Mustafa İmâm-ı mahalle, İsmail Efendi b. Hamdullah, Pirinçci Mehmed b. Osman, Ebûbekir Ağa b. el-Hâc Mehmed, es-Seyyid Ömer b. es-Seyyid Osman, Molla Ahmed b. el-Hâc Ömer.</p>          <br><a title="Önceki sayfa" style="text-decoration:none" href="./ayrmetin.php?idno=30297"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30299"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o330"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>