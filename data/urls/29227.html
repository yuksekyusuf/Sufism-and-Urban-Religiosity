﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 332<br>Hüküm no: 249<br>Orijinal metin no: [74a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Bogos’un fırını önünde başka fırınlardan ekmek getirip satılmaması</b><br><br>Ma‘rûz-ı dâ‘î-i devletleri oldur ki Mahmiye-i İstanbul’da Odabaşı sûkunda vâki‘ kebîr ekmekçi fırının müste’ciri olan Bogos zimmî meclis-i şer‘de fırın-ı mezbûr kadîmî ekmekçi fırını olmağla yedimde olan i‘lâm ve hüccet mûcebince Davudpaşa mahkemesi karşısında bir iskemle ve Samatyakapısı dâhilinde bir iskemle ve Çavuş bakkalı demekle ma‘rûf bir iskemle ve Küçük hamamda bakkal dükkânında bir iskemle ve Meydancı nâm mahalde bir iskemlesi olup fırın-ı mezbûrda tabh olunan nân-ı azîz zikr olunan iskemlelerde bey‘ olunurken, fırın-ı mezbûr mukaddemâ harâb ve mu‘attal oldukda zikr olunan fırın ve iskemleler önünde ve yanında âhar fırınlardan hilâf-ı nizâm tabla ve tekne ile ekmek getirip bey‘ eder hâlâ ben fırın-ı mezbûru işledip nân-ı azîz tabh etmemle [74b] hilâf-ı nizâm âhar fırınlardan tabla ve tekne ile gelen tablakârlar men‘ olunmak matlûbumdur dedikde, fi’l-hakīka hâl vech-i meşrûh üzre olduğunu ekmekçiler yiğitbaşısı Ömer ve sâyıcı Ali ve sâir ehl-i vukūf ihbâr etmeğin, ba‘de’l-yevm mezbûrların nizâmları üzre fırın-ı mezbûr ile iskemleleri önünde meks ve ârâm etmemek üzre tekne ve tablakârlara tenbîh olundu. Fî 12 Rebî‘ilâhir sene [1]139.</p>          <br><a title="Önceki sayfa" style="text-decoration:none" href="./ayrmetin.php?idno=29226"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29228"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o563"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>