﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 388<br>Hüküm no: 398<br>Orijinal metin no: [50a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan Beşe b. Bâyezid Mudurnu’da serdar iken Hüseyin Beşe b. Mustafa’nın cerîme adı altında haksız yere kendisinden para aldığı iddiasıyla açtığı davanın anlaşma ile sonuçlandığı</b><br><br>İbrâ.<br><br>Dergâh-ı âlî yeniçerilerinin birinci oda ahâlîsinden Hüseyin Beşe b. Mustafa meclis-i şer‘de yedinci bölüğe mahsûs oda ahâlîsinden olup sâbıkā vilâyet-i Anadolu’da Mudurnu kasabasında serdâr olan bâ‘isü hâze’l-kitâb Ramazan Beşe b. Bâyezid mahzarında ikrâr ve takrîr-i kelâm edip târih-i kitâbdan yedi sene mukaddem mezbûr Ramazan Beşe kasaba-i mezbûrede serdâr iken cerîme nâmıyla bi-gayr-ı vech-i şer‘î benim on beş kıt‘a esedî guruşumu ahz etmiş idi deyü merkūm Ramazan Beşe’den da‘vâ ve taleb eylediğimde ol dahi inkâr etdikde beynimizde münâza‘ât-ı kesîre vâki‘ olmuş idi. El-hâletü-hâzihî vesâtet-i muslihîn ile mezbûr Ramazan Beşe benimle da‘vâ-yı mezbûreden dört yüz akçe kıymetli bir sîm nacak üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olup zikri mezbûr eden nacağı mezbûr Ramazan Beşe yedinden ahz u kabz edip mâ‘adâ da‘vâsından mezbûrun zimmetini ibrâ-i âmm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-hâdî ve’l-işrîn min-Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: Mustafa Beşe b. Hüseyin oda 1, Süleyman Beşe b. el-Hâc Receb, Hasan Bey b. Muharrem, Gazanfer b. Tevekkül.</p>          <br><a title="Önceki sayfa" style="text-decoration:none" href="./ayrmetin.php?idno=25284"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25286"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b388"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1017"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>