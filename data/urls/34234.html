﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 96<br>Hüküm no: 56<br>Orijinal metin no: [10b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanan şekerci dükkânına ait gedikten kurtarılan eşyaların satılarak yeni sahibinin gediği başka bir yere taşımasına izin verilmesi</b><br><br>Şekerci gediği mübâya‘ası ve nakli<br><br>Mahmiye-i İstanbul’da Kadırga Limanı kurbünde Bostancıbaşı Ali Ağa mahallesinde sâkin şekerciler esnâfı kethüdâsı es-Seyyid Hasan Ağa b. Ali meclis-i şer‘-i münîrde esnâf-ı mezkûreden işbu bâ‘isü’l-kitâb Süleyman Ağa b. Süleyman mahzarında ikrâr-ı tâm ve takrîr-i kelâm edip mahmiye-i mezbûrede Ebulfeth Sultan Mehmed Han Câmi‘-i şerîfi avlusu ebvâbından Boyacıkapısı hâricinde Fıçıcı sokağında Taşhan karşısında vâki‘ bir bâb muhterik şekerci dükkânından müstahlas beyne’l-esnâf gedik ta‘bîr olunur bir çekmece ve bir akçe tahtası ve sâir âlât-ı lâzıme-i ma‘lûme akd-i âti’z-zikrin sudûruna değin bâ-hüccet-i şer‘iye yedimde müstakıllen mülküm olmağla ben ber-minvâl-i muharrer mâlik olduğum âlât-ı lâzıme-i ma‘lûmeyi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile merkūm Süleyman Ağa’ya üç bin yedi yüz elli sekiz guruşa bey‘ ü temlîk ve teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr üç bin yedi yüz elli sekiz guruşu bana tamâmen def‘ ü teslîm ve ben dahi yedinden ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt eyledik ba‘de’l-yevm âlât-ı muharrere-i mezkûrede benim aslâ ve kat‘â alâka ve medhalim kalmamağla müşteri-i merkūm Süleyman Ağa’nın mülk-i müşterâsı ve hakk-ı sırfı olup lâkin dükkân-ı mezkûr bundan mukaddem bi-kazâillâhi te‘âlâ vukū‘ bulan harîkde muhterik olduğundan arsası terk ve mahâll-i âhara ilâve olunmuş olmağla ol vechile gedik-i mezkûrun mahâll-i âhara nakli lâzım geldiğine binâen âlât-ı lâzıme-i mezkûreyi mahmiye-i mezbûrede Kantarcılar sûkunda vâki‘ leblebici ve camcı dükkânları beynlerinde kâin merkūm Süleyman Ağa’nın bâ-temessük-i mütevellî bi’l-icâreteyn mutasarrıf olduğu âhar gedikden ârî bir bâb dükkâna nakl ve esnâfımızın şurût-ı nizâmları mûcebince derûnuna vaz‘ ve gedik-i mezkûr mahâll-i sânî-i mezkûrda mu‘teber ve müstekar olmasını istid‘â edip fi’l-hakīka bu makūle gedik nakli esnâf-ı mezkûrenin şurût-ı nizâmlarından idiğini esnâf-ı mezkûreden zeyl-i vesîkada muharrerü’l-esâmî Müslimîn alâ-tarîkı’ş-şehâde ihbâr etmeleriyle gedik-i mezkûru mahâll-i sânî-i mezkûrda merkūm Süleyman Ağa ke-emsâlihi dilediği vechile mâlik ve mutasarrıf olsun dedikde gıbbe’t-tasdîki’ş-şer‘î mâ vaka‘a bi’t-taleb ketb ve imlâ olundu.<br><br>Fî 26 Şevvâl sene 1246<br><br>Şuhûdü’l-hâl: Hasırcızâde el-Hâc Abdullah Ağa, Mahmudpaşa’da el-Hâc Halil Ağa, Hasanpaşa Hanı’nda es-Seyyid İsmail Ağa, Ayasofyalı İbrahim Ağa, es-Seyyid Hasan Usta, Hüseyin Çelebi el-Muhzır, Yiğitbaşı İbrahim Usta ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34233"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34235"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>