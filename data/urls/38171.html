﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 437<br>Hüküm no: 366<br>Orijinal metin no: [81b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Attar İsmail Ağa’nın mirasçıları arasında sulh olduğu</b><br><br>Husûs-ı âti’l-beyanın mahâllinde ketb ü tahrîri için savb-ı şer‘-i enverden Mevlânâ Salih Efendi irsâl olunup ol dahi mahmiye-i İstanbul’da Ayasofya-i Kebîr kurbünde Üskübî mahâllesinde sâkin iken bundan akdem vefât eden Mısır Çarşısı attârlarından el-Hâc İsmail Ağa b. Halil’in menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkesi Emine Hatun bt. Abdullah ile sulbiye kebîre kızı Ümmühani Hatun’a ve li-ebeveyn er karındaşı oğlunun oğlu Abdülkerim Çelebi b. Osman’a münhasıra ve tashîh-i meselesi sekiz sehmden olmağla sihâm-ı mezbûrenin bir sehmi zevce-i mezbûreye ve dört sehmi mezbûre Ümmühani Hatun’a ve bâkī üç sehmi mezbûr Abdülkerim Çelebi’ye isâbeti tahakkukundan sonra mezbûr Abdülkerim Çelebi meclis-i ma‘kūd-ı mezbûrda zâtı ta‘rîf-i şer‘î ile mu‘arrefe olan işbu bâ‘isetü’l-kitâb mezbûre Emine Hatun mahzarında ikrâr ve takrîr-i kelâm edip mûrisim müteveffâ-yı mezbûrun eşyâ-i memlûkesinden işbu yedimde olan müfredât defteri mûcebince mecmû‘u yüz guruş kıymetli eşyâ-i ma‘lûme ile bin beş yüz guruş kıymetli işbu akd-i meclis olunan mülk menzilde bâ-hüccet-i keşf bi-tarîkı’l-münâsahati’ş-şer‘iyye bin yedi yüz yirmi sekiz sehmden yüz altmış sekiz sehim menzil hissesinden tashîh-i mezbûr üzere üç sehim hisse-i ma‘lûmemi mezbûre Emine Hatun’dan taleb ve da‘vâ eylediğimde ol dahi eşyâ-i muharrere-i mezbûreyi bi’l-külliye inkâr ve menzil-i mezbûrda olan müteveffâ-yı mezbûrun ber-vech-i muharrer hisse-i mezkûresini ikrâr lâkin zevcim müteveffâ-yı mezbûr hayâtında menzil-i mezbûrda olan hisse-i merkūmesini cemî‘ müştemilâtıyla tarafeynden îcâb ve kabûlü hâvî bey‘-i kat‘î ile iki yüz elli guruş semen-i makbûza bana huzûr-ı Müslimînde bey‘ ve temlîk, ben dahi ber-vech-i peşîn iştirâ ve kabûl etmekle menzil-i mezbûrda olan hisse-i merkūme benim mülk-i müşterâm olmuşdur deyü def‘ ve def‘-i meşrûhunu isbât sadedinde olmağla beynimizde münâza‘ât-ı kesîre ve muhâsamât-ı şedîde vâki‘ olmuş idi, el-hâletü hâzihi muslihûn tavassut edip da‘vâ-i mezbûremden beni mezbûre Emine Hatun ile yüz elli guruş üzerinde inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yüz elli guruşu mezbûre Emine Hatun yedinden bi’t-tamâm ve’l-kemâl alıp kabz edip müdde‘âm olan eşyâ-i muharrere-i mezbûre ile zikr olunan menzil hissesine müte‘allıka âmme-i da‘vâdan ve mutâlebât ve eymân ve muhâsamâtdan mezbûre Emine Hatun’un zimmetini ibrâ-i âmm-ı kātı‘ü’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Ali Ağa b. Mehmed ve el-Hâc İbrahim b. Hüseyin ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’s-sânî min-Cemâziyelâhire sene 1143.<br><br>Şuhûdü’l-hâl: el-Hâc Mustafa Efendi b. Osman Efendi Ayasofya kayyûmbaşısı, Mehmed Efendi b. Mahmud İmam-ı mahâlle-i mezbûre, Müezzin Hasan Efendi b. Halil, Mehmed Çelebi b. Ahmed attâr, es-Seyyid Mehmed Çelebi b. Ahmed, Ahmed Efendi b. İsmail Bey, Molla Osman b. Mehmed, Ali Ağa Çukadâr, Halil Çelebi attâr</p>          <br><a title="Önceki sayfa" style="text-decoration:none" href="./ayrmetin.php?idno=38170"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38172"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b437"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>