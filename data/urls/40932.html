﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 620<br>Hüküm no: 653<br>Orijinal metin no: [100a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Bey b. Abdullah’ın Ümmühani Hatun’a verdiği borcu oğlu ve kefili Feyzullah’tan tahsil edip her ikisinin de zimmetini ibra ettiği</b><br><br>Mahmiye-i İstanbul hısnı ebvâbından Ahırkapısı dâhilinde sâkin Ahmed Bey b. Abdullah nâm kimesne mahrûse-i Edirne’de meclis-i şer‘-i hatîrde fahrü’l-müderrisîn Feyzullah Efendi b. Veliyyüddin mahzarında ikrâr ve takrîr-i kelâm edip târih-i kitâbdan beş ay mukaddem mezbûr Feyzullah Efendi’nin zevcesi gāibe ani’l-meclis Ümmühani bt. İbrahim Ağa nâm hâtun mahmiye-i mezbûrede Akbıyık mahallesinde vâki‘ bir tarafdan Kefeli Mustafa Çelebi mülkü ve bir tarafdan Âişe Hâtun mülkü ve bir tarafdan Fâtıma Hâtun mülkü ve bir tarafdan tarîk-ı âm ile mahdûd mülk menzilinin hâriciyesini bî-tarîkı’l-istiğlâl yüz elli kıt‘a riyâlî guruşa bana bey‘ ve teslîm ve mülknâme hüccetini yedime vaz‘ ve def‘ ben dahi vech-i muharrer üzere iştirâ ve tesellüm ve kabz ve semen-i mezbûru def‘ edip gıbbe’t-tahliyeti’ş-şer‘iyye yine hâriciye-i merkūmeyi beş ay tamâmına değin mezbûre Ümmühani Hâtun’a yedi yüz elli akçeye îcâr ve teslîm ol dahi ber-vech-i mübeyyen istîcâr ve kabûl ve tesellüm eyledikden sonra cemî‘ meblağ-ı mezbûra ve ücret-i merkūmeye zevci merkūm Feyzullah Efendi emr ve kabûlü hâviye kefâlet-i sahîha-i şer‘iyye ile kefîl olmuşidi hâlâ meblağ-ı mezbûr yüz elli guruş ile ücret-i merkūmeyi kefâlet-i mahkiyesi hasebiyle mezbûr Feyzullah Efendi yedinden bi’t-tamâm ve’l-kemâl alıp kabz edip menzil-i mezbûru rehniyyetden fek eyledim ba‘de’l-yevm husûs-ı mezbûra müte‘allik mezbûre Ümmühani Hâtun ve Feyzullah Efendi kıbellerinde vechen mine’l-vücûh alâka ve medhalim kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’t-târihi’l-mezbûre.<br><br>Şühûdü’l-hâl: İbrahim Efendi rûznâmçeci-i sâbık, Osman Ağa b. Ahmed, Abdurrahman Çelebi b. Mehmed, Zülfikar Çavuş b. Abdullah, Ebûbekir Çavuş b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=40931"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40933"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b620"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o813"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>