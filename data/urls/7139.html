﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 153<br>Hüküm no: 99<br>Orijinal metin no: [14b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ketenci Hacı Ahmed’in harap olan evine daha önce izin verilmeyen bir oda ilave etmesine yenilenen inşaat planına uymak üzere izin verildiği</b><br><br>Bâ-mühr-i hazret-i efendi<br><br>Ma‘rûz<br><br>Fermân-ı âlîlerine imtisâlen husûs-ı âti’l-beyânı mahâllinde keşf ve tahrîr için savb-ı şer‘den bi’l-iltimâs ta‘yîn olunan keşif nâibimiz müderrisîn-i kirâmdan Ruhi Mustafa Efendi dâ‘îleri hâssa mi‘mârlarından İbrahim ve el-Hâc Süleyman halîfeler ile mahmiye-i İstanbul’da Hacı Kadın Hamamı kurbünde Hızır Bey mahallesinde vâki‘ sahib-i arzuhâl Kettânî el-Hâc Ahmed’in mahâll-i nizâ‘ olan menziline varıp ahâlî-i mahalle ve gayriden cerîdede mastûrü’l-esâmî Müslimîn huzûrunda akd eylediği meclis-i şer‘de mezbûr el-Hâc Ahmed işbu mu‘âyene olunan menzilim harâba müşrif olmağla bundan akdem temelinden hedm ve tecdîde şürû‘ eylediğimde dokuz zirâ‘ irtifâ‘ ile tarh olunan heyet-i mevcûde üzerine fevkānî binâ edecek yalnız bir oda kadîmî memnû‘ olan cihânnümâ kabîlindendir deyü ba‘de’l-keşf şer‘le men‘ olunmuşidi el-hâletü hâzihî resmini tağyîr ve tarh-ı vâhid üzere zemînden on iki zirâ‘ irtifâ‘la müceddeden binâ etmek murâdımdır demekle mi‘mârân-ı mezbûrân bu sûretle mâni‘-i mündefi‘ ve tarh-ı vâhid ile on iki zirâ‘a dek binâya müsâ‘ade vardır deyü haber verdikleri keşf-i sâbıkda mi‘mâreyn-i âhareynin ihbârlarına mutâbık olmağın mûcebiyle mezbûr el-Hâc Ahmed menzil-i mezbûrun vaz‘ ve resmini tağyîr ve kānûn üzere binâsını zemînden ancak on iki zirâ‘ irtifâ‘la tarh edip ziyâdeye tecâvüzden men‘ olunduğu mevlânâ-yı mûmâ-ileyh mahâllinde keşf ve tahrîr ve ma‘an ba‘s olunan ümenâ-yı şer‘le gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu.<br><br>Fî 23 Rebî‘ülâhir sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7138"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7140"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>