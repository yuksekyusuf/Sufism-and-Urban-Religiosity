﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 100<br>Hüküm no: 33<br>Orijinal metin no: [5b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mimaracem mahallesinden Zeliha bt. Ömer’in bir takım eşyalarını Habibe bt. Eyüb’e satması</b><br><br>Eşyâ mübâya‘ası<br><br>Mahmiye-i İslâmbol’da Mi‘mâr Acem mahallesinde sâkine ve zâtı vech-i şer‘î üzere mu‘arrefe olan Zeliha bt. Ömer nâm hatun meclis-i şer‘de kezâlik zâtı mu‘arrefe işbu bâ‘isü’l-kitâb Habibe bt. Eyüb nâm hatun mahzarında ikrâr ve takrîr-i kelâm edip eşyâ-i memlûkemden bâ-defter-i müfredât otluk memlû dört beledî yasdık ve iki minder ve bir baş yasdığı ve bir basma yorgan ma‘a çârşeb ve bir beledî döşek ve def‘a iki yemeni yorgan bâ-çârşeb ve iki çit mak‘ad ve şalî ve Şam alacası iki entari ve bir sandal hırka ve altı sahan ve dört kapak ve iki tencere bâ-kapak ve bir şorba tası bâ-kapak ve bir kadayıf tepsisi ve def‘a iki sahan bâ-kapak ve bir tencere bâ-kapak ve bir tâbe ve bir sini ve bir leğen ma‘a ibrik ve iki lenger ve bir tasımı tarafeynden îcâb ve kabûlü hâvî bey‘-i bâtt-ı sahîh-i şer‘î ve safka-i vâhide ile mezbûre Habibe Hatun’a otuz guruşa bey‘ u temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr otuz guruşa ve bundan akdem mezbûre Habibe Hatun ile zevci işbu hâzır bi’l-meclis el-Hâc Mehmed b. Ahmed’e târih-i kitâba gelince iki sene mikdârı hizmetim sebk etmekle sinîn-i mezkûrede sebk eden hizmetimin ecr-i misline müte‘allika âmme-i de‘âvî ve kâffe-i mutâlebâtdan mezbûre Habibe Hatun ile zevci hâzır-ı mezbûr el-Hâc Mehmed’den herbirinin zimmetlerini ibrâ ve ıskāt eylediğimde onlar dahi ibrâmı kabûl eylediler, ba‘de’l-yevm eşyâ-i muharrere-i mezkûre mezbûre Habibe Hatun’un mülk-i müşterâsı ve hakk-ı sarfı olup benim kat‘a alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a.<br><br>Fî 18 Şevvâl sene 1196<br><br>Şühûdü’l-hâl: Ali Efendi İmâm-ı mahalle-i mezbûre, Selim Ağa b. Abdullah, Mehmed Beşe b. Süleyman, Ahmed b. Hüseyin, Molla Ali b. Halil, Mehmed Emin b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=10575"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10577"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o691"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>