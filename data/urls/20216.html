﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 45<br>Hüküm no: 12<br>Orijinal metin no: [4b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mustafa Beşe b. Ahmed’in muhallefâtından olup hanımı Belkıs bt. Abdullah ile beytülmâle intikal eden evin Hasan Çelebi b. Derviş Efendi’ye satılması</b><br><br>Mahmiye-i Galata dâhilinde Bereketzâde mahallesi sâkinlerinden olup tarîk-i hacc-ı şerîfde vefât eden ve zevce-i metrûkesi Belkıs bt. Abdullah nâm hâtundan gayrı zâhirde vâris-i ma‘rûfu olmamağla muhallefâtının selâse-i erbâ‘ı cânib-i beytülmâle âid olan Mustafa Beşe b. Ahmed nâm râcilin mahalle-i mezbûrede vâki‘ hudûdunun bir tarafı Hasan Çelebi b. Derviş Efendi mülküne ve bir tarafı hisar duvarına ve bir tarafı tarîk-i âma ve bir tarafı tarîk-i hâssa müntehî olan mülk menzilin rub‘u irs-i şer‘îyle zevce-i metrûkesi mezbûre Belkıs Hâtun’a intikāl edip ve selâse-i erbâ‘ı cânib-i beytülmâle âid ve râci‘ olduğu mütehakkik oldukdan sonra mezbûre Belkıs Hâtun ve mahrûse-i İstanbul ve mahmiye-i mezbûre ve tevâbi‘inde vâki‘ zümre-i râcilîne beytülmâl emîni olan fahrü’l-emâsil ve’l-ekârim Kasım Ağa b. İsmail nâm kimesne ile ma‘an meclis-i şer‘-i şerîf-i lâzimü’t-teşrîfe gelip işbu hâfızü hâze’l-kitâb fahrü’l-akrân Hasan Çelebi b. Derviş Efendi mahzarında her biri ikrâr ve takrîr-i kelâm eylediler ki menzil-i mezkûr bey‘a arz olunup sûk-ı sultânîde kirâren ve mirâren müzâyede olunup rağabât-ı nâs bi’l-külliye münkatı‘a oldukda mezbûr Hasan Çelebi üzerinde seksen beş bin akçede karâr edip ziyâde ile âhar tâlibi olmamağın menzil-i mezkûru merkūm Hasan Çelebi’ye mezbûrü’l-mikdâr seksen beş bin nakd-i râyic fi’l-vakt akçeye bey‘-i bâtt-ı kat‘î ile bey‘ edip mezbûre Belkıs menzil-i mezkûrun semeni olan seksen beş bin akçenin rub‘u olan yirmi bir bin iki yüz elli akçesini benim hisse-i şerî‘a-i şâyi‘am için merkūm Hasan Çelebi yedinden ahz ü kabz eyledim ve mûmâ-ileyh Kasım Ağa dahi semen-i merkūmun selâse-i erbâ‘ı olan altmış üç bin yedi yüz elli akçesini emânet-i mahkiyem hasebiyle mersûm Hasan Çelebi yedinden ahz ü kabz eyledim dediklerinden sonra teslîm-i mebî‘ eyledik, ba‘de’l-yevm menzil-i mezkûr merkūm Hasan Çelebi’nin mülk-i müşterâsıdır, keyfe mâ yeşâ’ ve yahtâr mutasarrıf olsun dediklerinde mukırrân-ı mezbûrânın vech-i muharrer üzere cârî olan ikrârlarını el-mukarrun lehü’l-merkūm Hasan Çelebi bi’l-muvâcehe tasdîk ve bi’l-müşâfehe tahkīk eylemeğin mâ hüve’l-vâki‘ bi’t-taleb ketb olundu. Tahrîren fî evâhiri şehri Rebî‘ilevvel li sene ihdâ ve hamsîn ve elf.<br><br><br>Şuhûdü’l-hâl: Mehmed Efendi b. Ali el-İmâm, Hasan Çelebi b. Sefer, Ahmed Çelebi b. İshak, Ahmed Ağa b. Ali, Ahmed Efendi b. Süleyman el-Kâtib, Ali Efendi b. Mustafa ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=20215"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20217"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b045"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o443"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>