﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 674<br>Hüküm no: 538<br>Orijinal metin no: [125b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şahin v. Kosta’nın ölmüş olan Karabet’ten alacağı olduğu</b><br><br>Mahmiye-i İstanbul’da Şeyh Ferhad mahallesinde sâkin bâ‘isü’s-sifr Şahin v. Kosta nâm zimmî meclis-i şer‘de berât-ı âlîşân ile askerî olup mahmiye-i mezbûrede zikr olunan Şeyh Ferhad mahallesi ahâlîsinden olup düyûnu terekesinden ezyed olduğu halde hâlik olan Karabet v. Sakar v. Hüdaverdi’nin veresesi terekesinden kasr-ı yed etmekle tesviye-i umûruna ve guremâsıyla husûmet ve redd-i cevâba vasî ve kayyım nasb olunmağla terekesine vaz‘-ı yed eden Yani v. Agbal nâm zimmî mahzarında üzerine da‘vâ ve takrîr-i kelâm edip hâlik-i mezbûr Karabet v. Sakar v. Hüdaverdi zimmetinde cihet-i karz-ı şer‘îden dört yüz altmış guruşu ve hayâtında hâlik-i mezbûrun emriyle Beypazarı kazâsında Sarılar nâm mahalde vâki‘ köprü ta‘mîrine sarf eylediğim yüz guruş ki min-haysü’l-mecmû‘ altı yüz on guruş hakkım olup hattâ hâlik-i mezbûr Karabet v. Sakar hâl-i kemâl-i sıhhatinde ciheteyn-i mezbûreteynden zimmetinde bana ol kadar guruş deyni olduğunu alâ-ruûsi’l-işhâd ikrâr ve işhâd edip meblağ-ı mezbûru kable’l-edâ hâlik olmağla yed-i vaz‘da olan tereke-i kāsırasından taleb ederim suâl olunsun dedikde gıbbe’s-suâl vasiyy-i mezbûr cevâbında tereke-i hâlik-i mezbûra vaz‘-ı yedini ikrâr ve müdde‘î-i mezbûrun müdde‘âsını inkâr edicek müdde‘î-i mezbûrdan müdde‘âsına beyyine taleb olundukda mahmiye-i mezbûrede Vâlide Hanı’nda sâkin Marat v. Anastaş ve Arotin v. Serkiz li-ecli’ş-şehâde meclis-i şer‘a hâzırân olup isre’l-istişhâd fi’l-hakīka hâlik-i mezbûr Karabet v. Sakar v. Hüdaverdi hâl-i kemâl-i sıhhatinde işbu müdde‘î-i mezbûr Şahin’e cihet-i karzdan dört yüz altmış guruş ve zikr olunan Beypazarı kazâsında Sarılar nâm mahalde hâlik-i mezbûrun emriyle ta‘mîr ettiği köprü mesârifine sarf eylediği yüz elli guruş ki min-haysü’l-mecmû‘ altı yüz elli guruş deyni olduğunu huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle oldukdan sonra meblağ-ı mezbûr altı yüz on guruşu hayâtında yedinden veyâ vekîli yedinden almayıp veyâ mukābelesinde rehin veyâ âhara havâle etmeyip ve bi’l-cümle turuk-ı şer‘iyye bir tarîk ile zimmetini ibrâ etmediğine merkūm Şahin’e yemîn teklîf olundukda ol dahi ber-vefki’l-mesûl yemîn billâhillezî enzele’l-İncîle alâ Îsâ -aleyhi’s-selâm- etmeğin mûcebiyle ba‘de’l-hükm mâ-vaka‘a bi’t-taleb ketb şüd.<br><br>Fî 16 min-Cumâdelûlâ li-seneti’l-merkūme.<br><br>Şuhûdü’l-hâl: İmâmzâde Mehmed Efendi b. Ahmed, Abdurrahman Efendi b. Ahmed, Yahya Efendi b. Mustafa, Nükâtî Ali Efendi b. Osman, İbrahim b. Mehmed el-muhzır, Süleyman Beşe b. Yusuf, Hasan Çelebi b. Mustafa, Ahmed Çelebi b. Mustafa, Yakub Çelebi b. (°) el-müezzin</p>          <br><a title="Önceki sayfa" style="text-decoration:none" href="./ayrmetin.php?idno=37481"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37483"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0674"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1119"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>