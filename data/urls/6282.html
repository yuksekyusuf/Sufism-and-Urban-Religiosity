﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 118<br>Hüküm no: 66<br>Orijinal metin no: [10a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hamide’nin terekesinden olan cariye Şahbaz’ı varislerin azat ettiği</b><br><br>Itâknâme<br><br>Mahmiye-i İstanbul’da Haraccı Muhyiddin mahallesinde sâkine iken bundan akdem fevt olan Hacce Hamide bt. Ahmed Efendi b. Ramazan nâm hatunun verâseti zevc-i metrûku el-Hâc İbrahim Odabaşı b. Selim ile usûbet-i nesebiye cihetinden ammizâdesi el-Hâc Ali Efendi b. İbrahim Efendi ve âhar ammizâdeleri Mustafa ve Hasan ve el-Hâc Ebubekir b. Osman Efendi’ye münhasıra olduğu lede’ş-şer‘i’l-enver zâhir ve mütehakkık oldukdan sonra mezbûrân el-Hâc İbrahim Odabaşı ve el-Hâc Ali Efendi asâleten ve merkūm Mustafa Çelebi dahi kendiden asâleten ve li-ebeveyn karındaşı merkūmân el-Hâc Ebubekir ve Hasan taraflarından ıtk-ı âti’z-zikre sâbitü’l-vekâle vekîlleri olmağın vekâleten meclis-i şer‘-i şerîf-i enverde müteveffiye-i mezbûra rıkkıyetini mu‘terife olan orta boylu açık kaşlı elâ gözlü Gürciyyetü’l-asl Müslimetü’l-millet bâ‘isetü hâzihi’l-vesîka Şahbaz bt. Abdullah muvâcehesinde her biri asâleten ve vekâleten ikrâr ve takrîr-i kelâm edip mevsûfe-i mezbûre Şahbaz bi’l-ırsi’ş-şer‘î bizlere mevrûs olmağla her birimiz mevsûfe-i mezbûre Şahbaz’ı hasbeten lillâhi te‘âlâ cemî‘ mâlımızdan tahrîr ve i‘tâk ve kayd-ı rıkdan ıtlâk ve harâir-i asliyât silkine idrâc ve ilhâk eyledik, fîmâ-ba‘d mevsûfe-i mezbûre Şahbaz sâir harâir-i asliyât gibi hürre olup bizim ve müvekkilân-ı merkūmânın üzerinde velâ-i şer‘îden gayrı hakkımız kalmadı dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 24 min-Zilhicce sene 1152.<br><br>Şuhûdü’l-hâl: Mehmed Çelebi b. Abdullah, Mustafa b. Mehmed, Molla Hüseyin du‘âcı, es-Seyyid Ali b. Mustafa, Mehmed b. Mustafa, Ali b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6281"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6283"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o673"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>