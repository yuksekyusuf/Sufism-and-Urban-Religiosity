﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 345<br>Hüküm no: 503<br>Orijinal metin no: [75a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Bali ve kız kardeşi Fâtıma’nın evlerini sattıkları</b><br><br>Medîne-i İznikmid mahallâtından Debbağhâne Mahallesi sükkânından Ahmed b. Bali nâm kimesne asâleten ve li-ebeveyn kız karındaşı Fâtıma tarafından bey‘-i âti’z-zikri ikrâra ve kabz-ı semene vekîl olup vekâleti Hasan b. Abdullah ve Mahmud b. Murad şehâdetleriyle şer‘an sâbite olan mezbûre Fâtıma’nın zevci Hüseyin Beşe b. Mahmud nâm kimesne vekâleten ve meclis-i şer‘-i hatîr-i lâzımü’t-tevkīrde işbu sâhibü’l-kitâb İbrahim b. İsmail mahzarında ikrâr-ı tâm ve takrîr-i kelâm edip müvekkile-i mezbûre Fâtıma ile bana babamız müteveffâ-i mezbûr Bali’den irs-i şer‘le intikāl edip zabt ve tasarrufumuzda olan mahalle-i mezbûrede vâki‘ bir tarafdan Mahmud Dayı mülkü ve bir tarafdan Veli mülkü ve iki tarafdan tarîk-i âm ile mahdûd mülk menzilimizi merkūm İbrahim’e üç bin dört yüz akçeye bey‘-i bâtt-ı sahîh-i şer‘î ile bey‘ ve teslîm ol dahi minvâl-i muharrer üzere iştirâ ve tesellüm ve kabûl eyleyip semeni olan meblağ-ı mezbûr üç bin dört yüz fıddî râyic fi’l-vakt akçeyi mezbûr İbrahim yedinden alıp kabz eylediğimizden sonra menzil-i mezbûru mahallinde zabt ve tasarrufa asâleten merkūm ve vekâleten merkūm İbrahim’i taslît eyledik dediklerinde mukırrân-ı mezbûrân Ahmed ve Hüseyin’i ikrâr-ı meşrûhlarında el-mukarru lehü’l-merkūm İbrahim vicâhen tasdîk ve şifâhen tahkīk etmeğin mâ-vaka‘a gıbbe’t-taleb ketb ü sebt olundu.<br><br>Tahrîren fi’l-yevmi’l-ışrîn min-Zilka‘deti’ş-şerîfe li-sene erba‘a ve sittin ve elf.<br><br>Şuhûdü’l-hâl: Mehmed Reis b. Berkalem?, Musa b. İbrahim, Hasan b. İvaz, Hasan b. Hüseyin, Pîrî b. Hüseyin, İbrahim b. Davud, Rıdvan b. Abdullah, Muharrem b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=685"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=687"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b345"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o368"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>