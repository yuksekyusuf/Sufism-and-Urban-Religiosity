﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 295<br>Hüküm no: 319<br>Orijinal metin no: [139-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mustafa’nın, Hacı Halil Vakfı Cabisi Mehmed Efendi aleyhindeki davasının reddedilmesi</b><br><br>el-Hâc Halil Vakfı’nın cibâyet nizâ‘ı<br><br>Ma‘rûz,<br><br>Bâ-işâret-i aliyye sâdır olan fermân-ı âlîlerine imtisâlen zâtı mu‘arrefe sâhibe-i arzuhâl Âişe bt. Mustafa b. Yusuf dâ‘îhânede meclis-i şer‘-i hatîrde Şeyhülislâm-ı -sellemehü’s-selâm- hazretleri nezâret-i aliyyelerinde olan evkāfdan el-Hâc Halil Vakfı’nın meşrûtiyet üzere mütevellîsi el-Hâc Ali hâzır olduğu hâlde vakf-ı mezkûrun akçe vazîfe ile câbîsi olan Mehmed Efendi mahzarında vakf-ı mezkûrun tevliyeti vâkıfın vakfiye-i ma‘mûlün-bihâsında bana meşrûta ve âid iken mezbûr el-Hâc Ali üzerine etdirdiğinden mâ‘adâ ammim olup bundan akdem vefât eden el-Hâc Mehmed’in verâseti bana ve mezbûr Mehmed Efendi’ye ve verese-i sâiresine münhasıra olmağla ammim mezbûrun hâric-ez-defter terekesinden olmak üzere beş bin guruş kıymetli eşyâ ve nakidden hissemi mezbûr Mehmed Efendi’den da‘vâ ve bedel-i makbûz mukābelesinde sulh olup mezbûrun zimmetini ibrâ eylediğim esnâda mezbûr Mehmed Efendi bana dört akçe cibâyet vazîfesi vermek üzere va‘d etmekle vazîfe-i mev‘ûdemi taleb ederim deyü eylediği da‘vâsı şer‘an mesmû‘a olmadığından mâ‘adâ mütevellî-i mezbûrun yedinde olan vakfiyesine nazar olundukda gerek mezbûre Âişe’ye ve gerek babası mezbûre tevliyet kaydı olmayıp ve mezbûre Âişe bundan akdem yine Rikâb-ı müstetâba arzuhâl ve husûs-ı mezkûr için mütevellî-i mezbûr ile evkāf-ı mezkûre müfettişi mevâlî-i izâmdan Muradzâde es-Seyyid Ahmed Efendi dâ‘îleri huzûrunda murâfa‘a ve kezâlik da‘vâsı mesmû‘a olmadığını mütevellî-i mezbûrun yedinde olan i‘lâm-ı şer‘î nâtık olduğu ma‘lûm-ı devletleri buyruldukda emr ü fermân hazret-i men-lehü’l-emrindir.<br><br>Fî 23 Rebî‘ülevvel sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29609"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29611"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b295"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>