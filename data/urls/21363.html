﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 451<br>Hüküm no: 299<br>Orijinal metin no: [71b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ahmed Beşe’den küçük çocuğuna kalan evin, borçların ödenmesi için satılmasına vasînin izin talep ettiği</b><br><br>Mahrûse-i Galata dâhilinde merhûm ve mağfûrun-leh Sultân Bâyezid Han -tâbe serâhu- hazretleri mahallesi sükkânından iken bundan akdem vefât eden Ahmed Beşe b. ( ) nâm kimesnenin evlâd-ı sıgārına vasî-i muhtârı olan bâ‘is-i hâzeˈl-kitâb Süleyman Beşe b. Yusuf meclis-i şer‘de takrîr-i kelâm edip vasîsi olduğum müteveffâ-yı mezbûr Ahmed Beşeˈnin hâlâ düyûn-ı müsbete mütâlebesi terekesini müstağraka olup ve muhallefâtından edâ-i deyne sâlih ancak mahalle-i mezbûrede vâki‘ ma‘lûmüˈl-hudûd zimmetinden gayrı nükūd ve guruş kıymetinden ism-i mâl ıtlâk olunur şeyi olmamak ile zarûret-i deyni içün cânib-i şer‘den menzil-i mezbûrun bey‘ine izin taleb ederim dedikde hâkim-i muvakki‘-i kitâb hazretleri dahi husûs-ı mezkûru zeyl-i sahîfede isimleri mastûr olan sikāt-ı Müslimînˈden tefahhus ve istifsâr eylediklerinde fiˈl-hakīka hâl vasî-i mezbûrun bâlâda takrîr ve beyân eylediği vech üzere olduğu kemâ-hüveˈl-muharrer zâhire ve müte‘ayyine olmağın menzil-i mezbûrun vech-i meşrûh üzere bey‘ine vasî-i mezbûr Sinan Beşeˈye ba‘deˈl-izn mâ-vaka‘a biˈt-taleb ketb olundu.<br><br>Hurrire fiˈl-yevmiˈl-hâmis veˈl-işrîn min-şehri Recebiˈl-ferd li-sene erba‘a ve semânîn ve elf.<br><br>Şuhûdüˈl-hâl: Ali Bey b. Ahmed, Murteza Beşe b. Turhan, Yunus Beşe b. Ramazan, Ahmed b. Ali ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=21362"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21364"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b451"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o956"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>