﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 90<br>Hüküm no: 5<br>Orijinal metin no: [1b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Seyyid Hacı Osman b. Ali ile Seyyid Mustafa b. Seyyid İsmail’in birbirlerine açtıkları hakaret davasından vazgeçtikleri; keresteci esnafının talebiyle de Osman’ın keresteci esnaflığından çıkarıldığı</b><br><br>Bâ-mühr-i hazret-i efendi<br><br>Ma‘rûz<br><br>Keresteci esnâfından sahib-i arzuhâl es-Seyyid el-Hâc Osman b. Ali yine esnâf-ı mezkûreden es-Seyyid Mustafa b. es-Seyyid İsmail herbiri meclis-i şer‘de âhar mahzarında târih-i i‘lâmdan dokuz gün mukaddem Keresteciler sûkunda şütûm-ı galîza ile bana şetm etmekle üzerinde olan hakk-ı ta‘zîrimi taleb ederim deyü herbirimizin âhardan eylediğimiz da‘vâmız[dan] herbirimiz fâriğ olup husûs-ı mezkûra müte‘allik herbirimizin âhar ile kat‘a da‘vâ ve nizâ‘ı yokdur dedikleri ba‘de’t-tescîl esnâf-ı mezkûre kethudâsı Mustafa Çelebi ve yiğitbaşıları es-Seyyid İbrahim ve ihtiyârlarından es-Seyyid el-Hâc İsmail ve Arabzâde el-Hâc Mehmed ve el-Hâc Hasan ve el-Hâc Abdurrahman ve İsmail ve İsmail Bey ve el-Hâc Mustafa ve es-Seyyid Mehmed Çelebi ve el-Hâc Süleyman ve el-Hâc Mehmed ve el-Hâc İbrahim [2a] diğer es-Seyyid Mehmed Çelebi ve diğer el-Hâc Mustafa ve Molla Ahmed nâm kimesneler meclis-i mezkûrda mezbûr es-Seyyid el-Hâc Osman muvâcehesinde mezbûr hadîdü’l-lisân ve dil-âzâr ve sû’-i hulk sahibi olduğundan herbirimiz mezbûrdan müteneffir ve muhâlatasından müctenib olduğumuza binâen mezbûr ba‘de’l-yevm kendi kisbi ile meşgūl olup bizim lonca ta‘bîr olunur cem‘iyetimize gelmeyip umûrumuza kat‘a karışmaması matlûbumuzdur dediklerinde ol dahi ba‘de’l-yevm kendi hâlinde kâr ü kisbi ile meşgūl olup loncalarına varmayıp ve umûrlarına kat‘a karışmamak üzere ta‘ahhüd etmekle ba‘de’t-tescîl bu vechile kat‘-ı nizâ‘ eyledikleri huzûr-ı âlîlerine i‘lâm olundu.<br><br>Fî 27 Safer sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7044"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7046"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>