﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 376<br>Hüküm no: 280<br>Orijinal metin no: [88a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Selanik Metrepolidi Papa Ağnadiyos v. Manol’dan alacaklı olduğunu iddia eden Drako v. Kostantin’in davasını ispat edemediği</b><br><br>Mahrûse-i Galata’ya tâbi‘ Köy nâm karye sükkânından olup Karaposa kapudanının üveyi oğlu Drako v. Kostantin nâm zimmî meclis-i şer‘-i şerîf-i enverde hâlâ Selanik Metrepolidi olan işbu râfiü’l-vesîka Papa Ağnadiyos v. Manol nâm râhip mahzarında üzerine da‘vâ ve takrîr-i kelâm edip mezbûr Ağnadiyos zimmetinde cihet-i karz-ı şer‘îden iki yüz kırk guruş hakkım olup hatta mezbûr Ağnadiyos cihet-i mezbûreden zimmetinde iki yüz kırk guruş bana deyni olduğunu alâ ruûsi’l-işhâd ikrâr ve i‘tirâf etmekle meblağ-ı mezkûru ve sâbıkā Selanik metrepolidi olan gāib ani’l-meclis Mattiyos nâm râhip zimmetinde dahi iki yüz kırk guruş hakkım olup mezbûr Mattiyos zikrolunan metrepolidlikden azl ve yerine merkūm Ağnadiyos metrepolid olmağla gāib-i mezkûrun deyni olan iki yüz kırk guruşu mezkûr Ağnadiyos’dan taleb ederim suâl olunsun dedikde müdde‘î-i mezbûrun takrîr-i meşrûhu üzere gāib-i mezbûr zimmetinde olan iki yüz kırk guruş içün vekâlet veyâ kefâleti mutazammın nesne da‘vâ etmeyip mutlak gāib-i mezbûrun yerine metrepolid olmağla deyni şer‘an edâ lâzım gelmekle gāib-i mezbûr zimmetinde olup mezbûr Ağnadiyos’dan taleb eylediği iki yüz kırk guruş içün müdde‘î-i mezbûr Drako bî-vech mu‘ârazadan ba‘de’l-men‘ kendi zimmetinde cihet-i karz-ı şer‘îden olmak üzere iddi‘â eylediği iki yüz kırk guruş içün istintâk olundukda merkūm Ağnadiyos cevâbında müdde‘î-i mezbûrun gāib-i merkūm Mattiyos zimmetinde kendi temessükü mûcebince altı yüz guruş hakkı olup meblağ-ı mezkûrun yüz yirmi guruşunu ahz u kabz edip dört yüz seksen guruş bâkī kalıp mezbûr Mattiyos’un yerine ben metrepolid olduğumda müdde‘î-i mezbûr Drako yirmi otuz nefer zimmîler ile beni kayığa koyup seni Karaposa kapudanına götürüp haps ettirip gāib-i mezkûrun deyni olan dört yüz seksen guruşu tamamen alırız yâhut cihet-i karzdan olmak üzere iki yüz kırk guruş deyn ikrâr eyle deyü beni cebr ve tahvîf etmeleriyle ben dahi cihet-i karzdan iki yüz kırk guruş deynim vardır deyü kâziben ikrâr edip işbu temessükü vermişidim vech-i muharrer üzere ikrârımda kâzibim deyücek mezkûr Ağnadiyos ikrâr-ı mezkûrunda kâzib ve kendi da‘vâ-yı meşrûhasında mubtıl olmadığına müdde‘î-i mezbûr Drako’ya bi’t-taleb yemîn teklîf olundukda yemînden nükûl etmeğin mûcebiyle mezkûr Drako meblağ-ı bâkī mezbûr iki yüz kırk guruşu dahi mutâlebesi içün bî-vech mu‘ârazadan men‘ birle mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: el-Hâc Mehmed b. İbrahim, Hammâmîzâde Mehmed Efendi, Abdurrahman Efendi, İbrahim Efendi b. ( ), İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28695"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28697"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o828"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>