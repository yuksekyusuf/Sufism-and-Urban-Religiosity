﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 403<br>Hüküm no: 352<br>Orijinal metin no: [130-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuşakçı Ali Ağa, Kavas İbrahim, Cemile Hatun ve Necibe Hatun’un sahibi oldukları ev, bahçe ve mutfağı sattıkları Berber Ömer Ağa’ya açtıkları satış iptali davasında sulh oldukları</b><br><br>Şeyh Vefa’da menzil nizâ‘ı<br><br>Ma‘rûz<br><br>Ashâb-ı arzuhâl Kuşakçı Ali Ağa b. Hüseyin ve kayını İbrahim Kavas b. Yusuf ve zâtları mu‘arrefeler olan kayınvâlidesi Cemile Hatun bt. Mehmed Emin ve zevcesi Necibe Hatun ibnetü’l-mezbûr Yusuf bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde evvelen Çarşamba günü huzûr-ı hazret-i Fetvâ-penâhî’de ve ba‘dehû bi’t-terâzî bâb-ı cenâb-ı müşârün-ileyhde İstanbul kādıları dâ‘îlerine tahsîs buyurulan dâirede ma‘kūd meclis-i şer‘-i münîrde zikri âtî vakıf menzil ve bahçe ve matbaha vaz‘-ı yedi mütehakkık olan derûn-ı arzuhâlde mezkûrü’l-ism Berber Ömer Ağa b. Ahmed muvâcehesinde bâ-temessük-i mütevellî bi’l-icâreteyn seviyyen mutasarrıf olduğumuz İstanbul’da Şeyh Ebulvefâ civârında Voynuk Şücâeddin mahallesinde kâin ma‘lûmü’l-hudûd Hazîne-i Evkāf-ı Haremeyn-i Muhteremeyn tarafından idâre olunan evkāfdan merhûm Kandiyeli el-Hâc İbrahim Ağa Vakfı müsakkafâtından bir bâb vakıf menzil ve ittisâlinde olup merhûm Kubad Çavuş Ağa Vakfı’ndan bir kıt‘a bahçe ve bir matbahı işbu sene-i mübâreke şehri Rebî‘ülevvel gurresinde mezbûr Ömer Ağa’ya sekiz bin iki yüz elli guruş bedel-i makbûz mukābelesinde bâ-re’y-i mütevellî ferâğ ve tefvîz eylediğimizde ol dahi tefevvüz ve kabûl ettikden sonra ferâğ-ı mezkûr tağrîr ve gabn-ı fâhişle olmuş idi deyü biz bundan mukaddem da‘vâya tasaddî eylediğimizde beynimizde münâza‘ât-ı kesîre vâkı‘a olmuş idi el-hâletü hâzihî mezbûr Ömer Ağa rızâsıyla mâlından teberru‘an altı yüz elli guruş bize def‘ ve teslîm biz dahi yedinden ahz u kabz edip bi’l-cümle husûs-ı mezkûra ve menzil ve bahçe ve matbah-ı merkūmlara ve ferâğ-ı mezkûr[a] müte‘allika âmme-i de‘âvîden tarafeynden her birimiz âharın zimmetini kabûlümüzü hâvî ibrâ-i âmm-ı sahîh-i şer‘î ile ibrâ ve iskāt edip bu vechile külliyen kat‘-ı münâza‘a eyledik deyü ikrâr ve tasdîkleri tescîl ve huzûr-ı [âlîlerine i‘lâm olundu]<br><br>Fî 2 Ca sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=35004"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35006"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b403"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>