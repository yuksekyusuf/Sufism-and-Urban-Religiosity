﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 398<br>Hüküm no: 646<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kader bt. Bedros’un akıl sağlığını kaybeden oğlu Kirkor v. Bogos’un özel bir mahalle konulmasını istediği</b><br><br>Mahrûse-i Galata hâricinde Hüseyin Ağa Mahallesi’nde mütemekkine şahs-ı vech-i şer‘î üzere mu‘arrefe Kader bt. Bedros nâm Nasrâniye meclis-i şer‘-i şerîf-i enverde takrîr-i kelâm ve ta‘bîr ani’l-merâm edip sadrî oğlum on üç yaşında Kürkçü Kirkor v. Bogos’a yirmi günden beri cünûn ârız olup muhtellü’d-dimâğ olduğu hâlde esvâk ve pazarda leylen ve nehâren serseri geşt ü güzâr ve mârreye ve hem-civârlarımıza itâle ve tekdîrden hâlî olmamağla husûs-ı merkūm mahalle-i mezbûre ahâlîsinden olup li-ecli’l-ihbâr meclis-i şer‘-i münîrde hâzirûn olanlardan lede’l-istifsâr bu misüllû muhtellü’d-dimâğ olanları ifâkat buluncaya değin mahâll-i mahsûsaya vaz‘ olunagelmekle mecnûn-ı merkūm dahi vaz‘ olunmak murâdımdır dedikde mahalle-i merkūme müezzini es-Seyyid Mehmed Emin Efendi ile ahâlîsinden Bağdasar ve Aleksan ve Moğsis ve Haçador zimmîler dahi mukırre-i mersûmeyi tasdîk ve ber-vech-i meşrûh mahâll-i mahsûs olan Ermeni tâifesinin iskân ed[il]egeldikleri mahalle vaz‘ı bâbında fermân-ı âlîleri sudûrunu istid‘â ve istirhâm eyledikleri mahrûse-i mezbûre Bâb Mahkemesi’nde huzûr-ı âlîlerine i‘lâm olundu.<br><br>Fî 22 Safer sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=22841"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22843"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o441"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>