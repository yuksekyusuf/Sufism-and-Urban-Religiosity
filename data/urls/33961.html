﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 173<br>Hüküm no: 54<br>Orijinal metin no: [25b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadınların sokaklarda Müslümana yakışmayan renkli ve süslü kıyafetlerle gezmelerinin önüne geçilmesi</b><br><br>Bâ-sahh-ı âlî.<br><br>İstanbul kādısı fazîletlü efendi.<br><br>Tâife-i nisânın ırz ve edebiyle gezip mugāyir-i şer‘-i şerîf vaz‘ ve hareket vukū‘a gelmemesine dikkat-ı lâzımeden ve nisâ tâifesinin dürlü dürlü oymalı ve bed-renk ferâce telebbüs etmemeleri bundan akdem fermân-ı âlî ile iktizâ edenlere tenbîh olunmuş olduğundan me’mûrların icrâ-yı fermân-ı âlîye dikkat eylemeleri îcâb-ı me’mûriyetlerinden iken adem-i dikkatden nâşî bu aralıkda tâife-i nisâdan ba‘zıları ırz ve edebi tebdîl ile ehl-i İslâma yakışmayacak sûreti irtikâb ve dürlü dürlü bed-renk ve oymalı ferâceler ve yüzleri açık a‘cûbe yaşmaklar ile geşt ü güzâr etmekde oldukları meşhûd olup bu keyfiyet mugāyir-i şer‘ ve rızâ ve o makūle ırz ve edebiyle ve Müslimâna yakışır kıyâfetle gezmeyen nisâ tâifesinin men‘i zevcine lâzıme-i zimmet kabîlinden idiği âşikâr olmağla fîmâ ba‘d ol vechile oymalı ve bed-renk ferâce ve açık ve a‘cûbe yaşmak ile tâife-i nisânın gezmemelerini ve ol kıyâfetle görülen her kimin zevce ve müte‘allikātından ise mesûl ve mu‘âkab olacağı husûsunu cümleye i‘lân ve işâ‘at etmelerini eimme-i mahallâtı celb ile tefhîm ve ol vechile nisâ tâifesini uygunsuz kıyâfetle gezmekden men‘a mübâderet eyleyesin deyü.<br><br>Fî 26 M sene [1]240.</p>          <br><a title="Önceki sayfa" style="text-decoration:none" href="./ayrmetin.php?idno=33960"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33962"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>