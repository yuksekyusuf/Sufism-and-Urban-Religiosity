﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 368<br>Hüküm no: 352<br>Orijinal metin no: [71b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beneti bt. Yorgi’nin, Fâtıma bt. Mehmed aleyhine açtığı davada iddiasını ispat edemediğinden muarazadan men edildiği</b><br><br>Ketenciler başında menzil<br><br>Ma‘rûz-ı dâ‘î-i devlet-i aliyyeleridir ki<br><br>Sâdır olan fermân-ı âlîlerine imtisâlen zikri câ‘î husûsun mahallinde ketb ü tahrîri içün savb-ı şer‘-i enverden me’zûnen irsâl olunan Kâtib Mehmed Hidâyetullah Efendi dâ‘îleri hâssa mimarı hulefâsından es-Seyyid Mehmed Salih ve es-Seyyid İsmail Hakkı Halîfeler ile İstanbul’da ketencilerbaşında Çelebioğlu Alâaddin Mahallesinde vâki‘ nezâret-i dâ‘îlerinde olan âsûde evkāfdan merhûm Tercümân Yunus Bey Vakfı müsakkafâtından olup bir tarafdan Hasırcı es-Seyyid Mehmed Şâkir Ağa dükkânı ve bir tarafdan bundan akdem hâlik olan Sarafim v. Nikola zimmî arsası ve bir tarafdan vakf-ı âhardan Kasab es-Seyyid Ali Ağa dükkânı ve tarafı râbi‘i tarîk-i âm ile mahdûd ve mukaddemâ birbirine muttasıl yeri ihtisâbdan Derzi ve bir kârgîr sarraf dükkânları ve el-yevm bir bâb nâm [nâ-] tamam dükkâna varup cerîdede mazbûtü’l-esâmî huzûrlarında akd-i meclis-i şer‘-i âlî ettikte hâlik-i mersûmun sulbî sagīr oğlu sâhib-i arzuhâl Alekon’un anası ve tesviye-i umûruna bâ-hüccet vasiyy-i mansûbesi şahsı mu‘arrafe Beneti bt. Yorgi nâm Nasrâniye meclis-i ma‘kūd-ı mezkûrda derûn-ı arzuhâlde mezkûratü’l-ism Fâtıma bt. Mehmed nâm hatunun zevci ve tarafından husûs-ı âtîde vekîl olduğu zâtını ârifân es-Seyyid Mustafa Nesib Ağa b. Mehmed Sâdık ve es-Seyyid Mehmed Ağa b. es-Seyyid Mehmed Emin şehâdetleriyle sâbit olan es-Seyyid Abdüssamed Efendi b. es-Seyyid Mustafa nâm kimesne muvâcehesinde zikr olunan Tercümân Yunus Bey Vakfı’nın mütevellîsi es-Seyyid Ahmed Efendi b. es-Seyyid İbrahim hâzır olduğu hâlde işbu derûnunda [72a] akd-i meclis-i şer‘-i âlî olunan mukaddemâ iki ve hâlâ bir bâb dükkân-ı mezkûr hâlik-i mersûm Sarafim zimmînin sağlığında bâ-temessük-ı mütevellî bi’l-icâreteyn müstakillen taht-ı tasarrufunda iken bin iki yüz otuz altı senesi Şa‘bâni’l-mu‘azzamının yirmi sekizinci günü mecmû‘u elli iki zirâ‘ olup ancak otuz iki zirâ‘ on üç parmak mahallini müvekkile-i mezbûre Fâtıma Hatun’a bâ-re’y-i mütevellî ferağ ve tefvîz ol dahi tefevvüz ve kabûl eyledikden sonra müvekkile-i mezbûre bu esnâda dükkân-ı mezkûrları yedimle müceddeden binâ bir bâb attâr dükkânı binâ ve inşâ eder oldukda mimârân-ı mezbûrân mesâhalarıyla ittisâlinde olan arsa-yı merkūmeden tûlen yedi zirâ‘ beş parmak ve arzen iki zirâ‘ bi-hisab-ı terbî‘i on beş zirâ‘ on bir parmak mahallini müvekkile-i mezbûreye fâriğ olmuşken müvekkile-i mezbûre bi-gayr-ı hakkın fuzûlî zabt etmekle keff-i yed-birle sagīr-i mersûm içün bana teslîme müvekkile-i mezbûre Fâtıma Hatun’a izâfetle vekîl-i merkūm es-Seyyid Abdüssamed Efendi’ye tenbîh olunmak bi’l-vesâye matlûbumdur deyü da‘vâ ettikte vekîl-i mezbûr dahi cevâbında hâlik-i mersûm Sarafim zimmî sağlığında vech-i meşrûh üzere dükkân-ı mahdûd-ı mezkûrları müvekkilem mezbûre zevcem Fâtıma Hatun’a bâ-re’y-i mütevellî işbu ta‘yîn olunan hudûduyla ferağ ve tefvîz ol dahi tefevvüz ve kabûl etmişidi deyü ba‘de’d-def‘ ve’l-inkâr dâfi‘-i vekîl-i merkūm def‘-i mezkûrunu kurb ve civârında olup kizb üzerine kavâtı‘ları mutasavver olmayan bî-garaz Müslimînden Hasırcı es-Seyyid Mehmed Şâkir Ağa b. es-Seyyid Hüseyin ve es-Seyyid Mehmed Ağa b. el-Hâc Ahmed ve Ali Ağa b. Abbas ve Şekerci el-Hâc Ahmed Ağa b. Ahmed ve İsmail Ağa b. Halil ve Berber Ömer Ağa b. Hüseyin ve Kasab es-Seyyid Ali Beşe b. es-Seyyid Hüseyin nâm kimesneler şehâdetleriyle vasiyy-i mezbûr-ı mersûma Beneti Nasrâniye muvâcehesinde vech-i şer‘î üzere isbât etmeğin mûcebince müdde‘iye-i mersûme da‘vâ-yı mezkûresiyle müvekkile-i mezbûre Fâtıma Hatun’a izâfetle zevci vekîl-i merkūm es-Seyyid Abdüssamed Efendi’ye bî-vech-i şer‘î mu‘ârazadan men‘ eylediğini kâtib-i mezbûr mahallinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelüp tarafeyn hâzır oldukları hâlde alâ-vukū‘ihi inhâ ve takrîr eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 26 L sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32777"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32779"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b368"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>