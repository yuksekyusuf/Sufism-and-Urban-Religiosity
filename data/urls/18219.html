﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 5 Numaralı Sicil (H. 983 - 984 / M. 1575 - 1576)<br>cilt: 32,&nbsp;sayfa: 139<br>Hüküm no: 200<br>Orijinal metin no: [126-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hâslar Subaşısı Hüseyin b. Mustafa’nın Mehmed Bey b. Abdullah’tan iltizâm dolayısıyla alacağı olduğu</b><br><br>Bundan esbak ber vech-i iltizâm Hâslar subaşısı olan Hüseyin b. Mustafa zamân-ı iltizâmında mukāta‘a-i mezbûre mahsûlünü tahsîle ber-mûceb-i emr-i âlî havâle olan sipâhi oğlanları zümresinden Mehmed Bey b. Abdullah nâm gulâm sipâhiyi mahfil-i şer‘-i şerîfe ihzâr ve mahzarında takrîr-i da‘vâ edip bundan esbak zamân-ı iltizâmında dokuz [yüz] seksen Muharremi’nin evvelki gününde mukāta‘a-i mezbûrenin kâffe-i mahsûlünden iki yüz bin akçe alıp kabz ettiği hâlen Hızâne-i âmire’ye teslîm için taleb ederim dediğinde mezbûr Mehmed Bey dahi mezbûr Hüseyin’i sâbıkan Rumeli defterdârı olan fahrü’l-emâcid ve’l-ekârim Sünbül Mehmed Çelebi Efendi’nin emri ile haps edip merkūm defterdâr efendinin kapısına iletdim lâkin mezbûr mültezim elinden vech-i meşrûh üzre merkūm mukāta‘a mahsûlünden bir akçe almadım ve bundan esbak merkūm mültezim Hüseyin vech-i meşrûh üzre mukāta‘a-i mezbûre mahsûlünden benden bir akçe almadı deyû ikrâr edip ve zikr olunan da‘vâya müte‘allik zimmetimi ibrâ eyledi [deyû] cevâb verdiğinden ba‘de’l-inkâr udûl-i Müslimînden mahrûse-i İstanbul’da Seyyid Acem câmi‘i hatîbi olan mevlânâ Seyyid Ahmed b. Hüseyin ve câmi‘-i mezbûr müezzini olan Ahmed b. Veli ve sâbıkan mukāta‘a-i mezbûre kâtibi olan Mehmed Çelebi b. Mustafa merkūm mültezim mahzarında mezkûr Mehmed Bey’in sıdk-ı cevâbına mutâbık edâ-i şehâdet edip gıbbe’t-takrîri’ş-şer‘î şehâdetleri makbûle olup mûcebi ile hükm olunduğunda vâki‘ hâl gıbbe’t-taleb ketb olundu. Tahrîren fî evâsıtı Zilka‘de sene selâse ve semânîn ve tis‘a mi’e.<br><br><br>Şuhûdü’l-hâl: İlyas Ağa b. Abdullah, Osman b. Abdullah, Ferruh Kethüdâ b. Abdullah, Mustafa b. Abdullah, Hüseyin b. Abdurrahman, Ahmed b. Yusuf, Hamza Bey b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=18218"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18220"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt005&bsm=glt005b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt005&bsm=glt005o171"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>