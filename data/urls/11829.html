﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 555<br>Hüküm no: 498<br>Orijinal metin no: [161a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medine-i Münevvere Evkafı’na ait evde oturan Ahmed Çelebi b. Ali’ye yanan evini yeniden yapmaya izin verilmesi</b><br><br>Mahmiye-i İstanbul’da Voynuk Şücâ‘ mahallesinde sâkin fahrü’l-akrân Ahmed Çelebi b. Ali meclis-i şer‘de takrîr-i kelâm edip Medîne-i Münevvere Vakfı’ndan olup mahalle-i mezbûrede vâki‘ bir tarafı Kuzu Ali Ağa mülkü ve bir tarafı İbrahim Çelebi mülkü ve iki tarafı tarîk-i âm ile mahdûd büyût-ı müte‘addideyi müştemil olan vakıf menzile icâre-i mu‘accele ve yevmi bir akçe icâre-i müeccele ile ben mutasarrıf iken hâlen vâki‘ olan harkda menzil-i mezkûr bi’l-külliye muhterik olup ta‘mîrine vakıfda müsâ‘ade olmamağla müceddeden ihdâs eylediğim binâ mülküm olmak üzere vakf-ı mezbûr mütevellîsi olan fahrü’l-akrân İsmail Çelebi b. Mehmed vech-i muharrer üzere binâya izin vermişdi, el-hâletü hâzihî savb-ı şer‘den üzerine varılıp menzil-i mezkûrun nıkzı ne mikdâr akçeye mütehammildir, takvîm-i sahîh ile takvîm ve tahmîn olunmak matlûbumdur dedikde kıbel-i şer‘den Mevlânâ Hasan Efendi b. Abdünnebî irsâl olunup ol dahi hâssa mi‘mârlardan Üstâd Ali Çelebi b. Halil ve zeyl-i sütûrda isimleri mastûr olan Müslimîn ile üzerine varıp mütevellî-i mûmâ-ileyh İsmail Çelebi muvâcehesinde mu‘âyene ettiklerinde fi’l-hakīka menzil-i mezkûrun tûlen ve arzen bi-hesâb-ı şatrancî yedi yüz iki zirâ‘ arsası olup ve menzil-i mezkûrun nıkzı dahi bin beş yüz akçeye mütehammildir, ziyâdeye tahammülü yokdur deyu ta‘yîn ve tahmîn ve ittifâk eylediklerinde vâki‘ hâli mevlânâ-yı mezbûr mahallinde tahrîr ba‘dehû gelip meclis-i şer‘de inhâ ve takrîr, merkūm Ahmed Çelebi’ye ihdâs eylediği binâsı mülkü olmak üzere binâya izin verilip mâ-hüve’l-vâkı‘ gıbbe’t-taleb ketb olundu.<br><br>Tahrîren fi’l-yevmi’l-hâmis aşer mine’l-Muharremi’l-harâm li-sene semân ve selâsîn ve elf.<br><br>Şühûdü’l-hâl: Sıdkı Efendi b. Hasan, İsa Ağa b. ( ), Hızır Çavuş b. Abdullah, Kaytas Bey b. Abdullah, Ali Bey b. Abdullah el-bevvâb, el-Hâc Ali b. Ali, Hasan b. Hüseyin er-râcil, Mustafa Beşe b. Emrullah er-râcil, Ahmed Bey b. Ali el-cündî.</p>          <br><a title="Önceki sayfa" style="text-decoration:none" href="./ayrmetin.php?idno=11828"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11830"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b555"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o666"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>