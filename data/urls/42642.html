﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 419<br>Hüküm no: 536<br>Orijinal metin no: [109b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’ya olan borcunu ödemesi hususunda İskerletoğlu’nun kapı kethüdası Yanaki’ye tenbihte bulunulması</b><br><br>Bâ-mühr-i efendi-yi veliyyü’n-ni‘am<br><br>Ma‘rûz,<br><br>Sâhib-i arzuhâl Mehmed Ağa b. Yakub meclis-i şer‘-i münîrde derûn-ı arzuhâlde ismi mezkûr olup sâbıkā Eflâk Voyvodası İskerletoğlu Kostanti’nin kapıkethüdâsı olan Yanaki v. Dimitraki muvâcehesinde bin yüz yetmiş senesi Cumâdelûlâsı’nın yirmi üçüncü günü mesfûr Yanaki zimmîye malımdan yirmi beş bin guruş ve sene-i merkūme Zilka‘desi’nin beşinci günü üç bin guruş ki cem‘an yirmi sekiz bin guruş ikrâz ve teslîm, ol dahi yedimden iktirâz ve kabz ve istihlâk edip târehayn-ı mezkûreyn ile müverrehalar kendi hattıyla muharrerler Mevliye? ta‘bîr olunur işbu iki kıt‘a Rûmî deyn temessüklerin yedime i‘tâ etmekle meblağ-ı mecmû‘-ı mezkûr yirmi sekiz bin guruşu mesfûr Yanaki’den hâlâ taleb ederim deyü da‘vâ ve mesfûr Yanaki cevâbında fi’l-hakīka meblağ-ı mecmû‘-ı mezkûru târîheyn-i mezkûreynde müdde‘î-i mezbûr Mehmed Ağa yedinden iktirâz ve kabz [ve] istihlâk edip temessükeyn-i mezkûreyni verdiğini ve meblağ-ı mecmû‘-ı mezkûr el-ân zimmetinde müdde‘î-i mezbûre deyni olduğunu ikrâr ü i‘tirâf etmeğin alâ-mûcibi i‘tirâfihî meblağ-ı mecmû‘-ı mezkûr yirmi sekiz bin guruşu müdde‘î-i mezbûr Mehmed Ağa’ya edâ ve teslîme mesfûr Yanaki’ye tenbîh olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fî 15 min-Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42641"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42643"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b419"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>