﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 325<br>Hüküm no: 364<br>Orijinal metin no: [62b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud b. Mehmed’in Mehmed Raşid aleyhindeki hizmetkâr ücreti davasında anlaşma sağlanması</b><br><br>Ücretden ibrâ, ahz [ü] kabz, 300 guruş<br><br>Mahmiye-i İstanbul’da Şehremîni kurbünde Deniz Abdal mahallesinde sâkin Mahmud b. Mehmed meclis-i şer‘-i şerîf-i enverde işbu bâ‘isü’l-vesîka es-seyyid Mehmed Râşid b. İsmail mahzarında ikrâr-ı tam ve takrîr-i kelâm edip ben ücret ile hizmet eder makūlesinden olup bundan akdem merkūm es-Seyyid Mehmed Râşid’in talebiyle ücret kavlinsiz târih-i vesîkaya gelince altı sene kendüye hizmet etmemle müddet-i mezkûrede eylediğim hizmetim için müstahık olduğum bin seksen guruş ücret-i mislimi bundan akdem merkūmdan taleb ve da‘vâya tasaddî eylediğimde ol dahi benim müdde‘âmı inkâr ve ol-vechile beynimizde münâza‘ât-ı kesîre cereyân etmiş idi. El-hâletü hâzihî beynimize muslihûn tavassut edip beni ber-minvâl-i muharrer tasaddî eylediğim da‘vâ-yı mezkûremden merkūm es-Seyyid Mehmed Râşid ile bi’t-tav‘ ve’r-rızâ üç yüz guruş üzerine inşâ-i akd-i sulh eylediklerinde ben dahi sulh-ı mezkûru kabûl ve bedel-i sulh-ı mezbûr üç yüz guruşu mezbûr es-Seyyid Mehmed Râşid bana def‘ ü teslîm, ben dahi yedinden tamamen ahz ü kabz edip müddet-i mezkûrede eylediğim hizmetim için ziyâde ecr-i misl mutâlebesinde ve işbu târih-i vesîkaya gelince sâir beynimizde cereyân eden cemî‘ hukūk-ı şer‘iyeye müte‘allika âmme-i da‘vâdan merkūm es-seyyid Mehmed Râşid’in zimmetini ibrâ ve iskāt eylediğimde ol dahi ber-vech-i muharrer ibrâ-yı mezkûrumu kabûl eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 21 B sene [1]242.<br><br>Şühûdü’l-hâl: Muhzır Ali Çelebi, Hasan Efendi b. Abdurrahman, Ahmed Efendi b. Mustafa, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38743"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38745"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b325"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o509"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>