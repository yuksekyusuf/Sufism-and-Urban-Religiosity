﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 180<br>Hüküm no: 147<br>Orijinal metin no: [42b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>El-Hâc Haydar b. Abdullah’ın Mustafa Beşe b. Abdullah’daki alacağını muhallefâtından tahsil için Mehmed b. Abdullah’a vekalet vermesi</b><br><br>Mahmiye-i Galata’da Câmi‘-i Kebîr mahallesinde sâkin el-Hâc Haydar b. Abdullah nâm kimesne meclis-i şer‘-i hatîr-i lâzimü’t-tevkīrde mahrûse-i Kostantıniyye’de Mahmud Paşa mahallesinde sâkin râfi‘ü’l-kitâb Mehmed b. Abdullah nâm kimesne mahzarında ikrâr ve takrîr-i kelâm edip mahmiye-i mezbûrede Hüsam Bey sâkinlerinden iken bundan akdem vefât eden Mustafa Beşe b. Abdullah nâm müteveffâ zimmetinde benim mâl-ı mudârebeden dört yüz guruş hakkım olup kable’l-edâ vefât etmekle muhallefâtından taleb-i da‘vâ edip ba‘de’l-hükm müteveffâ-yı mezbûrun Ömer ve Sâliha nâm sagīrlerine vasiyy-i muhtâr olan işbu hâzır bi’l-meclis es-Seyyid Mahmud Çelebi b. Mehmed Çelebi meblağ-ı merkūm dört yüz guruşun üç yüz elli üç guruşunu müteveffâ-yı mezbûrun muhallefâtından edâ edip ve yine merhûm-ı mezbûrun kasaba-i Sinop’da sâkin Zülfikār Çavuş b. Abdullah nâm kimesne zimmetinde mâl-ı mudârebeden yüz guruş hakkı olup kırk yedi guruşunu merkūm Zülfikār Çavuş b. Abdullah’dan ahz ü kabz eylemek üzere vasiyy-i mezbûr havâle edip ben dahi havâle-i mezbûre[yi] kabûl ve meblağ-ı mezbûr kırk yedi guruşu merkūm Zülfikār Çavuş’dan taleb-i da‘vâ ve ahz [u] kabz ve bana îsâle mütevakkıf umûrda merkūm Mehmed’i kendi cânibimden vekîl nasb edip nefsim için nâib-i menâb eyledim dedikde mezbûr Mehmed dahi vekâlet-i mezbûreyi kabûl ve hizmet-i lâzımesin ta‘ahhüd eylemeğin mâ vaka‘a bi’t-taleb ketb olundu. Hurrire fi’l-yevmi’l-ışrîn min şehri Rebî‘ilevvel li sene isneteyn ve hamsîn ve elf.<br><br><br>Şuhûdü’l-hâl: Es-Sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=20350"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20352"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o405"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>