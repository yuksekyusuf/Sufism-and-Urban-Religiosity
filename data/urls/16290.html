﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 176<br>Hüküm no: 132<br>Orijinal metin no: [45a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Çavuş oğlu Süleyman Bey’in terekesinden vârislerinin hisselerini aldıkları</b><br><br>Medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî- mahallâtından Kiremitçibaşı mahallesinde sâkinlerinden olup mahrûse-i Edirne’de misâfiren sâkin iken bundan akdem vefât eden Süleyman Ağa b. Hüseyin Çavuş b. Abdullah’ın ve sulbiye sagīre kızı Hadice’ye münhasıra ve tashîh-i mes’elesi sekiz sehimden olmağla sihâm-ı mezbûrenin bir sehmi zevce-i mezbûre Zeyneb Hatun’a ve üç sehmi babası mezbûr Hüseyin Çavuş’a ve dört sehmi sagīre-i mezbûre Hadice’ye isâbeti tahkīkinden sonra zâtı İsmail Efendi b. el-Hâc Osman ve es-Seyyid Mustafa b. Sefer ta‘rîfleriyle mu‘arrefe olan müteveffâ-yı mezbûrun zevce-i menkûha-i metrûkesi ve kızı sagīre-i mezbûre Hadice’nin tesviye-i umûruna kıbel-i şer‘den mansûbe vasiyyesi mezbûre Zeyneb Hatun meclis-i şer‘-i şerîf-i enverde müteveffâ-yı mezbûrun babası olup terekeye bi’l-verâse vâzı‘u’l-yed olan işbu bâ‘isü’l-kitâb Hüseyin Çavuş mahzarında asâleten [ve] vesâyeten ikrâr ve takrîr-i kelâm edip zevcim müteveffâ-yı mezbûrun terekesi tahrîr ve ba‘de ihrâci’l-masârıf ber-mûceb-i defter-i kassâm-ı askerî tashîh-i mezbûre hisseme isâbet eden yedi yüz kırk bir akçeyi ve vasîsi olduğum kızım sagīre-i mezbûrenin hissesine isâbet eden iki bin dokuz yüz altmış yedi akçe ki cem‘an üç bin yedi yüz sekiz akçeyi terekeden olmak üzere mezbûr Hüseyin Çavuş bana def‘ ü teslîm ben dahi yedinden bi’t-tamâm alıp kabz eyledim meblağ-ı mezbûr üç bin yedi yüz sekiz akçeden mezbûr Hüseyin Çavuş yedinde bir akçe ve bir habbe bâkī kalmayıp zevcim müteveffâ-yı mezbûrun kalîl ve kesîr tereke-i ma‘lûme ve mechûlesine müte‘allıka âmme-i mîrâs da‘vâsından mezbûr Hüseyin Çavuş’un zimmetini bi’l-asâle ibrâ-i âmm-ı kātı‘u’n-nizâ‘la ibrâ ve ıskāt eyledim [de]dikde gıbbe’t-tasdîki’ş-şer‘î mezbûr Hüseyin Çavuş dahi meclis-i şer‘de mezbûre Zeyneb Hatun mahzarında ikrâr ve takrîr-i kelâm edip oğlum müteveffâ-yı mezbûrun terekesine müte‘allıka âmme-i mîrâs da‘vâsından mezbûre Zeyneb Hatun’un zimmetini ibrâ-i [45b] âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketbolundu.<br><br>Fi’l-yevmi’s-sâdis min-Cemâziyelâhir li-sene selâsîn ve mi’e ve elf.<br><br>Şuhûdü’l-hâl: Mehmed Çelebi b. Mustafa, Osman Ağa b. Mustafa, Abdi Çelebi b. Mehmed, Abdurrahman Çelebi [b.] el-Hâc Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16289"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16291"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o293"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>