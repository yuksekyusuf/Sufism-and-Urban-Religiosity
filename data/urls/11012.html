﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 424<br>Hüküm no: 469<br>Orijinal metin no: [68b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arabacı Bayezid mahallesinden Şerife Emetullah Hatun’un evini Mehmed Haşim Ağa’ya sattığı</b><br><br>Menzil mübâya‘ası<br><br>Mahmiye-i İslâmbol’da Arabacı Bâyezid mahallesinde sâkine Şerife Emetullah Hatun bt. Mustafa tarafından husûs-ı âti’l-beyânı ikrâra vekîl olduğu Süleyman Ağa b. Ali ve Mustafa Ağa b. Ali nâm kimesneler şehâdetleriyle şer‘an sâbit olan eş-Şeyh İbrahim Efendi b. Hüseyin Efendi meclis-i şer‘-i şerîf-i enverde müvekkile-i mezbûrenin sadrî kebîr oğlu işbu bâ‘isü’l-kitâb es-Seyyid Mehmed Haşim Ağa b. Süleyman Efendi mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkilem mezbûre Şerife Emetullah Hatun’un irsen yedinde mülk ve hakkı olup mahalle-i mezbûrede vâki‘ bir tarafdan Mustafa Efendi menzili ve bir tarafdan Osman Çavuş menzili ve bir tarafdan Saliha Hatun menzili ve bir tarafdan tarîk-i âm ile mahdûd ve terbî‘an dokuz yüz zirâ‘ arsa üzerinde mebnî tahtânî iki bâb oda ve bir sofa ve iki matbah ve iki kenîf ve bir bi’r-i mâ ve bir mikdâr bağçeyi müştemil bir bâb harâb mülk menzilini cümle tevâbi‘ ve levâhıkıyla tarafeynden îcâb ve kabûlü hâvî bey‘-i bâtt-ı sahîh-i şer‘î ile oğlu mezbûr es-Seyyid Mehmed Haşim Ağa’ya yüz yirmi guruşa bey‘ ve temlik ve teslîm eylediğinde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yirmi guruşu müvekkilem mezbûre Şerife Emetullah Hatun oğlu mezbûr es-Seyyid Mehmed Haşim Ağa yedinden tamamen ahz ü kabz eyledi, ba‘de’l-yevm menzil-i mahdûd-ı mezkûr cemî‘ müştemilâtıyla oğlu mezbûr es-Seyyid Mehmed Haşim Ağa’nın mülk-i müşterâsı ve hakk-ı sarfı olup müvekkilem mezbûre Şerife Emetullah Hatun’un kat‘a alâka ve medhali kalmamışdır dedikde gıbbe’t-tasdîki’ş-şer‘î mâ-vaka‘a.<br><br>Fî-gurreti Cumâdelâhire sene 1197<br><br>Şühûdü’l-hâl: Es-Seyyid Hasan Ağa b. Mustafa, Mehmed Ağa b. Hüseyin, Abdullah Efendi b. Mehmed, Mustafa Efendi b. ( ), Mazlum es-Seyyid Ahmed, Süleyman Ağa b. Ali, Mustafa Ağa b. Ali, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=11011"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11013"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b424"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>