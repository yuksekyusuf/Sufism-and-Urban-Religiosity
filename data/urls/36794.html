﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 228<br>Hüküm no: 342<br>Orijinal metin no: [62a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühani ile Hanife'nin sahip oldukları bağa haksız yere el koyan Nasıf ile sulh bedeli karşılığı anlaşma sağlandığı</b><br><br>Medîne-i Üsküdar muzâfâtından Adalar nâhiyesine tâbi‘ Soğanlık nâm karye sâkinlerinden Ümmühani bt. Mehmed ve Hanife bt. Mehmed nâmân hatunlar tarafından sulh-ı âti’z-zikre vekîl olup zât-ı mezbûreleri ma‘rifet-i şer‘iye ile ârifân İbrahim Ağa b. Ali ve Halil b. (°) nâmân kimesnelerin şehâdetleri ile sâbitü’l-vekâle olan Mehmed Beşe b. Abdullah nâm kimesne yine karye-i mezbûre sâkinlerinden Nasıf b. Mehmed mahzarında bi’l-vekâle ikrâr, müvekkilelerim mezbûrelerin vâlideleri olup bundan akdem fevt olan Emine bt. Abdullah nâm müteveffiyeden müvekkilelerime intikāl eden karye-i mezbûre toprağında vâki‘ ma‘lûmetü’l-hudûd üç kıt‘a bağ ve sâir tecemmülât-ı hânesin mezbûr Nasıf fuzûlen zabt ve tasarruf edip hâlâ mezbûrdan taleb ve da‘vâ sadedinde iken beynimize Müslimîn tavassut edip on bir guruş üzerine inşâ-i akd-i sulh eylediklerinde ben dahi bi’l-vekâle sulh-ı mezbûra râzı ve bedel-i sulh meblağ-ı mezbûr on bir kıt‘a esedî guruşu bi’t-tamâm ahz u kabz eyleyip ba‘de’l-ahz meblağ-ı mezbûru müvekkilelerime teslîm edip mezbûr Nasıf’ın zimmetini ibrâ-i âm ile ibrâ ve ıskāt eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Hurrire fi’l-yevmi’s-sâbi‘ min-Cemâziyelûlâ li-sene erba‘a ve ışrîn ve mi'e ve elf. Temmet.<br><br>Şuhûdü’l-hâl: Mehmed b. Mehmed, İsmail Ağa b. Ali, Mehmed Ağa b. Mustafa, Mustafa Haseki, İbrahim Ağa Haseki el-Mübâşir, Hüseyin b. Mustafa, Mehmed b. Abdullah Çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=36793"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36795"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o353"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>