﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 338<br>Hüküm no: 409<br>Orijinal metin no: [53b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pekmezci Mehmed b. Abdullah ile diğer Mehmed b. Abdullah’ın ortaklıklarını bitirdikten sonra tekrar anlaşarak ortak olmaya karar verdikleri</b><br><br>Ma‘rûz<br><br>Pekmezci esnâfından olup merhûm el-Hâc Davud nâm sahibü’l-hayrın vakfı müstagallâtından derûn-ı arzuhâlde mezkûr Ayazmakapısı hâricinde vâki‘ lede’l-ahâlî ma‘lûmü’l-hudûd mahzen ve derûnunda gedik ta‘bîr olunur mevcûde âlât-ı ma‘lûmeye bi’l-münâsafa mutasarrıflar olan arzuhâlde mezkûrü’l-ism Mehmed b. Abdullah şerîki sahib-i arzuhâl diğer Mehmed b. Abdullah nâm kimesneyi meclis-i şer‘-i envere ihzâr ve mütevellî-i vakf-ı mezbûr Derviş el-Hâc Abdülhalim ile Bakkāllar pazarbaşısı vekîli Ahmed Bölükbaşı hazır oldukları hâlde terâfu‘larında mezbûr diğer Mehmed şerîki merkūm Mehmed ile mahzen-i mezkûrda üç sene-i kâmile şerîkler olup hâlâ fesh-i akd-i şirket eyleyip hesâb ve kitâblarını kethudâları ve ihtiyâr ustaları ma‘rifetleriyle görüp kat‘-ı nizâ‘ eylediklerinden sonra sahib-i arzuhâl diğer Mehmed mahzen-i mezkûru taksîm murâd etmekle mahzen-i mezkûr kābil-i taksîm olmadığını mütevellî-i vakf-ı mezbûr ve bî-garaz Müslimîn haber vermeleriyle mârrü’z-zikr mahzen ve derûnunda mevcûde âlât-ı ma‘lûmesini yine bi’l-münâsafa zabt u tasarruf etmek üzere beynleri tevkīf ve ıslâh olundukda mezbûrlar dahi râzılar olup ol vechile kat‘-ı nizâ‘ eyledikleri Mahkeme-i Bâb’dan huzûr-ı âlîlerine i‘lâm olundu.<br><br>Fî 23 Şevval sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7448"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7450"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>