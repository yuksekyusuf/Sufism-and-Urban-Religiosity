﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 280<br>Hüküm no: 350<br>Orijinal metin no: [74a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Mahmud’un Ömer b. Ahmed b. Abdullah’ta olan mehr-i müecceli</b><br><br>Mahmiye-i İstanbul’da Atpazarı Kemeri altında sâkine işbu bâ‘isetü’l-kitâb Hadice bt. Mahmud nâm hâtun ba‘de’t-ta‘rîfi’ş-şer‘î Haydarpaşa vakfında kāimmakām mütevellî olan Mehmed Efendi b. Abdüllatif hâzır olduğu hâlde meclis-i şer‘-i şerîfde Sunullah Çelebi b. Receb mahzarında üzerine da‘vâ ve takrîr-i kelâm edip zikr olunan Kemer altında vâki‘ bir tarafı müte’ehhilîn odaları ve bir tarafı su mahzeni ve bir tarafı tarîk-i âm ile mahdûd tahtânî ve fevkānî beş bâb odayı müştemil vakf-ı mezbûrdan mu‘accele ve küllü şehr kırk beş akçe ücret-i müeccelesi olan menzilin nısfı benim ve nısf-ı âharı yine ben ferâğ etmekle zevcim olup Mora’da Serasker olan Vezîr-i mükerrem Mehmed Paşa hazretlerinin hizmetinde olan Ömer b. Ahmed b. Abdullah nâm kimesnenin taht-ı tasarrufunda olup zikr olan menzilde olan nısf hissesini bâ izn-i mütevellî bana ferâğa ve bedelini, beni tatlîk etmekle zimmetinde ma‘kūdün aleyh olan sekiz bin akçe mehr-i müeccelim ve cihet-i deyn-i şer‘iyyeden ma‘lûmü’l-mikdâr hakkım ile takāsa işbu mezbûr Sunullah Çelebi’yi tarafından vekîl eyledikde mezbûr Sunullah Çelebi vekâlet-i mezbûreyi kabûl etmişiken hâlâ minvâl-i muharrer üzere bana ferâğdan imtinâ‘ eder suâl olunup cânib-i şer‘den tenbîh olunması matlûbumdur dedikde gıbbe’s-suâl ve akībe’l-inkâr müdde‘iye-i mezbûreden müdde‘âsına beyyine taleb olundukda yine mahmiye-i mezbûrede Muhtesib Karagöz mahallesinde sâkin udûl-i müslimînden Ahmed Ağa b. Mehmed ve Şehzâde Câmi‘-i şerîfi kurbünde sâkin İvaz b. Mehmed nâm kimesneler li ecli’ş-şehâde meclis-i şer‘de hâzırân olup isre’l-istişhâd fi’l-vâki‘ işbu mezkûre Hatice’nin zevci olup hâlâ mûmâ-ileyh hazretlerin hizmetinde olan mezbûr Ömer b. Ahmed b. Abdullah hudûd-ı mezkûre ile mahdûd olup vakf-ı mezbûrdan tasarrufunda olan nısf menzilini bâ-izn-i mütevellî-i vakf-ı mezbûr mezkûre Hatice’ye ferâğ ve bedelini mezbûreyi tatlîk etmekle zimmetinde ma‘kūdün aleyh olan mehr-i müeccel ve ma‘lûmü’l-mikdâr deyn ile takāsa işbu mezbûr Sunullah Çelebi <<husûs>> huzûrumuzda tarafından vekîl ve nâib-i menâb nasb ve ta‘yîn edip ol dahi vekâlet-i mezbûreyi kabûl ve hizmet-i lâzımesini edâya ta‘ahhüd etmişidi. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-Rebî‘ülevvel li-sene mi’e ve elf.<br><br>Şuhûdü’l-hâl: Mustafa Çelebi b. Ahmed, İbrahim Çelebi b. Ahmed, Ebûbekir b. Hüseyin, Ali b. Bali.</p>          <br><a title="Önceki sayfa" style="text-decoration:none" href="./ayrmetin.php?idno=28374"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28376"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b280"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o326"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>