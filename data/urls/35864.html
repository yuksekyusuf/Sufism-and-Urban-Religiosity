﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 290<br>Hüküm no: 189<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi esnâfından Margos v. Babacan’ın kayıkçı esnâfından Zafiri v. Andon’dan aldığı borç karşılığında ekmek fırını ve değirmenlerindeki hisselerini rehin vermesi</b><br><br>İdâne 16000 guruş<br><br>Teba‘a-i Devlet-i aliyye’nin Ermeni milletinden ve ekmekçi esnâfından Margos v. Babacan meclis-i şer‘-i şerîf-i hatîrde teba‘a-i Devlet-i aliyye’nin Rum milletinden ve kayıkçı esnâfından bâ‘isü’r-rakīm Kanlıcak karyeli Zafiri v. Andon muvâcehesinde ekmekçi ve uncu esnâfı kethüdâsı İbrahim Ağa b. Ahmed ile mazbûtü’l-esâmî nizâm ustaları taraflarından mürsel vekîlleri Yiğitbaşı es-Seyyid İsmail Efendi b. es-Seyyid Mehmed Emin hâzır olduğu hâlde ikrâr-ı tâm ve takrîr-i kelâm edip medîne-i Üsküdar’a muzâfe Beykoz kasabasında vâki‘ ma‘lûmu’l-hudûd bir bâb ekmekçi fırını ve ona merbût kasaba-i merkūmede kâin kezâlik ma‘lûmu’l-hudûd üç horoslu bir bâb ekmekçi değirmeni ve Kanlıcak karyesinde kâin kezâlik ma‘lûm bir bâb ekmekçi fırını ve ona merbût Körfez nâm mahalde vâki‘ kezâlik ma‘lûmu’l-hudûd beş horoslu bir bâb değirmen ve Paşabahçesi nâm mahalde vâki‘ kezâlik ma‘lûmu’l-hudûd iki horoslu bir bâb değirmen derûnlarında mevcûde beyne’l-esnâf gedik ta‘bîr olunur kırk re’s bârgir ve onlara tâbi‘ sâir âlât-ı lâzime-i ma‘lûmenin otuz yedi re’s bârgir altı mıh ve onlara isâbet eden âlât-ı sâiresi âharların yedlerinde mülkleri olup mâ‘adâ iki re’s bârgir on sekiz mıh ve onlara îcâb eden âlât-ı sâiresi bin iki yüz elli yedi senesi Muharremü’l-haramının dokuzuncu günü târihiyle müverraha ve ol târihde Dârü’l-hilâfeti’l-aliyye kādısı olan Reşid Beyzâde Mehmed Beyefendi merhûmun imzâ ve hateminihâviye işbu bir kıt‘a hüccet-i şer‘iyye ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca müstakilleten yedimde mülk ve hakkım olmağla ben merkūm Zafiri’nin zikr-i âtî mâlından ve yedinden istidâne ve kabz edeceğim mukābelesinde ber-minvâl-i muharrer mâlik olduğum iki re’s bârgir on sekiz mıh ve onlara îcâb eden âlât-ı sâireyi bâ-izn-i şürekâ rehn vaz‘ ve merkūm Zafiri’ye vech-i lâyıkıyla teslîm eylediğimde ol dahi ber-vech-i muharrer irtihân ve tesellüm ve kabz u kabûl eyledikden sonra merkūm Zafiri bana mâlından on altı bin guruş idâne ve teslîm eylediğinde ben dahi yedinden istidâne ve kabz ve umûruma sarfla istihlâk edip meblağ-ı merkūm on altı bin guruş zimmetimde merkūm Zafiri’ye cihet-i mezkûreden el-yevm sahîhan deynim olmağla eğer ben meblağ-ı merkūm on altı bin guruşu işbu târih-i rakīmden üç sene tamâmında merkūm Zafiri’ye edâ ile sâlifü’l-beyân iki re’s bârgir on sekiz mıh ve onlara îcâb eden âlât-ı sâireyi rehniyetden fek ve tahlîs edemez isem zikr olunan iki re’s bârgir on sekiz mıh ve onlara îcâb eden âlât-ı sâireyi semen-i misilleriyle âhara bey‘a ve kabz-ı semene ve makbûzundan deyn-i merkūm on altı bin guruşu istifâya ve fazla kalır ise fazlasını bana teslîme ve husûs-ı mezkûr mütevakkıf olduğu umûrun küllisine tarafımdan merkūm Zafiri’yi küllemâ azeltüke fe-ente vekîlî mefhûmu üzere azl ve in‘izâlden masûne ve akd-i rehnde meşrûta vekâlet-i devriye-i sahîha-i şer‘iyye ile vekîl ve nâib-i menâb nasb ve ta‘yîn eylediğimde ol dahi ber-vech-i muharrer vekâlet-i mezkûreyi kabûl ve merâsimini kemâ-yenbagī vaktinde edâya ta‘ahhüd ve iltizâm eyledi dedikde gıbbe.<br><br>Fî 17 Muharrem sene 1279<br><br>Şuhûdü’l-hâl: Salıcı Topal İbrahim Edhem Ağa b. Mustafa, Salıcı Ahmed Ağa b. Mehmed, Salıcı el-Hâc Mehmed Ağa b. Ali, Muhzır Şakir Ağa b. ( ), Muhzır Süleyman Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35863"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35865"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o384"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>