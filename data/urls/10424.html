﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 212<br>Hüküm no: 262<br>Orijinal metin no: [79a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Belkıs bt. Abdullah ile annesi Ayşe bt. Mustafa’nın miras hususunda birbirlerinin zimmetlerini ibra ettikleri</b><br><br>Mahrûse-i Galata muzâfâtından kasaba-i Beşiktaş mahallâtından Sultân Süleyman mahallesinde sâkin iken mukaddemâ müteveffâ olan Mehmed Çelebi b. Ahmed nâm kimesnenin verâseti zevce-i metrûkesi Belkıs bt. Abdullah nâm hatun ile vâlidesi Âişe bt. Mustafa nâm hatuna münhasıra olduğu şer‘an zâhir ve mütehakkık [79b] oldukdan sonra mezbûre Belkıs tarafından husûs-ı âti’l-beyânı ikrâra vekîl olup mahzar-ı hasm-ı şer‘î-i câhidde mezbûreyi ma‘rifet-i şer‘iyye ile ârifân olan Nasûh Efendi b. Mustafa el-imâm ve Mustafa Efendi b. İbrahim el-imâm şehâdetleri ile şer‘an vekâleti sâbite olan zevci İbrahim b. Abdullah nâm kimesne mahfil-i kazâda müteveffâ-yı mezbûrun vâlidesi ve muhallefâtına vâzı‘atü’l-yed olan merkūme Âişe Hatun tarafından husûs-ı câ’i’z-zikri tasdîka vekîl olup kezâlik şehâdetleri mezbûrân şehâdetleri ile vekâleti sâbite olan fahrü’l-akrân Mustafa Kethüdâ b. Ahmed mahzarında ikrâr ve takrîr-i kelâm edüp zevcem mezbûrenin müteveffâ-yı mezbûrun zimmetinde ma‘kūdün-aleyh olan on altı bin fıddî râyic fi’l-vakt akçe mehr-i mü’eccelini ve muhallefâtından dahi rub‘ hisse-i şer‘iyyesi mukābelesinde isâbet eden yirmi üç bin beş yüz akçe ki cem‘an otuz dokuz bin beş yüz akçeden yine tereke-i müteveffâ-yı mezbûrdan mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd sekiz bin akçeye takvîm olunan menzil ve yine muhallefât-ı merkūmeden yedi bin beş yüz akçeye bâliğ bazı emti‘a ve on altı bin nakid akçe ki cem‘an otuz bir bin beş yüz akçe hakkımı mukaddemâ müvekkile-i mezbûre Âişe yedinden alıp kabz eyleyüp müvekkilem merkūme Belkıs’a merkūme Âişe uhdesinde sekiz bin akçe bâkī kalmışidi hâlâ mezbûre Âişe Hatun emlâkinden olup orta boylu göğ gözlü kırmızı benizli Rusiyyetü’l-asl Server bt. Abdullah nâm câriyesini müvekkile-i merkūme Belkıs’a altı bin sekiz yüz akçeye bâtten bey‘ ve teslîm edüp ol dahi vech-i muharrer üzere iştirâ ve tesellüm eyledikden sonra semeni olan meblağ-ı mezbûru uhdesine lâzım gelen sekiz bin akçenin altı bin sekiz yüz akçesiyle takās eyledikde müvekkile-i merkūme Belkıs dahi meblağ-ı bâkī bin iki yüz akçeden mezbûre Âişe’nin zimmetini ibrâ ve ıskāt eyledi dedikde vekîl-i mezbûrun ber-vech-i muharrer cârî olan ikrârını mezbûre Âişe’nin vekîli merkūm Mustafa Kethüdâ vicâhen tasdîk ve şifâhen tahkīk etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Şevvâli’l-mükerrem li-seneti’l-mezbûre.<br><br>Şühûdü’l-hâl: es-Sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=10423"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10425"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>