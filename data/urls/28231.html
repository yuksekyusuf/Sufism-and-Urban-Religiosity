﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 185<br>Hüküm no: 206<br>Orijinal metin no: [42b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aslen Mora sancağından olan Ayşe bt. Seydi b. Ali’nin vasiyyeti ve dayısıoğlu Kasım Çelebi b. Abdülhalim’i vasi tayin etmesi</b><br><br>Husûs-ı âti’z-zikrin mahallinde ketb u tahrîri için savb-ı şer‘den bi’t-taleb irsâl olunan Mevlânâ Ebûbekir Efendi b. el-Hâc Abdülkerim fi’l-asl Mora sancağında Kartine kazâsına tâbi‘ Akava nâm karye sâkinelerinden Âişe bt. Seydî b. Ali nâm hâtûnun hâlâ mahmiye-i İstanbul’da Unkapanı kapısı dâhilinde Azebler mahallesinde müsâfereten sâkine olduğu menzile varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf eyledikde zâtı ma‘rifet-i şer‘iyye ile ârifân Hüseyin Beşe b. Ali ve Hasan Çelebi b. Mehmed ta‘rîfleriyle mu‘arrefe olan mezbûre Âişe Hatun meclis-i ma‘kūd-ı mezbûrda dayısıoğlu râfi‘u hâze’l-kitâb Kasım Çelebi b. Abdülhalim mahzarında ikrâr ve takrîr-i kelâm edip hâlâ ben hasta ve sâhibetü’l-firâş olmağın bi-emri’llâhi te‘âlâ fevt olduğumda mezbûr Kasım Çelebi cemî‘ terekemi kabz ve terekemin sülüsünü techîz ve tekfîn ve ıskāt-ı salât ve sâir mesârif-ı defnime harc u sarf edip ve sülüsânı li-ebeveyn ammim ve hasren vârisim olan Mehmed Ağa nâm kimesneye teslîm eyleye deyü vasiyyet ve bu vasiyyetimi tenfîze mezbûr Kasım Çelebi’yi vasiyy-i muhtâr nasb u ta‘yîn eyledim dedikde ol dahi vesâyet-i mezbûreyi kabûl ve merâsimini edâya ta‘ahhüd etmeğin vâki‘-i hâli mevlânâ-yı merkūm mahallinde ketb u tahrîr edip ba‘dehû ma‘an ba‘s olunan Receb b. Osman ile meclis-i şer‘a gelip haber vemeğin mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâbi‘ aşer min-Muharremi’l-harâm li-sene mi’e ve elf.<br><br>Şuhûdü’l-hâl: Salih Bey b. Ali, Ali Çelebi b. Fazlı, Hüseyin Beşe b. Ali, Hızır Efendi, Hüseyin Çelebi b. Mehmed, Receb b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=28230"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28232"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o357"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>