﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 108<br>Hüküm no: 71<br>Orijinal metin no: [13b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Süleyman Ağa’nın Kolancılar Vakfı’na verilmesini vasiyet ettiği paradan bir kısmının vakıf mütevellisine teslim edildiği</b><br><br>Husûs-ı âti’l-beyanın mahâllinde ketb ü tahrîri iltimâs olunmağın savb-ı şer‘-i enverden Mevlânâ İbrahim Efendi b. el-Hâc Yusuf irsâl olunup ol dahi mahmiye-i İstanbul’da Haraççı Muhyiddin mahâllesinde sâkine müteveffâ-yı âti’z-zikrin zevce-i metrûkesi Hadîce Hatun bt. Abdullah’ın menziline varıp zeyl-i kitâbda muharrerü’l-esâmi Müslimîn huzûrlarından akd-i meclis-i şer‘-i şerîf ettikde mahmiye-i mezbûrede el-Hâc Hasan mahâllesinde sâkin iken bundan akdem vefât eden Kolancı Süleyman Ağa b. el-Hâc Salih’in mûsâ-lehlerinden olup [K]olancılar Esnâfı Vakfı’nın nukūd-ı mevkūfesine bi’l-fi‘il mütevellî olan el-Hâc Osman b. Mehmed meclis-i ma‘kūd-ı mezbûrda müteveffâ-yı mezbûrun sülüs-i mâlından vesâyâsını tenfîze bâ-hüccet-i şer‘iyye vasiyy-i muhtârı olmağla terekesinin sülüsüne bi’l-vesâye vaz‘-ı yed eden bâ‘isü’l-kitâb es-Seyyid Abdullah Çelebi b. Mehmed mahzarında bi’t-tevliye ikrâr ve takrîr-i kelâm edip müteveffâ-yı mezbûr Süleyman Ağa b. el-Hâ[c Sa]lih hâl-i marazında sülüs-i mâlından Kolancılar Vakfı’na yüz guruş vasiyet edip musırran-aleyhâ vefât eyledikde ba‘de’s-sübût terekesinin sülüsü vefâ etmeyip guremâ iktizâ etmekle vasiyy-i mezbûrun ber-mûceb-i defter-i kassâm-ı askerî makbûzu olan sülüsden bi-tarîkı’l-guremâ vakf-ı mezbûra isâbet eden yetmiş dokuz guruş kırk altı akçeyi tevliyetim hasebiyle vakıf için vasiyy-i mezbûr es-Seyyid Abdullah Çelebi yedinden bi’t-tamâm ve’l-kemâl ahz u kabz eyledim min-ba‘d meblağ-ı mezbûr yetmiş dokuz guruş kırk altı akçeden vasiyy-i mezbûr yedinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ve ma‘an irsâl olunan Salih Çelebi b. Halil ve Ali Çelebi b. Mehmed ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn sene 1143.<br><br>Şuhûdü’l-hâl: Ali Çavuş Ağa b. el-Hâc İbrahim, el-Hâc Mustafa b. Ebubekir, Ahmed Çelebi b. Hasan, Mehmed Çelebi b. Mustafa, Mehmed Beşe b. Hüseyin, el-Hâc İbrahim b. Musa</p>          <br><a title="Önceki sayfa" style="text-decoration:none" href="./ayrmetin.php?idno=37875"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37877"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>