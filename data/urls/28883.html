﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 608<br>Hüküm no: 467<br>Orijinal metin no: [156a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın azadlısı Hasan b. Abdullah ile İbrahim Ağa b. Mehmed’in birbirlerinin zimmetini ibra ettikleri</b><br><br>Mahmiye-i İstanbul’da Vâlidehânı’nda sâkin Berdebarozâde el-Hâc Hüseyin Ağa’nın mu‘takı Hasan b. Abdullah nâm kimesne meclis-i şer‘-i şerîf-i enverde mezbûr el-Hâc Hüseyin Ağa’nın birâderi işbu râfi‘u’l-kitâb İbrahim Ağa b. el-Hâc Mehmed Ağa mahzarında üzerine da‘vâ ve takrîr-i kelâm edip bundan akdem malımdan işbu hazır bi’l-meclis Kasım b. el-Hâc Ahmed’e iki bin dört yüz guruşumu bi-tarîkı’l-emânet def‘ ve teslîm eylediğimde mezbûr İbrahim Ağa meblağ-ı mezbûru merkūm Kasım yedinden bi-gayr-ı hakkın ahz u kabz ve kendi mesârifine sarfla istihlâk etmişdir deyü meblağ-ı mezbûr iki bin dört yüz guruşu mezbûr İbrahim Ağa’dan taleb ve da‘vâ eylediğimde ol dahi cevâbında sen hân-ı mezbûrda olan odama girip peştahtam içinde mevcûd temessükâtımı bi-gayr-ı hakkın ahz ve medîne-i Diyârbekir’de mu‘takım merkūm el-Hâc Hüseyin Ağa’ya irsâl eyledin deyü benden taleb ve da‘vâ eyledikde beynimizde münâza‘ât-ı kesîre cereyân etmiş idi. El-hâletü-hâzihî husûs-ı mezbûra ve târih-i kitaba gelince beynimizde cereyân eden sâir ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve muhâsamât ve eymân ve mutâlebâtdan her birimiz âharın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledik min-ba‘d târih-i kitâba gelince birbirimiz ile vechen mine’l-vücûh da‘vâ ve nizâ‘ ve husûmetimiz kalmadı dedikde mukırr-ı mezbûr Hasan’ın ber-vech-i muharrer cârî ve sâdır olan kelimâtını el-mukarru lehu’l-mezbûr İbrahim Ağa vicâhen tasdîk ve şifâhen tahkīk etmeğin mâ-hüve’l-vâki‘ bi’t-taleb ketb olundu.<br><br>Fî 5 min-Saferü’l-hayr sene [1]108.<br><br>Şuhûdü’l-hâl: eş-Şâhidûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=28882"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28884"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b608"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o760"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>