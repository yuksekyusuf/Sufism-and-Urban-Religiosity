﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 295<br>Hüküm no: 344<br>Orijinal metin no: [64b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İskoli v. Kosta aleyhindeki alacak iddiasında anlaşma sağlandığı</b><br><br>Havâss-ı Refî‘a kazâsı nevâhîsinden Çatalca nâhiyesinde Oklağı nâm karye ahâlîsinden olup kendi tarafından asıl ve li-ebeveyn kız karındaşları Despina ve Sünbüle Nasrâniye taraflarından husûs-ı âti’l-beyâna vekîl olup zâtlarını ma‘rifet-i şer‘iyye ile ârifân olup kasaba-i Çatalca mahallâtından büyük mahalle ahâlîsinden Kasab Yamandi v. Minol ve Yorgaki v. Minol nâm zimmîler şehâdetleriyle şer‘an vekâleti sâbite olan diğer Yamandi v. Todori nâm zimmî meclis-i şer‘-i şerîf-i enver ve mahfil-i dîn-i münîf-i ezherde mahmiye-i İstanbul hısnı ebvâbından Cibali kapısı hâricinde kasab olan İskoli v. Kosta nâm zimmî tarafından husûs-ı câi’l-beyâna nehc-i şer‘î ve tarîk-i mer‘î üzere sâbitü’l-vekâle vekîli olan İspandoni v. Apostoli nâm zimmî muvâcehesinde bi’t-tav‘i’s-sâf ikrâr u i‘tirâf edip bundan akdem müvekkil-i mezbûr Kosta’dan benim ve müvekkilelerim mezbûretân Despina ve Sünbüle’nin hâl-i suğrumuzda vasiyy-i mansûbumuz olan diğer Yamandi v. Manol nâm zimmî yedinde olup babamız hâlik-i mezbûrdan müntakile olan emvâlimizden elli bir bin akçemizi sana idâne ve teslîm edip sen dahi istidâne ve kabz ve tesellüm eylediğikden sonra otuz dört bin akçesini edâ edip bâkī on yedi bin akçesi zimmetinde kalmış idi deyü da‘vâ eylediğimde ol dahi inkâr etmeğin beynimizde münâza‘at-ı ekîde ve muhâsamât-ı şedîde vukū‘undan sonra muslihûn tavassut edip müvekkil-i mezbûr Kosta ile beynimizde sekiz bin beşyüz akçe üzerine inşâ-i akd-i sulh eylediklerinde ben dahi asâlet ve vekâlet-i mahkiyem hasebiyle sulh-ı mezbûru kabûl ve bedel-i sulh olan meblağ-ı merkūm sekiz bin beş yüz akçeyi işbu meclisde vekîl-i merkūm İstandoni yedinden tamâmen ahz u kabz edip husûs-ı mezkûra müte‘allıka da‘vâdan müvekkil-i mezbûr Kosta’nın zimmetini ibrâ-i âmm-ı kâtı‘u’n-nizâ‘ ile ibrâ eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 25 min-Recebi’l-ferd sene 1081.<br><br>Şuhûdü’l-hâl: Salih Çelebi b. Şeyhî, el-Hâc Kadri b. Abdülvahab sâkin-i dâhil-i Cibali, Hüseyin Beşe bevvâb-ı Cibali, Osman b. Mehmed kapıcı, Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2661"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2663"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b295"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>