﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 462<br>Hüküm no: 344<br>Orijinal metin no: [125a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstrati, Yani, Yorgi ve Anton isimli sarrafların borçlarının, tek seferde ödeyemeyecekleri hukuken sabit olur ise taksitlendirilmesi</b><br><br>Taksît-i deyn fermânı.<br><br>A‘lemü’l-ulemâi’l-mütebahhirîn, efdalü’l-fudalâi’l-müteverri‘în, yenbû‘u’l-fazli ve’l-yakīn, keşşâfü’l-müşkilâti’d-dîniye, hallâlü’l-mu‘dılâti’l-yakīniye, mısbâhu rumûzi’d-dakāyık, miftâhu künûzi’l-hakāyık, el-muhtassu bi-mezîd-i inâyeti’l-Meliki’l-a‘lâ Anadolu Kādıaskerliği pâyesiyle bi’l-fi‘il İstanbul Kādısı olan Mevlânâ Mehmed Tahir -edâmallâhü te‘âlâ fezâilehû- tevkī‘-i refî‘-i hümâyûn vâsıl olucak ma‘lûm ola ki<br><br>Âsitâne-i aliyyem mütemekkinlerinden ve sarrâf tâifesinden İstrati ve Yani ve Yorgi ve Anton nâm zimmîler Südde-i sa‘âdetime arzuhâl edip bunların Âsitâne-i aliyyem sekenesinden ma‘lûmü’l-esâmî kesâna deynleri olup ancak bundan akdem vefât eden ba‘zı ricâl zimmetlerinde olan alacaklarının nısfı derecelerinin ahzına dest-res olmadıklarından başka Sadrazamım kethudâsı iken bu def‘a fevt olan Mustafa Refik ve ba‘zı kesân zimmetlerinde külliyetlü alacaklarını yerlü yerinden ahz ve dâyinlerine taksît-ı şer‘î ile edâya râzılar iken ashâb-ı düyûn kanâ‘at etmeyip def‘aten taleb ve ahz ü habs teklîfiyle te‘addî ve rencîdeden hâlî olmadıklarından mesfûrûn düyûn-ı vâkı‘alarını def‘aten edâya kudret-yâb olamayarak i‘tibârdan sâkıt ve külliyen perîşân olacakları beyânıyla deynleri olan mebâliği tecîl-i şer‘î ile mukāssatan edâ ettirilip dâyinleri taraflarından def‘aten taleb ve ahz ü habs teklîfiyle te‘addî ve rencîde olunmamak bâbında emr-i şerîfim sudûrunu istid‘â ve Dîvân-ı Hümâyûn’umdan şurûtu lede’s-suâl; bu makūle def‘aten edâ-yı deyne adem-i kudreti sâbit olan medyûnun taksît-i şer‘î ile edâ-yı deyn eylemesi için emr-i şerîf yazılageldiği tahrîr olunmağla vech-i meşrûh üzere mukāssatan edâ-yı deyn ettirilmek fermânım olmağın imdi sen ki Mevlânâ-yı müşârün-ileyhsin, husûs-ı mezbûru şer‘le rü’yet ve bu makūle def‘aten edâ-yı deyne adem-i kudreti olan bîçâre makūlesine şefkat, şîme-i merâhim-i seniyyem olduğu ve def‘aten talebiyle te‘addî ve rencîde vukū‘una rızâ-yı hümâyûnum olmadığı ma‘lûmun oldukda ber-vech-i muharrer sarrâf-ı mersûmların def‘aten edâ-yı deyne adem-i kudretleri dâyinleri muvâcehesinde inde’ş-şer‘ sâbit ve mütehakkık olduğu hâlde tecîl ve taksît-ı şer‘î ile edâ-yı deyn ettirip dâyinleri taraflarından def‘aten taleb ve ahz ü habs teklîfiyle te‘addî ve rencîde ettirmeyip men‘ u def‘e mübâderet eylemen bâbında fermân-ı âlî-şânım sâdır olmuşdur. Buyurdum ki: Hükm-i şerîfimle vusûl buldukda bu bâbda vech-i meşrûh üzere şeref-yâfte-i sudûr olan fermân-ı vâcibü’l-ittibâ‘ ve lâzımü’l-imtisâlimin mazmûn-ı itâ‘at-makrûnuyla amel ve hareket ve hilâfından gāyetü’l-gāye tehâşî ve mübâ‘adet eyleyesin. Şöyle bilesin alâmet-i şerîfe i‘timâd kılasın.<br><br>Tahrîren fî-evâsıtı şehri Şevvali’l-mükerrem sene selâse ve işrîn ve mieteyn ve elf.<br><br>Be-makām-ı Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32340"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32342"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>