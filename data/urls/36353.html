﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 392<br>Hüküm no: 428<br>Orijinal metin no: [172-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çandarlı Kara Halil Hayreddin ve İbrahim Paşaların müstesna evkafdan İznik nahiyesi Gürmüzlü ve Tacir köylerindeki yerlerine dair verilen ilamın tebliği</b><br><br>Bâb-ı Fetvâ<br><br>Dâire-i Meşîhat-i İslâmiye<br><br>Mektûbî Kalemi<br><br>Aded: 8<br><br>İstanbul Kādılığı’na,<br><br>Fazîletlü Efendim Hazretleri,<br><br>Merhûm Çandarlı Kara Halil Hayreddin ve mahdûmu İbrahim Paşaların müstesnâ evkāfdan İznik nâhiyesinin Gürmüzlü ve Tâcir karyeleri hudûdu dâhilinde bulunan mahallere dâir Yenişehir Kazâsı Mahkeme-i Şer‘iyyesi’nden i‘tâ olunan i‘lâmın ale’l-usûl Orman ve Ma‘âdin ve Zirâ‘at Nezâreti’ne sûret-i teblîği hakkında mukaddemâ nezâret-i müşârün-ileyhâ ve Dâhiliye ve Mâliye ve Adliye makāmlarıyla cereyân eden muhâbere üzerine bi’l-havâle Şûrâ-yı Devlet-i Mülkiye Dâiresi’nden i‘tâ kılınmış olan mazbatada i‘lâmât-ı şer‘iyenin temyîz ve istînafı hakkındaki ta‘lîmâtın birinci maddesinde sûret-i i‘lâmın usûlü vechile mahkûmun-aleyhe teblîğ ettirilmesi lüzûmu münderic olup ancak i‘lâmât-ı şer‘iyenin usûl-ı teblîği hakkında ayrıca bir nizâm mevcûd olmadığından i‘lâmât-ı nizâmiyenin teblîğinde cârî olduğu vechile mahkûmun-aleyhin imzâ ve mührünü hâvî yedinden ilmühaber alınmak ve imtinâ‘ı vukū‘unda îcâb edenlere tasdîk-i keyfiyet ettirilmek gibi usûle ri‘âyet olunması îcâb edeceğinden mevzû‘-ı bahis olan i‘lâmın mahkûmun-aleyh olan Orman ve Ma‘âdin ve Zirâ‘at Nezâreti’ne o vech ile teblîğ ettirilmesi husûsunun taraf-ı mecîye iş‘ârı ve Adliye ve Dâhiliye ve Mâliye Nezâretlerine de ma‘lûmât i‘tâsı bi’t-tezekkür îcâbı icrâ edilmiş olduğu beyânıyla iktizâsının îfâsına dâir vârid olan fî 1 Cemâziyelâhire sene 1327 târihli tezkire-i sâmîye üzerine ol vechile mu‘âmele olunması Meclis-i Tedkīkāt-ı Şer‘iyye ifâdesiyle bi’l-umûm merâkiz-i vilâyât ve elviye-i gayr-ı mülhaka niyâbet-i şer‘iyelerine iş‘âr kılınmış olmağla îfâ-yı muktezâsına himmet buyurulması siyâkında tezkire-i muhlisî terkīm olundu efendim.<br><br>Fî-Şa‘bân sene 1327 ve fî-Ağustos sene 3125.<br><br>Şeyhülislâm<br><br>Sahib</p>          <br><a title="Önceki sayfa" style="text-decoration:none" href="./ayrmetin.php?idno=36352"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36354"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>