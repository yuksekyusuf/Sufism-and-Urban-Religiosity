﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 457<br>Hüküm no: 395<br>Orijinal metin no: [153-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Sadık’ın Yusuf Bey’den satın aldığı cariyenin kusurlu olduğundan cariyenin geri alınıp parasının ödenmesi talebiyle açtığı davada haksız bulunduğu</b><br><br>Câriye men‘i<br><br>[Ma‘rûz]<br><br>İstanbul’da vâki‘ Batpazarı Kethudâsı sâhib-i arzuhâl es-Seyyid Mehmed Sadık Ağa b. Mehmed b. Abdullah tarafından husûs-ı âti’l-beyânda vekîl olduğu Koltukçu Hüseyin Ağa b. Yusuf ve Mehmed Said Ağa b. Yusuf nâm kimesneler şehâdetleriyle ber-nehc-i şer‘î sâbit olan Ahmed Ağa b. Osman meclis-i şer‘-i münîrde Enderûn-ı hümâyûn’dan muhrec derûn-ı arzuhâlde mezkûrü’l-ism Yusuf Bey b. Ali muvâcehesinde müvekkilim mezbûr es-Seyyid Mehmed Sadık Ağa’nın şehr-i sâbık Cumâdelâhiresinin on beşinci günü cemî‘ uyûbdan sâlime olmak üzere yedi yüz elli guruş semen-i medfû‘ ve makbûza mezbûr Yusuf Bey’den iştirâ ve kabz eylediği işbu hâzıratü bi’l-meclis on bir yaşında olan bir re’s zenciye câriye-i sagīre selîsü’l-bevl illetiyle mu‘ayyebe ve ayb-ı merkūm şirâ târihinden kadîm ve inde’t-tüccâr noksân-ı semen îcâb eder uyûbdan olmağla redd-i mebî‘ ve istirdâd-ı semen murâdımdır deyü teveccüh-i husûmet bulundukdan sonra bi’l-vekâle da‘vâ ettikde mezbûr Yusuf Bey dahi cevâbında câriye-i mezkûreyi müvekkil-i mezbûr es-Seyyid Mehmed Sadık Ağa’ya ber-vech-i muharrer bey‘ini ve semen-i mezkûru kabzını ikrâr ve ayb-ı mezkûrun kıdemini inkâr eylediğinden mâ‘adâ müvekkil-i mezbûr es-Seyyid Mehmed Sadık Ağa’ya câriye-i mezbûreyi ayb-ı merkūmuna muttali‘ oldukdan sonra işbu târih-i i‘lâmdan on beş gün mukaddem Esirpazarı’nda bey‘e arz etmiş idi deyü inkâra mukārin eylediği def‘ini esirci <<pazarı>> tâifesinden Eyüblü Mustafa Ağa b. Mehmed Emin ve es-Seyyid Ahmed Ağa b. es-Seyyid Mustafa ve İbrahim Edhem Ağa b. el-Hâc Hasan nâm kimesneler şehâdetleriyle bi’l-muvâcehe vech-i vecîh-i şer‘î üzere isbât ettikde müdde‘î-i vekîl-i mezbûr Ahmed Ağa şühûd-ı mezbûrûnun âdiller idikleri [ve] şehâdetlerinden Sadıklar olduklarını bi’l-vekâle ikrâr ve tasdîk etmeğin mûcebince müdde‘î-i vekîl-i mezbûr Ahmed Ağa da‘vâ-yı mezkûresiyle mezbûr Yusuf Bey’e bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 23 [Re]ceb sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35047"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35049"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b457"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>