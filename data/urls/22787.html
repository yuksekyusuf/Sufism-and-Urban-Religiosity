﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 370<br>Hüküm no: 591<br>Orijinal metin no: [58b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nemçeli Tâcir Andon v. Kukla’nın Reis Nikola v. İstavri aleyhine açtığı alacak davasında bin guruşa sulh olduğu</b><br><br>Nemçe tüccârından Andon v. Kukla nâm müste’men Galata Bâb Mahkemesi’nde meclis-i şer‘de sefîne reislerinden Nikola v. İstavri zimmî muvâcehesinde Nemçe tercümânı tarafından Kapıoğlanı Ayvaz hâzır olduğu hâlde mersûm Nikola Reis zimmînin Rûmiyyü’l-ibâre bir kıt‘a deyn temessükü mantûkunca cihet-i karzdan bin yüz elli guruş alacak hakkım olmağla hâlâ taleb ederim deyü da‘vâ eyledikde ol dahi cevâbında meblağ-ı mezkûru ahzını ikrâr lâkin müdde‘î-i müste’men-i mesfûr bir husûsun temşiyeti’çün meblağ-ı merkūm bin elli guruşu rüşvet tarîkiyle gāib ani’l-meclis Ali Çavuş’a ver deyü bana emretmekle ben dahi emr-i mezkûru üzere meblağ-ı mezkûru gāib-i mezbûra teslîm etmişidim deyü def‘a tasaddî-birle beynlerinde ba‘de vukū‘ı’l-münâza‘a beynlerine muslihûn tavassut edip müdde‘î-i müste’men-i mesfûr tasaddî eylediği da‘vâ-yı mezkûresinden mersûm Nikola Reis ile bin guruşa ba‘de’s-sulh ve’l-kabûl bedel-i sulh-ı merkūmdan mâ‘adâ yüz elli guruşa müte‘allika da‘vâdan reis-i merkūm Nikola zimmînin zimmetini kabûlünü hâvî ba‘de’l-ibrâ ibrâdan müstesnâ bedel-i sulh-ı merkūm bin guruş mersûm Nikola Reis zimmetinde kalmağla hâlâ taleb ederim deyü da‘vâ ettikde reis-i mersûm dahi ber-vech-i muharrer tâyi‘an ve kat‘iyyen ikrâr u i‘tirâf etmeğin mûcebince bedel-i sulh-ı merkūm bin guruşun müdde‘î-i müste’men-i mesfûr Andon’a edâsıyla mersûm Nikola Reis ilzâm olunduğu bi’l-iltimâs [huzûr-ı âlîlerine i‘lâm olundu.]<br><br>Fî 17 Muharrem sene [1]222.</p>          <br><a title="Önceki sayfa" style="text-decoration:none" href="./ayrmetin.php?idno=22786"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22788"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b370"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o446"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>