﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 404<br>Hüküm no: 302<br>Orijinal metin no: [96a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Efendi b. Ahmed’in eski ortağı İbrahim Çelebi’den alacağını tahsil ettiği</b><br><br>Mahmiye-i İstanbul’da Karabaş mahallesi sükkânından Osman Efendi b. el-Hâc Ahmed meclis-i şer‘-i şerîf-i enverde İbrahim Çelebi b. Ahmed nâm kimesne mahzarında ikrâr-ı tâm ve takrîr-i kelâm edip mezbûr İbrahim Çelebi ile mukaddemâ keçecilik san‘atında şerîkler olmağla fesh-i akd-i şirket edip beynimizde hesap gördüğümüzde aslü’l-mâl ve fâideden mezbûr İbrahim Çelebi zimmetinde iki yüz kırk guruş hakkım zuhûr etmekle meblağ-ı mezbûrun on beş guruşunu yedinden ahz u kabz edip mâ‘adâsı olan iki yüz yirmi beş guruşa zevcesi Hatice Hatun kefâlet-i sahîha ile kefîl oldukdan sonra meblağ-ı mezbûrun elli beş guruşunu dahi ahz u kabz edip yüz yetmiş guruş hakkım bâkī kalmışidi hâlâ meblağ-ı bâkī mezbûr yüz yetmiş guruşu taleb eylediğimde hâlen bana edâya iktidârı olmayıp tecîle tâlib olmağla ben dahi târih-i kitâbdan elli bir gün tamamına değin tecîl edip ol dahi kabûl eyledi fî-mâ ba‘d mezbûre Hatice Hatun’u kefâlet-i mezbûreden ihrâc edip meblağ-ı mü’eccel-i mezbûrdan mâ‘adâ müdde‘âm olan bir def‘a yüz elli guruş ve bir def‘a yüz yirmi guruş ve bi’l-cümle târih-i kitâba gelince beynimizde cereyân eden sâir ahz u i‘tâya müte‘allika âmme-i da‘vâdan ben mezbûr İbrahim Çelebi ile zevcesi mezbûre Hatice Hatun’un zimmetlerini ol dahi benim zimmetimi ibrâ-i âmm-ı kātı‘u’n-nizâ‘la ibrâ ve ıskāt eyledik min-ba‘d meblağ-ı mü’eccel-i mezbûrdan mâ‘adâ birbirimiz ile da‘vâ ve nizâ‘ımız kalmadı dediklerinde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’r-râbi‘ min-Zilkâ‘deti’ş-şerîfe li-sene seb‘a ve mie ve elf.<br><br>Şuhûdü’l-hâl: İbrahim Efendi b. Rasûl el-imâm, el-Hâc Sefer b. Ömer keçeci, Ali Çelebi b. Ahmed Efendi, el-Hâc Yusuf b. el-Hâc Mehmed, İsmail Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=28717"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28719"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b404"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o820"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>