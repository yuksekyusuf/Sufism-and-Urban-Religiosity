﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 303<br>Hüküm no: 411<br>Orijinal metin no: [230-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed b. Hasan’ın babasından intikal eden evinin vasîsi olan annesi Rahime Hâtun tarafından ihtiyaç olmadığı halde ve düşük fiyatla satıldığı iddiasıyla açtığı davada sulh oldukları</b><br><br>Havâss-ı aliyye kazâsına tâbi‘ Hasköy mahallâtından Pîrî Paşa mahallesinde sâkin Mehmed b. Hasan nâm kimesne mahfil-i kazâ[da] yine mahalle-i mezbûre sükkânından hâmil-i hâze’s-sifr Serkis v. ( ) nâm Ermeni muvâcehesinde takrîr-i kelâm ve ta‘bîr ani’l-merâm edip mahalle-i mezbûrede bir tarafı İlyas b. Mehmed mülkü ve bir tarafı Abdülbâkī mülkü ve bir tarafı Latef v. ( ) mülkü ve bir tarafı tarîk-i hâs ile mahdûd ve mümtâz olan mülk menzi[l] babam mezbûr Hasan’ın mülkü olup ba‘de vefâtihî irs-i şer‘î ile bana intikāl edip hâl-i sıgārımda kıbel-i şer‘den vasî nasb olunan vâlidem Rahime Hâtun benim nafaka ve kisveye ihtiyâcım olmayıp ve bir tarîkle bey‘ îcâb eder hâl yoğiken [233] menzil-i mezbûru noksan semen ile bi-gayr-ı vech-i şer‘î Himmet nâm kimesneye on iki bin akçeye bey‘ edip mezbûr Himmet dahi merkūm Serkis’e semen-i ma‘lûme bey‘ edip ben dahi bâliğ olmağla menzil-i mezbûru merkūm Serkis’den da‘vâ ve taleb edip ol dahi cevâbında fi’l-vâki‘ menzil-i mezbûr müteveffâ-yı mezkûrun mülkü olup lâkin düyûn-ı müsbetesi için bey‘ olunmak lâzım gelip beyne’t-tâlibîn nidâ ve müzâyede olunup rağabât-ı nâs bi’l-külliye munkatı[‘a] oldukdan sonra on iki bin akçede mezbûr Himmet üzerinde karâr edip ziyâde ile tâlib-i âhar olmamağla vasîyy-i merkūm mezkûr Himmet’e bey‘ edip mezbûr Himmet dahi bana semen-i mezkûre bey‘ eyledi, ben dahi iştirâ ve tesellüm eyledim deyû cevâb vermekle beynimizde münâza‘ât-ı kesîre ve muhâsamât-ı şedîde vâkı‘a olmuşdu, el-hâletü hâzihî tavassut-ı muslihîn ile Serkis da‘vâ-i mezkûrdan benim ile an inkâr sekiz yüz nakd-i râyic fi’l-vakt akçe üzerine inşâ’-i akd-i sulh ettikde ben dahi sulh-ı mezbûru kabûl ve bedel-i sulh olan sulh-ı mezkûr sekiz yüz akçeyi merkūm Serkis yedinden tamâmen ahz u kabz eyleyip husûs-ı mezbûre müte‘allik olan da‘vâdan merkūm Serkis’in zimmetini ibrâ-i kātı‘ü’n-nizâ‘la ibrâ ve ıskāt eyledim, ba‘de’l-yevm mazmûn-ı kitâba muhâlif benden bizzat veya bi’l-vâsıt[a] da‘vâ ve nizâ‘ sudûr ve zuhûr ederse lede’l-hükkâmi’l-kirâm mesmû‘a ve makbûle olmasın dedikde gıbbe’t-tasdîki’l-vicâhî mâ hüve’l-vâki‘ bi’t-taleb ketb olundu. Tahrîren fî evâhiri Cumâdelâhire sene hamsîn ve elf.<br><br><br>Şuhûdü’l-hâl: İbrahim Bey b. Yusuf el-Cündî, Mustafa Çelebi b. Abdullah er-Râcil, Hüseyin Beşe b. Abdullah er-Râcil, Mahmud b. Ahmed, Mustafa b. Mehmed hammâl, Mahmud Çelebi b. Mehmed, Ahmed b. Yusuf hammâl, Ali b. Abdullah hammâl, Ali b. Abdullah muhzır </p>          <br><a title="Önceki sayfa" style="text-decoration:none" href="./ayrmetin.php?idno=23638"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23640"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b303"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o454"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>