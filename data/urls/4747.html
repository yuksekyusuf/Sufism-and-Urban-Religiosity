﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 416<br>Hüküm no: 468<br>Orijinal metin no: [63b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer b. Receb’in vârislerinin vekili kardeşi Ahmed b. Receb’in terekeyi Ahmed Efendi b. Mehmed’den teslim aldığı</b><br><br>Fi’l-asl vilâyet-i Anadolu’da Bayburd-ı Erzurum kazâsına tâbi‘ Hanus nâm karye ahâlîsinden olup mahmiye-i İstanbul’da Kirmasti mahallesinde mütemekkin iken bundan akdem vefât eden Ömer b. Receb nâm kimesnenin li-ebeveyn karındaşı ve vârisi ve âhar karındaşları Mustafa ve Ali ve Ümmühani taraflarından dahi vech-i âtî üzere vekîl olduğunu iddi‘â eden işbu râfi‘u’l-kitâb Ahmed b. Receb nâm kimesne mahfil-i kazâda müteveffâ-i mezbûrun terekesini hıfz ve veresesine îsâle vasiyy-i muhtârı olup terekesine vaz‘-ı yedi mütehakkık olan Ahmed Efendi b. Mehmed nâm kimesne mahzarında üzerine da‘vâ ve takrîr-i kelâm edip ben ve karındaşlarım gāibûn ani’l-meclis Mustafa ve Ali ve Ümmühani müteveffâ-i mezbûr Ömer ile li-ebeveyn karındaşlar olup hattâ babamız ismi mezbûr Receb ve ceddimiz ismi Osman ve vâlidemiz ismi Emine bt Ömer ve maskat-ı re’sleri zikr olunan Hanus karyesidir müteveffâ-i mezbûr Ömer’in verâseti mezbûrûna münhasıra olup bunlardan gayrı vârisi ve terekesine müstehakk-ı âhar olduğu ma‘lûmumuz <<değildir>> olmayıp ve gāibûn-ı merkūmûn Mustafa ve Ali ve Ümmühani müteveffâ-i mezbûrun terekesinden hisselerini vâzı‘u’l-yed olan merkūm Ahmed Efendi’den ve sâir vâzı‘u’l-yed olanlardan taleb ve da‘vâ ve ahz u kabza ve kendilere îsâle ve bunlar[ın] mütevakkıf olduğu umûrun küllîsine taraflarından karındaşları müdde‘î-i mezbûr Ahmed’i bizim huzûrumuzda her biri vekîl ve nâib-i menâb nasb u ta‘yîn eylediklerinde ol dahi vekâlet-i mezbûreyi kabûl eyledi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i [64a] şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince baʻde’l-hükm ve’t-tenbîh müdde‘î-i mezbûr Ahmed meclis-i mezkûrda merkūm Ahmed Efendi muvâcehesinde ikrâr ve takrîr-i kelâm edip müteveffâ-i mezbûrun terekesinden olup teslîmine tenbîh-i şer‘î olunan dört bin yedi yüz kırk altı akçe ve kırk dört Frengî altın ve dört tuğralı altını vasiyy-i mezbûr Ahmed Efendi yedinden bi’l-asâle ve bi’l-vekâle tamamen ahz u kabz edip husûs-ı mîrâsa müte‘allika âmme-i da‘vâdan mezbûr Ahmed Efendi’nin bi’l-asâle ve bi’l-vekâle zimmetini ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 10 min-Recebi’l-ferd sene 1121<br><br>Şuhûdü’l-hâl: Mehmed Çelebi b. Ali, Hamza Beşe b. el-Hâc Mehmed, Mustafa Çelebi b. Şa‘ban, Ali Çelebi b. İvaz, Ahmed Çelebi b. Süleyman ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4746"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4748"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b416"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>