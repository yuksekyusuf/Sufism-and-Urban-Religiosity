﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 541<br>Hüküm no: 742<br>Orijinal metin no: [96a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Oturakçı Hasan Ağa b. Abdullah’ın eşya alacağı olduğu iddiasıyla Çukadar Ali b. Ahmed’e açtığı davadan feragat ettiği</b><br><br>Ma‘rûz<br><br>Oturakçı tâifesinden arzuhâl sahibi Hasan Ağa b. Abdullah bi’t-terâzî meclis-i şer‘-i hatîrde derûn-ı arzuhâlde mastûrü’l-ism Çukadâr Ali b. Ahmed muvâcehesinde bundan akdem bi-kazâillâhi te‘âlâ vâki‘ olan harîkde Sipâh Çarşısı’ndaki dükkânımda hizmetkârım işbu hazır bi’l-meclis Süleyman dükkânım derûnunda olan eşyâ-i memlûkemden bir mikdâr eşyâmı tahlîs için mezbûr Çukadâr Ali’ye vermekle eşyâ-i mezkûremi mezbûr Çukadâr Ali’den taleb ederim deyü tesâddî eylediğim da‘vâmdan meccânen fâriğ olup husûs-ı mezkûreye müte‘allika âmme-i da‘vâdan mezbûr Çukadâr Ali’nin zimmetini ibrâ ve ıskāt eylediğimde ol dahi ibrâ-yı <<mezkûru>> kabûl edip bu vechile kat‘-ı nizâ‘ eyledim deyü olan ikrârı Mahkeme-i Bâb’da ba‘de’t-tescîl mübâşirleri Kapıkethudâsı İsmail Beşe kulları ile huzûr-ı âlîlerine i‘lâm olundu bâkī emr ü fermân hazret-i veliyyü’l-emrindir.<br><br>Fi’l-yevmi’r-râbi‘ ve’l-işrîn min-Cumâdelûlâ li-sene selâse ve sittîn ve mie ve elf min-hicreti men-lehu’l-izzü ve’ş-şeref</p>          <br><a title="Önceki sayfa" style="text-decoration:none" href="./ayrmetin.php?idno=7781"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7783"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b541"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>