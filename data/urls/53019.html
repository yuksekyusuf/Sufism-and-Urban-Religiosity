﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 237<br>Hüküm no: 417<br>Orijinal metin no: [67b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar Gülfem mahallesinde oturan Mehmed, eşi Ümmügülsüm ve Fatma’nın kötü hallerinden dolayı mahalleden çıkarılmaları</b><br><br>Ma‘rûz,<br><br>Üsküdar’da Gülfem mahallesi imâmı Ahmed Efendi ve cemâ‘atından mazbûtü’l-esâmî on nefer mikdârı bî-garaz Müslimîn meclis-i şer‘de yine mahalle-i mezbûrede sâkin Mehmed nâm kimesne muvâcehesinde mezbûr Mehmed ve zevcesi Ümmügülsüm kayınanası Fâtıma kendi hâllerinde olmamalarıyla nâ-mahremden ictinâb etmeyip menzillerine ecnebi kimesneler alıp fısk u fesâd âdetleri olmağla bundan akdem mezbûrlara bi’d-defa‘ât tenbîh olundukda mütenebbihler olmayıp hatta târih-i i‘lâm gecesi Üsküdar kolluğu çorbacısı ma‘rifetiyle ahz olunan işbu hazır bi’l-meclis Mustafa nâm kimesneyi menzillerine alıp mezbûrların bir gûne ahvâllerinden bir vechile emîn değiliz deyü sû-i hâllerini ihbâr ve mezbûrların mahallelerinden ihrâc olunmalarını iltimâs etmeleriyle mezbûr Mustafa dahi istintâk olundukda fi’l-hakīka kendüye nâ-mahrem olan mezbûre Ümmügülsüm’ün da‘vetiyle menzil-i mezbûra vardığını i‘tirâf etmeğin mezbûr Mustafa’ya taraflarından ta‘zîr buyurulup ve mezbûrûn Mehmed ve Ümmügülsüm ve Fâtıma mahalle-i mezbûreden ihrâc olunmaları bâbında fermân-ı âlî ricâsıyla bi’l-iltimâs huzûr-ı âlîlerine i‘lâm olundu.<br><br>Fî 15 Recebi’l-ferd sene 1155</p>          <br><a title="Önceki sayfa" style="text-decoration:none" href="./ayrmetin.php?idno=53018"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53020"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o241"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>