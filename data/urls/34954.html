﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 345<br>Hüküm no: 301<br>Orijinal metin no: [110-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Elisava’nın damadı Bakkal Bratamoz’a olan borcunu ödediği</b><br><br>Mu‘ârazadan men‘<br><br>[Ma‘rûz]<br><br>Arzuhâl eden Bakkāl Bratomos v. Benyat zimmî şifâhen sâdır olan fermân-ı âlîlerine imtisâlen Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde hâlâ kayınanası derûn-ı arzuhâlde ismi mastûre şahsı mu‘arrefe Elisava bt. Yorgi Nasrâniye muvâcehesinde gāibûn ani’l-meclis Mikâil ve İstefan zimmîler Hatme? ve Tefarik ve Amasye Nasrâniyeler evlâdi’l-hâlik Lotefi zimmînin bâ-temessük-i mütevellî bi’l-icâreteyn ihmâsen mutasarrıf oldukları İstanbul’da Eğrikapı dâhilinde Çakırağa mahallesinde kâin bir bâb vakıf menzili bin iki yüz elli iki senesi şehri Ramazani’l-mübârekinin yirmi üçüncü günü beş bin yedi yüz elli guruş bedel mukābelesinde kayın anam mersûme gāibûn-ı mersûmûndan bâ-re’y-i mütevellî tefevvüz eylediğinde bedel-i merkūmun beş bin iki yüz elli guruşunu kayın anam mersûmenin bi-şarti’r-rücû‘ emriyle mâlımdan gāibûn-ı mesfûrûna def‘ ü teslîm etmemle meblağ-ı mezkûr beş bin iki yüz elli guruşu kayın anam mesfûre Elisava Nasrâniyeden bi’l-mürâca‘a hâlâ taleb ederim deyü da‘vâ ettikde ol dahi cevâbında ben meblağ-ı mezkûr beş bin iki yüz elli guruşu yine târih-i merkūmda mahalle-i merkūme civârında Tekfur Sarayı nâm mahâlde Berber el-Hâc Mustafa Nazif Ağa b. Mustafa’nın dükkânında güveyim müdde‘î-i mersûm Bratomos zimmîye tamamen edâ ve teslîm etmiş idim deyü inkâra mukārin eylediği def‘ini her biri mahallerinden lede’t-tezkiye adl ve makbûlü’ş-şehâde idikleri ihbâr olunan mezbûr el-Hâc Mustafa Nazif Ağa ile İstanbul’da Balatkapısı dâhilinde Lonca nâm mahâlde mütemekkin Berber Mihayil v. Haçador nâm zimmî şehâdetleriyle huzûr-ı hazret-i müşârün-ileyhde müdde‘î-i mersûm muvâcehesinde bi’l-muvâcehe ber-nehc-i şer‘î isbât etmeğin mûcebince müdde‘î-i mesfûr Bratomos zimmî da‘vâ-yı mezkûresiyle kayın anası mersûme Elisava Nasrâniyeye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 21 R sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34953"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34955"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b345"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>