﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 306<br>Hüküm no: 234<br>Orijinal metin no: [81a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sadîler Şeyhi Hüseyin Efendi b. Şükrullah’ın varislerinin, adı geçenin vasiyetini yerine getirmek üzere vasîsi olan Seyyid Ahmed Ağa b. Seyyid Ali’nin zimmetini miras hususunda ibra ettikleri</b><br><br>Husûs-ı âti’l-beyânın mahâllinde ketb ü tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Şahsultan mahallesinde sâkin iken bundan akdem vefât eden Sa‘dîler Şeyhi es-Seyyid Hüseyin Efendi b. es-Seyyid Şükrullah Efendi’nin hayatında sâkin olduğu menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde müteveffâ-yı mezbûrun verâseti zevce-i menkûha-i metrûkesi Hadîce Hatun bt. Abdullah ile vâlidesi Fâtıma Hatun bt. Mehmed ve asabe-i nesebiye cihetinden vârisi olan es-Seyyid Hüseyin Ağa b. es-Seyyid Süleyman’a münhasıra olup kable’l-kısme mezbûre Fâtıma Hatun dahi vefât edüp verâseti sadriye kebîre kızı Şerîfe Fâtıma bt. es-Seyyid Abdülkerim’e münhasıra ve müteveffâ-yı evvel mezbûr es-Seyyid Hüseyin Efendi’nin sülüs-i vasiyyeti olmağla tashîh-i mes’elesi on sekiz sehimden i‘tibâr olunup sihâm-ı mezbûreden altı sehmi sülüs-i mezbûra ve üç sehmi zevcesi mezbûre Hadîce Hatun’a ve dört sehmi Şerîfe Fâtıma Hatun’a ve bâkī beş sehmi mezbûr es-Seyyid Hüseyin Ağa’ya isâbeti tahakkukundan sonra zâtları es-Seyyid Abdülkerim Efendi b. Mustafa ve el-Hâc Mehmed Ağa b. İsmail ta‘rîfleriyle mu‘arrefe olan mezbûretân Hadîce ve Şerîfe Fâtıma hatunlar ile mezbûr es-Seyyid Hüseyin Ağa meclis-i ma‘kūd-ı mezkûrda müteveffâ-yı mezbûrun sülüsünü tenfîze bâ-hüccet-i şer‘iye vasîyy-i muhtârı olmağla terekesine bi’l-vesâye vâzı‘u’l-yed olan işbu râfi‘u’l-kitâb es-Seyyid Ahmed Ağa b. es-Seyyid Ali mahzarında her biri ikrâr ve takrîr-i kelâm edüp mûrisimiz müteveffâ-yı mezbûr es-Seyyid Hüseyin Efendi’nin terekesi tahrîr ve ba‘de ihrâci’l-masârif ve’s-sülüs ber-mûceb-i defter-i kassâm-ı askerî tashîh-i mezbûr üzere hissemize isâbet eden bir yük yirmi bin beş yüz yirmi sekiz akçeyi vasîyy-i mezbûr terekeden olmak üzere <<hissemize>> bize def‘ ve teslîm edüp biz dahi ber-vech-i muharrer meblağ-ı mezbûru her birimiz bi-kadri’l-hısas alıp kabz edüp meblağ-ı mezbûrdan vasîyy-i mezbûr yedinde ve zimmetinde bir akçe ve bir habbe hakkımız bâkī kalmayıp ba‘de’l-yevm mûrisimiz müteveffâ-yı mezbûrun terekesine müte‘allika âmme-i miras da‘vâsından vasîyy-i mezbûrun zimmetini ibrâ-i âmm-ı kātı‘u’n-nizâ‘la ibrâ ve ıskāt eyledik dediklerinde gıbbe’t-tasdîkı’ş-şer‘î vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr Hüseyin Çelebi b. E[bû]bekir ve es-Seyyid Mehmed b. es-Seyyid Mustafa ile meclis-i şer‘a gelüp her biri alâ-vukū‘ihî inhâ ve takr[îr] etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis-aşer min-Rebî‘i’l-evvel li-seneti tis‘a ve erba‘în ve miete ve elf.<br><br>Şuhûdü’l-hâl: Molla Mehmed b. Ali, es-Seyyid Abdurrahman Efendi b. es-Seyyid Yusuf, Abdurrahman Çelebi b. Mustafa, Mustafa Beşe b. Ali, Derviş Mehmed b. İsmail, el-Hâc Mehmed b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=16604"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16606"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>