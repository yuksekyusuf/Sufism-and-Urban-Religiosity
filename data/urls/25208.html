﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 331<br>Hüküm no: 321<br>Orijinal metin no: [40a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Abdullah’ın Fâtıma bt. Himmet’e mehrinden kalan borcunu ödemesi gerektiği</b><br><br>Mehr-i müeccelinden iki bin akçe teslîme hükm.<br><br>Havâss-ı aliyye mahallâtından İslâm mahallesinde sâkine Fâtıma bt. Himmet nâm bikr-i bâliğanın tarafından mehr-i câ’i’z-zikri da‘vâ ve taleb ve ahz u kabza ve kendüye îsâle sâbitü’l-vekâle vekîli olan mezbûre Fâtıma’nın babası Ahmed b. Ali nâm kimesne meclis-i şer‘de el-Hâc Ali b. Abdullah mahzarında üzerine bi’l-vekâle da‘vâ ve takrîr-i kelâm edip târih-i kitâbdan bir buçuk sene mukaddem mezbûr el-Hâc Ali kızım mezbûre Fâtıma’yı dört bin akçe mehr-i müeccel-i müsemmâ üzerine akd-i nikâh edip gaybet eylemiş idi hâlâ mezbûreyi yine kable’d-duhûl talâk-ı bâyin ile tatlîk etmeğin zimmetinde mütekarrir ve ma‘kūdün-aleyh dört bin akçe mehr-i müeccelinin lâzım gelen iki bin akçesini vekâletim hasebiyle mezbûr el-Hâc Ali’den müvekkilem için taleb ederim suâl olunsun dedikde gıbbe’s-suâl mezbûr el-Hâc Ali cevâbında kazıyye tafsîli mürûr eden vech-i muharrer üzere olduğunu bi-tav‘ihiikrâr ve i‘tirâf etmeğin i‘tirâfı üzerine mehr-i müeccel-i merkūmun nısfı iki bin akçeyi mezbûr Ahmed’e edâ ve teslîme mezbûr el-Hâc Ali’ye tenbîh birle mâ-vaka‘a bi’t-taleb ketb olundu.<br><br>Fi’s-sânî min-şehr-i Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Deli? Veli b. Ahmed, el-Hâc Ahmed b. Mahmud, Mustafa b. Ali, Kasab Mustafa b. Ali, Abdi Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25207"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25209"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1027"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>