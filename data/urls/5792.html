﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 79<br>Hüküm no: 38<br>Orijinal metin no: [9b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar’da Mahıbülend vakfı mütevellisi tarafından kaymakam tayin edilen ve sonradan azledilen Abbaszâde Ahmed’in üzerinde olan vakfa ait paranın tamamını geri verdiği</b><br><br>Husûs-ı âti’l-beyânın mahâllinde ketb ü tahrîri için bi’l-iltimâs savb-ı şer‘-i kavîmden irsâl olunan Mevlânâ Bostanzâde es-Seyyid Ahmed Efendi mahmiye-i İstanbul’da Kabasakal mahallesinde Dergâh-ı âlî kapıcıbaşılarından fahrü’l-eşbâh Reis kethudâsı Mustafa Ağa b. Receb’in sâkin olduğu menziline varıp zeyl-i vesîkada mektûbü’l-esâmî Müslimîn huzûrunda akd-i meclis-i şer‘-i nebevî ettikde civâr-ı saltanat-ı aliyyede mahrûse-i Üsküdar’da vâki‘ Şems Ahmed Paşa türbesinde medfûne ashâb-ı hayrâtdan merhûme Mahıbülend nâm sahibetü’l-hayrın nukūd-ı mevkūfe ve müsakkafâtına evlâdiyet ve meşrûtiyyet üzere <<mütevellî>> mütevellîsi olan Abbaszâde Ahmed Ağa b. Mustafa nâm kimesne meclis-i ma‘kūd-ı mezkûrda mûmâ-ileyh Mustafa Ağa mahzarında ikrâr ve takrîr-i kelâm edip bin yüz otuz bir senesinde vakf-ı mezbûrun umûrunu rü’yete tarafından mûmâ-ileyh Mustafa Ağa’yı Kāimmakām nasb ve ta‘yîn eylediğimde vakf-ı mezbûrun nukūdundan mûmâ-ileyh Mustafa Ağa’ya istirbâh edip hâsıl olan nemâsındân ber-mûceb-i şart-ı vâkıf mürtezika vakfın vazîfelerini edâ ve teslîm etmek üzere def‘ ve teslîm ol dahi ber-vech-i meşrûh ahz u kabz eylediği dokuz yüz elli guruşu mûmâ-ileyh Mustafa Ağa sinîn-i mezkûrda istirbâh ve vakf-ı mezbûr müsakkafâtından hâsıla olan icârâtı ahz u kabz edip mezbûr mürtezikasının vezâif-i ma‘lûmelerini edâ ve teslîm etmekle mûmâ-ileyh Mustafa Ağa’yı zikrolunan kāimmakāmlıkdan azl ve ihrâc eylediğimde mûmâ-ileyh Mustafa Ağa dahi ber-vech-i muharrer makbûzu olan meblağ-ı mezbûr dokuz yüz elli guruşu bana def‘ ve teslîm ben dahi bi’t-tevliye yedinden ahz u kabz eyledim. Ba‘de’l-yevm vakf-ı mezbûrun nukūd ve icârâtından mûmâ-ileyh Mustafa Ağa yedinde bir akçe ve bir habbe bâkī kalmamışdır dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde ketb ve tahrîr ve ma‘an ba‘s olunan Çukadâr Mustafa b. Abdullah ve Muhzır İbrahim b. Mustafa ile meclis-i şer‘a gelip alâ-vukū‘ihî inhâ ve takrîr etmeğin mâ-hü[ve’l]-vâki‘ bi’t-taleb ketb olundu.<br><br>Fi’l-yevmi’t-tâsi‘ min-Şevval li-sene selâse ve erba‘în mie ve elf.<br><br>Şuhûdü’l-hâl: Mahalle-i mezbûre imâmı el-Hâc Halil Efendi b. Hasan, el-Hâc Mustafa Ağa b. Ramazan, el-Hâc Halil b. Mehmed, Mustafa Ağa b. Ömer, el-Hâc Abdullah b. el-Hâc Mehmed, Salih Efendi b. Hasan el-[mü]tevellî Ahmed b. Ramazan, Ahmed Ağa b. Mehmed, Abdullah Çelebi b. Mehmed, Hüseyin Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=5791"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5793"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o463"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>