﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 513<br>Hüküm no: 380<br>Orijinal metin no: [137a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çeşitli cins altın paraların belirtilen fiyatlardan alınıp verilmesi, eksik altının alınıp verilmemesi, İstanbul dışına altın gönderilmemesi, bunları yapanların ve altın parayı kesenlerin cezalandırılacağı</b><br><br>Altın fiyâtı.<br><br>Bâ-sah.<br><br>İstanbul Kādısı Fazîletlü Efendi Hazretleri<br><br>El-yevm eyâdî-i nâsda mütedâvil ve cârî olan yaldız altını on guruşa ve Macar altını dokuz buçuk guruşa ve fındık altını dokuz guruşa ve İstanbul zer-i mahbûbu altı buçuk guruşa ve nısfiyesi yüz otuz paraya ve Mısır zer-i mahbûbu beş buçuk guruşa ve nısfiyesi yüz on paraya ve riyâl-i Frengî dahi beş guruşa ahz ü i‘tâ olunup ziyâdeye alınıp verilmemek ve her kim Dersa‘âdet’den taşralara altın gönderir ise gönderdikleri altını ahz ve cânib-i mîrîden zabtolunmak ve nâkısü’l-vezn altın vechen mine’l-vücûh râyic olmamak ve her kimlerin yedlerinde bulunur ise ahz olunup Darbhâne-i âmireye gönderilmek ve altın kat‘ına mütecâsir olanların ve Darbhâne-i âmirede kat‘ olunan rub‘ ve beşliği fiyât-ı mu‘ayyenesinden ziyâdeye alıp ve veren ve taşra memâlike irsâle cesâret edenlerin bi’t-taharrî tedîbât-ı lâyıkaları icrâ kılınmak husûsları mukaddem ve muahhar defa‘âtle bâ-evâmir-i aliyye cümleye tenbîh ve te’kîd olunmuş iken el-hâletü hâzihî ba‘zı kendini bilmez kimesneler hilâf-ı emr-i âlî ve mugāyir-i irâde-i seniyye zikrolunan ecnâs-i nukūdu fiyât-ı mukarrere-i ma‘lûmelerinden ziyâdeye ahz ü i‘tâ etmekde oldukları tahkīk olunup bu husûs iki def‘adır ki müekked evâmir-i aliyye ile tenbîh ve te’kîd olunmuş olduğundan bundan sonra bu emr-i memnû‘a mütecâsir olanlar her kim olur ise olsun tahkīk olunduğu ânda bilâ-imhâl cezâsı tertîb olunacağı muhakkak ve mukarrer olmağla imdi bi’l-cümle mahallât imâmlarını ve esnâf kethudâlarını huzûrunuza ihzâr birle mazmûn-ı emr u irâde-i kātı‘ayı kendilere ifâde ve bundan böyle zikrolunan ecnâs-i nukūdu fiyât-ı mu‘ayyenelerinden ziyâdeye her kim alır ve verir ve altın kat‘ına ve taşralara altın irsâline cesâret eder olur ise haber alındığı ânda bilâ-emân cezâları tertîb kılınacağını gûş-ı hûşlarına ilkā ve tefhîm ederek işbu irâde-i seniyyenin icrâsına nezâret eyleyesiz deyü.<br><br>Fî 3 M sene [1]225</p>          <br><a title="Önceki sayfa" style="text-decoration:none" href="./ayrmetin.php?idno=32376"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32378"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b513"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>