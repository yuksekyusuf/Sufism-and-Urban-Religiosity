﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 188<br>Hüküm no: 159<br>Orijinal metin no: [45b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Müteveffa es-Seyyid Ahmed Ağa b. Mehmed Ağa’nın boş arsadaki hissesinin borçlarına karşılık Durak Ağa’ya satılması</b><br><br>Mahmiye-i Galata tevâbi‘inden olup kasaba-i Tophâne’de Cihangir [mahallesi] sükkânından iken bundan akdem vefât eden es-Seyyid Ahmed Ağa b. Mehmed Ağa nâm müteveffânın sulbî sagīr oğlu Mehmed Çelebi ve sulbiye sagīre kızı Fâtıma’nın tesviye-i umûrlarına kıbel-i şer‘den mansûbe vasî ve vâlideleri seyyidetü’l-muhadderât Âişe bt. Ahmed Ağa nâm hâtun tarafından husûs-ı âti’l-beyânı bey‘a vekîl olup vekâleti ber nehc-i şer‘î sâbite olan müvekkilem mezbûrenin li ebeveyn karındaşı fahrü’l-emsâl ve’l-akrân Mehmed Ağa b. Ahmed Ağa meclis-i şer‘-i hatîr-i lâzimü’t-tevkīrde, mahrûse-i Kostantıniyye’de el-Hâc Küçük [Mescid] mahallesinde sâkin kıdvetü’l-emâcid ve’l-ekârim câmi‘ü’l-mehâdim ve’l-mekârim hâlâ Çavuşbaşı olan Durak Ağa b. ( ) - dâme mecduhû - tarafından bey‘-i mezbûru tasdîka vekîl olup vekâleti ber nehc-i şer‘î sâbite olan fahrü’l-akrân ve’l-a‘yân müşârün-ileyh Durak Ağa’nın dâmâdı es-Seyyid İbrahim Ağa b. Mehmed Ağa nâm kimesne mahzarında bi’l-vekâle ikrâr ve i‘tirâf edip mahalle-i mezbûr el-Hâc Küçük Mescid’in kurbunda vâki‘ bir tarafı müşârün-ileyh Durak Ağa mülkü ve bir tarafı tarîk-i hâs ve bir tarafı tarîk-i âm ile mahdûd olan arz-ı hâliyede müteveffâ-yı mezbûr Ahmed Ağa’nın üç sehimden bir sehim hissesi olup zarûret-i deyni için bey‘i lâzım olmağla sehim-i mersûmu üç bin iki yüz nakd-i râyic fi’l-vakt akçeye vekâlet-i mahkiyem hasebiyle müşârün-ileyh Durak Ağa’ya bey‘-i kat‘îyle bey‘ edip kabz-ı semen ve teslîm-i müsemmen eyledim ba‘de’l-yevm sehim-i mezbûru dahi keyfe mâ yeşâ’ ve mâ yürîd sâir emlâki gibi mutasarrıf olsun dedikde, vekîl-i merkūm Mehmed Ağa’nın vech-i muharrer üzere cârî olan kelâmını vekîl-i mersûm İbrahim Ağa bi’l-muvâcehe tasdîk ve bi’l-müşâfehe tahkīk edicek mâ vaka‘a bi’t-taleb ketb olundu. Hurrire fi’t-târihi’l-mezbûr li seneti’l-mezbûre.<br><br><br>Şuhûdü’l-hâl: Es-Sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=20362"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20364"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o402"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>