﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 122<br>Hüküm no: 107<br>Orijinal metin no: [22a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karahisar kazası Yenice köyü camii hatibi İsmail b. Mehmed’in görevini Mehmed İzzet b. Mehmed’e devretmesi</b><br><br>Ma‘rûz,<br><br>Karahisar-ı şarkî? kazâsına tâbi‘ Yenice karyesinde vâki‘ el-Hâc Osman nâm sahibü’l-hayrın binâ eylediği câmi‘-i şerîfde yevmî nîm akçe vazîfe ile hitâbet-i dîniye ve hitâbet-i mezkûreye meşrûta olan karye-i mezbûre sınırından hana dahî? ve Şeyh Vakfı iki müdlük beratla Dandakebükü? nâm karye Karaköy çiftliği ve Yave çiftliği mezrâ‘ası nâm vakıf yerlerde öşr-i mahsûsuyla hitâbet-i mezkûre ciheti İsmail b. Mehmed’in üzerinde olduğu asâkir rûznâmçesinden derkenâr olunmağla istid‘â ve derkenâra nazaran muktezâsı i‘lâm olunmak bâbında sâdır olan fermân-ı âlîşâna imtisâlen cihet-i mezkûra mutasarrıf idiği derûn-ı arzuhâlde ismi mezkûr Mehmed İzzet b. Mehmed dâ‘îlerinin dahi erbâb-ı istihkākdan olduğu karye-i mezbûre ahâlîsinden bu esnâda Âsitâne-i aliyye’ye gelen bî-garaz erbâb-ı vukūfdan Osman Efendi b. Hüseyin ve Mehmed Besim Efendi b. Tahir nâm kimesnelerin alâ-tarîkı’ş-şehâde ihbâr ile zâhir olan mezbûr İsmail mutasarrıf olduğu hitâbeti hüsn-i rızâ ve tayyib-i hâtır ile merkūm Mehmed İzzet b. Mehmed’e fâriğ ve kasr-ı yed ve yedinde olan iki kıt‘a atîk beratını teslîm etmekle ve hitâbet-i mezkûreye meşrûta sâlifü’z-zikr vakıf yerlerin öşr-i ma‘lûme sûretde fâriğ-i mezbûrun kasr-ı yedinden merkūm Mehmed İzzet b. Mehmed’e tevcîh ve atîk beratı eyâleti? kaleminde battala hıfz olunarak yedine müceddeden iki kıt‘a berat-ı şerîf-i âlîşân sadaka ve ihsân buyurulmak muktezâ-yı hâl idiği huzûr.<br><br>Fî 4 N sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=823"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=825"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o188"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>