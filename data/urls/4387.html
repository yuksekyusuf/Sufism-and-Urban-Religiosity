﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 148<br>Hüküm no: 108<br>Orijinal metin no: [15a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım bt. Abdullah’ın Huri bt. Abraham’a emanet olarak bıraktığı çeşitli eşyalarının iadesi yoksa bedelinin ödemesi</b><br><br>Mahmiye-i İstanbul’da Sultan Selim kurbünde sâkine Âişe Hanım bt. Abdullah tarafından husûs-ı âti’l-beyâna vekîl olduğu zâtını <<zât-ı mezbûreyi ma‘rifet-i şer‘iyye ile>> ârifân İbrahim b. Mehmed ve Süleyman b. Mehmed nâm kimesneler şehâdetleriyle sâbit olan işbu râfi‘u’l-kitâb el-Hâc Süleyman Ağa b. Mustafa nâm kimesne mahfil-i kazâda Huri bt. Abraham nâm Nasrâniye muvâcehesinde bi’l-vekâle üzerine da‘vâ ve takrîr-i kelâm edip merkūme Huri bundan akdem müvekkile-i mezbûrenin kırmızı atlas üzerine sarı sırma işleme on yasdık ve kırmızı çuka işleme kılabdanlı bir ocak yaşmağı ve bir kırmızı çuka üzerine işleme kapı perdesini bi-tarîkı’l-âriye ahz u kabz etmekle suâl olunup mevcûde ise a‘yânını müstehleke ise ba‘de’s-sübût kıymet-i şer‘iyyelerini edâya tenbîh olunmak bi’l-vekâle matlûbumdur dedikde gıbbe’s-suâl merkūme Huri cevâbında müvekkile-i mezbûre eşyâ-i mezbûreyi âhara rehin vaz‘ edip benim için akçe istikrâz eyle deyü bana verip ben dahi baʻde’l-kabz mezbûrenin emriyle eşyâ-i mezkûreyi Mustafa Ağa nâm kimesneden mezbûre için yüz yirmi guruş iktirâz ve kabz ve mezbûre Âişe Hanım’a teslîm ve eşyâ-i mezbûreyi mezbûr Mustafa Ağa’ya meblağ-ı mezkûr mukābelesinde emrine binâen rehin vaz‘ ve teslîm etmişidim deyücek isre’l-istintak ve’l-inkâr merkūme Huri’den sıdk-ı makāline beyyine taleb olundukda ityân-ı beyyineden izhâr-ı acz edip istihlâf etmeğin tahakkuk-ı özr-i şer‘îye binâen mezbûre Âişe Hanım’ı tahlîf için küttâb-ı mahkemeden Gümüşî Mehmed Efendi b. Yusuf irsâl olunup ol dahi mezbûre Âişe Hanım’ın sâkine olduğu menzile varıp zeyl-i kitâbda muharrerü’l-esâmî olan Müslimîn huzûrunda fi’l-vâki‘ eşyâ-i mezkûreyi âhara rehin ve kendi için istikrâza merkūme Huri’ye emr etmeyip ve merkūme Huri’den vech-i meşrûh üzere yüz yirmi guruşu ahz u kabz etmediğine şuhûd mahzarında mezbûre Âişe Hanım’a yemîn teklîf eyledikde ol dahi alâ-vefkı’l-mesûl hasmı muvâcehesinde yemîn biʼllâhi te‘âlâ ettiğini mûmâ-ileyh Mehmed Efendi mahallinde tahrîr ba‘dehû ma‘an irsâl olunan Çukadâr Hüseyin Beşe b. Mehmed ve Muhzır Mehmed b. Abdullah ile meclis-i şer‘a gelip alâ-vukū‘ihî inhâ ve takrîr etmeğin mûcebince eşyâ-i mezkûrenin mevcûd ise a‘yânını müstehleke ise ba‘de’s-sübût kıymet-i şer‘iyyelerini müvekkile-i mezbûre Âişe Hanım’a edâya merkūme Huri’ye ba‘de’t-tenbîh mâ-vaka‘a bi’t-taleb ketb olundu.<br><br>Fî-evâsıtı şehri Rebîʻülâhir sene 1121<br><br>Şuhûdü’l-hâl: Mehmed Efendi Gümüşîzâde, el-Hâc Mustafa Efendi b. ( ), İbrahim Çelebi b. Mehmed, Süleyman Çelebi b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4386"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4388"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b148"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>