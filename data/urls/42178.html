﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 110<br>Hüküm no: 72<br>Orijinal metin no: [13b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arakil v. David’in alacak davasında anlaşma sağlandığı</b><br><br>Ma‘rûz,<br><br>Arzuhâl eden Arakil v. David zimmî mahfil-i şer‘iyyâtda kendi tarafından asîl ve şerîki Agob v. Sirap v. Markos tarafından sâbitü’l-vekâle vekîli olan arzuhâlde mezkûrü’l-ism Sarrâf Serkiz v. Ferahzad zimmî muvâcehesinde müvekkil-i mezbûr ile merkūm Serkiz zimmîye ayda yedişer guruş ücret kavliyle bundan [14a] akdem yedi sene hizmet edip bir senelik seksen dört guruş ücretimi ahzedip bâkī altı senelik ücretim zimmetlerinde kalmağla taleb ederim deyü da‘vâya tasaddî eylediğimde mezbûr Serkiz dahi üç sene mukaddem ücretini tamâmen yedimizden ahzedip hattâ zimmetimizi ibrâ ve iskāt dahi etmiş idin deyü ba‘de’d-def‘ ve’l-münâza‘a da‘vâ-yı mezkûremden mezbûr Serkiz zimmî ile beni yüz guruşa sulh etdiklerinde ben dahi sulh-ı mezbûru ba‘de’l-kabûl merkūm Serkiz zimmî bedel-i sulh-ı mezbûr yüz guruşu cihet-i deyn-i şer‘îden bâ-i‘lâm-ı şer‘î mahkûmün-bih zimmetimde kendülere deynim olan altı yüz guruşun yüz guruşuna takās ve mahsûb eylediğimde, ben dahi mukāssa ve kabûl ve bedel-i sulh-ı mezbûru bu vechile istîfâ edip mâ‘adâ ücretime ve arzuhâlim mantûkunca mezbûrân ile da‘vâ-yı şer‘iyyem olup zimmetlerinde beş yüz on guruş hakkım vardır deyü tasaddî eylediğim da‘vâlarımın dahi kat‘â aslı olmayıp kâzib ve mubtıl olmamla beş yüz on guruşa ve târîh-i i‘lâma gelince ma‘lûmen ve mechûlen beynimizde cârî hukūk-ı sâireye müte‘allika âmme-i da‘vâdan müvekkil-i mezbûr ile merkūm Serkiz’den her birinin zimmetlerini ibrâ ve iskāt edip mezbûr Serkiz dahi ber-vech-i muharrer deynim olan altı yüz guruşdan bâkī beş yüz guruşdan mâ‘adâ istîfa eylediğim bedel-i sulh-ı mezbûr yüz guruşa ve târîh-i i‘lâma gelince ma‘lûmen ve mechûlen bi’l-cümle hukūk-ı sâireye müte‘allika âmme-i da‘vâdan bi’l-asâle ve bi’l-vekâle benim zimmetimi ibrâ ve iskāt edip her birimiz âharın ibrâsını dahi kabûl eylediğimizden ber-vech-i muharrer kendülere zimmetimde bâkī kalan beş yüz guruş deynimi dahi hâlâ edâya iktidârım olmamağla târîh-i i‘lâmdan bir sene tamâmında edâ etmek üzere istimhâl eylediğimde mezbûr Serkiz dahi bi’l-asâle ve bi’l-vekâle imhâl eyledi dedikde merkūm Serkiz dahi tasdîk ve tahkīk etmeğin bu vechile terâhî ve tevâkkufları huzûr-ı âlîlerine i‘lâm olundu.<br><br>Fî 21 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42177"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42179"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>