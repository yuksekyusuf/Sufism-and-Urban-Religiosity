﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 117<br>Hüküm no: 115<br>Orijinal metin no: [25b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil ve Mustafa'nın, anneleri Meleki Hatun'dan intikal eden ev yeri davasında Ahmed Beşe ile sulh oldukları</b><br><br>Medîne-i Üsküdar sükkânından Halil ve Mustafa ibney Ali Beşe nâm kimesneler taraflarından taleb-i da‘vâ ve sulh-ı âti’l-beyâna Mustafa Beşe b. Mahmud ve Ali Beşe b. Mustafa nâm kimesneler şehâdetleriyle vekâleti sâbite olan fahrü’l-eimme Veli Efendi b. Yahya Efendi bi’l-vekâle meclis-i şer‘-i hatîr-i lâzımü’t-tevkīrde işbu bâ‘isü hâze’l-kitâb Adalar nâhiyesine tâbi‘ karye-i Dolayoba sükkânından Ahmed Beşe b. İlyas mahzarında üzerine da‘vâ ve takrîr-i kelâm edip müvekkillerim mezbûrân Halil ve Mustafa’nın vâlideleri Meleki Hatun bundan mukaddem karye-i mezbûrede sâkin iken müteveffât edip karye-i mezbûrede vâki‘ iki tarafdan Ahmed Beşe menzili ve bir tarafdan Bali menzili ve bir tarafdan tarîk-i âm ile mahdûd harâbe mülk menzil yeri müvekkillerim mezbûrân Halil ve Mustafa’ya intikāl etmekle merkūm Ahmed Beşe’den bi’l-vekâle taleb ve da‘vâ eyledikde ol dahi gâh inkâr ve gâh ikrâr etmeğin beynimize muslihûn tavassut edip beni merkūm Ahmed Beşe ile harâbe menzil yeri da‘vâsından on guruş üzerine inşâ-i akd-i sulh eylediklerinde ben dahi sulh-ı merkūmu kabûl ve bedel-i sulh olan on guruşu bi’l-vekâle merkūm Ahmed Beşe’den ahz u kabz edip müteveffât-ı merkūmenin karye-i mezbûrede vâki‘ harâbe menzil yeri da‘vâsından merkūm Ahmed Beşe’nin zimmetini bi’l-vekâle ibrâ-i âmm-ı kātı‘u’n-nizâ‘la ibrâ ve ıskāt eyledim, ba‘de’l-yevm harâbe menzil yerine müte‘allika da‘vâ ve nizâ‘ım yokdur dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Hurrire fi’l-yevmi’l-hâmis min-Ramazani’l-mübârek li-sene ışrîn ve mi'e ve elf.<br><br>Şuhûdü’l-hâl: İmâm Mehmed Halîfe karye-i Yayalar, Abdi Beşe ve Halil Beşe b. İbrahim Çelebi, Hüseyin Beşe b. Musli, Ali Beşe b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=36566"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36568"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>