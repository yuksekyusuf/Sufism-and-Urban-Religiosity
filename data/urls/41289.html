﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 174<br>Hüküm no: 140<br>Orijinal metin no: [35b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Ali ile İlya v. Mihail’in sulh olduktan sonra birbirlerini ibra ettikleri</b><br><br>Vilâyet-i Rumeli’nde nefs-i Yanya’da sâkin umdetü’l-eşbâh Mehmed Ağa b. Ali mahfil-i şer‘-i şerîf-i enverde yine Yanya’da kal‘a dâhilinde sâkin râfi‘u hâze’r-rakīm İlya v. Mihail mahzarında ikrâr-ı tâm ve takrîr-i kelâm edip ben bundan akdem Yanya mütesellimi olmağla merkūm İlya’nın zevcesi Liye bt. Metabe nâm Yahûdiye hâlike oldukda merkūm İlya merkūme Liye maktûle olmuşdur deyü benden bi-gayr-ı hakkın üç yüz esedî guruş almışidin deyü mezbûru benden da‘vâ eyledikde muslihûn tavassut edip mezbûr İlya ile beynimizde dokuz bin akçe üzerine akd-i musâlaha olundukda mezbûr İlya dahi sulh-i mezbûru kabûl ve bedel-i sulh-i mezkûru yedimden ahz <<u kabz>> ve ziyâdeye müte‘allika âmme-i da‘vâdan beni ibrâ etmeğin ben-dahi bedel-i sulh deyü merkūm olan meblağ-ı mezbûr dokuz bin akçeye müte‘allik âmme-i da‘vâdan mezbûr İlya’yı ibrâ ve ıskāt eyledim benim dahi mezbûr ile kat‘a da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Mustafa b. Mehmed, Hasan Ağa b. Mehmed, Zeynel Ağa b. Mehmed, Hüseyin Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=41288"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41290"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o465"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>