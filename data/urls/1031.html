﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 174<br>Hüküm no: 128<br>Orijinal metin no: [35a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Bağcı Hasan’ın Mustafa b. Mehmed’de olan alacağının varislerinden tahsil olunması</b><br><br>Ma‘rûz-ı dâ‘î-i Devlet-i aliyyeleridir ki,<br><br>Derûn-ı arzuhâlde ismi mezkûr medîne-i Üsküdar’da Debbâğlar mahallesinde sâkin iken bundan akdem fevt olan Bağcı Hasan b. Hüseyin b. Abdullah’ın verâseti zevce-i menkûha-i metrûkesi Fâtıma bt. Hasan nâm hatun ile sulbî kebîr oğlu Mehmed ve sulbî sagīr oğlu İbrahim Edhem ba‘de’l-inhisâr verese-i merkūmûndan sagīr-i merkūm İbrahim Edhem’in vâlidesi ve kıbel-i şer‘den vasiyy-i mansûbesi zâtı mu‘arrefe zevce-i mezbûre Fâtıma Hatun sâhib-i arzuhâl ibn-i merkūm Mehmed hâzır olduğu hâlde Bâb-ı hazret-i fetvâ-penâhîde Sadâret-i Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i enverde derûn-ı arzuhâlde mezkûrü’l-ism Darbhâne-i âmire’de râyic mübâya‘ası memûrlarından es-Seyyid Mustafa Ağa b. Mehmed muvâcehesinde zevcim ve mûrisim müteveffâ-yı merkūm Hasan hayatında bin iki yüz elli beş senesi Zilka‘desi gurresinden elli altı senesi Cemâziyelûlâsı gāyetine gelince yevmiye beşer guruş ücret mukāvelesiyle yedi ay müddet mezbûr es-Seyyid Mustafa Ağa’nın medîne-i mezbûreye tâbi‘ Kādı karyesinde Kalamış nâm mahâlde kâin mâlik olduğu kürûmu mülk bağında mu‘tâd üzre kendüye hizmet edip müddet-i mezbûrede ecr-i müsemmâ-yı mezkûrundan müctemi‘ bin yüz elli beş guruş [35b] ve zevcim müteveffâ-yı merkūmun kezâlik hayatında merkūm es-Seyyid Mustafa Ağa’nın bi-şartı’r-rücû‘ emriyle bağcılık ücretinden dâyinleri gāibûn ani’l-beled Ali ve Kasım ve Hasan ve Mehmed ve Topal Hüseyin ve Mustafa ve Mehmed ve Ali nâm kimesnelere malından def‘ ü teslîm eylediği altı yüz yetmiş dört guruş ki cem‘an alacak hakkı olan bin sekiz yüz yirmi dokuz guruşun dokuz yüz on üç guruşu zevcim müteveffâ-yı merkūm hayatında mezbûr es-Seyyid Mustafa Ağa’dan ahz u kabz edip bâkīsi olan dokuz yüz on altı guruşu kable’l-ahz ve’l-istîfâ fevt ve meblağ-ı bâkī-i mezkûr benimle hâzır-ı merkūm Mehmed ve vasîsi olduğum oğlum sagīr-i merkūma mevrûs olmuş idi. El-hâletü hâzihî meblağ-ı bâkī-i mezkûr dokuz yüz onaltı guruşdan sagīr-i merkūm İbrahim Edhem’in hisse-i irsiyesine isâbet eden dört yüz guruş otuz parayı merkūm es-Seyyid Mustafa Ağa sagīr-i merkūm için bana def‘ ü teslîm eylediğinde ben dahi bi’l-vesâye yedinden ahz u kabz ve sagīr-i mezbûrun defter-i kassâmına idhâl etmemle bâkī benim hisse-i irsiyeme isâbet eden yüz on dört buçuk guruş ile oğlum hâzır-ı merkūm Mehmed’in hisse-i irsiyesine isâbet eden dört yüz guruş otuz para mutâlebesine ve bi’l-cümle husûs-ı mezkûra ve sâir cemî‘ hukūk-ı şer‘iyyeye müte‘allika âmme-i da‘vâdan ben ve oğlum hâzır-ı merkūm Mehmed’den her birerlerimiz bi’l-verâse mezbûr es-Seyyid Mustafa Ağa’nın zimmetini ibrâ-i âmm-ı sahîh-i şer‘î ile ma‘an ibrâ ve iskāt eylediğimizde mezbûr es-Seyyid Mustafa Ağa dahi mûrisimiz müteveffâ-yı merkūmun terekesinden cihet-i karzdan olarak iddi‘â eylediği iki yüz elli beş guruş mutâlebesine ve bi’l-cümle husûs-ı mezkûre ve işbu târîhe gelince sâir cemî‘ hukūk-ı şer‘iyeye müte‘allika âmme-i da‘vâdan benimle oğlum hâzır-ı mezbûr Mehmed ve vasîsi olduğum sagīr-i mezbûr İbrahim Edhem’in zimmetimizi ve tereke-i müteveffâ-yı merkūmu ibrâ-i âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını asâleten ve vesâyeten kabûl eyledik deyü ikrâr ve tasdîkleri tescîl ve huzûr-ı âlîlerine i‘lâm olundu.<br><br>Fî 20 L sene 1256.</p>          <br><a title="Önceki sayfa" style="text-decoration:none" href="./ayrmetin.php?idno=1030"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1032"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o334"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>