﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 190<br>Hüküm no: 159<br>Orijinal metin no: [40b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman b. Aydın’ın yarı hissesine sahip olduğu bağı Mehmed Çelebi b. Halil’e sattığı</b><br><br>Mahrûse-i Üsküdar kazâsına tâbi‘ İstavros nâm karye sükkânından Süleyman b. Aydın nâm kimesne meclis-i şer‘-i şerîf-i enver ve mahfil-i dîn-i münîf-i ezherde işbu sahibü’l-kitâb Mehmed Çelebi b. Halil mahzarında bi’t-tav‘i’s-sâf ikrâr-ı tâm ve takrîr-i kelâm edip yine kazâ-i mezbûra tâbi‘ Çengel nâm karye bağları dâhilinde ayazma kurbünde Miroz Deyresi demekle ma‘rûf mahâlde vâki‘ bir tarafı Takyeci Kiryako bağı ve bir tarafı Karakaş zimmî bağı ve iki tarafı tarîk-ı âm ile mahdûd kırk dönüm eşcâr ve kürûmu mülk bir kıt‘a bağın nısf-ı müfrezi akd-i âtî sudûruna değin silk-i mülk-i sahîhimde münselik olmağın zikrolunan nısf hisseyi cemî‘ tevâbi‘ ve levâhıkı ve kâffe-i hukūk ve merâfıkı ile mezbûr Mehmed Çelebi’ye yüz altmış bir esedî guruşa tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ile bey‘ ve temlîk ve teslîm ol dahi iştirâ ve kabûl ve temellük ve tesellüm eyledikden sonra semeni olan meblağ-ı mezbûr yüz altmış bir esedî guruşu merkūm Mehmed Çelebi yedinden bi’t-tamam ve’l-kemâl ahz ü kabz ve tesellüm eyledim semen-i mezkûrdan bir akçe hakkım kalmayıp ve mârrü’z-zikr bağ Bağcı Mustafa nâm kimesnenin ile’l-vefât mülkü olup târih-i kitâbdan on üç sene mukaddem vefât eyledikde mârrü’z-zikr li-ebeveyn karındaşı ve hasren vârisi olan müşteri-i mezbûr Mehmed Çelebi’ye ırsen isâbet edip lâkin mezbûr Mehmed Çelebi sagīr bulunmağla vasîsi olan gāib ani’l-meclis Mehmed Efendi nâm kimesne sagīr-i mezbûrun zarûret-i nafakası olmak üzre bana yüz altmış bir esedî guruşa bey‘ ve kabz-ı semen etmekle mezbûr Mehmed Çelebi zarûret-i nafakası olmadığından mâ‘adâ bey‘-ı mezbûr gabn-i fâhiş ile olmuşidi deyü benden da‘vâ ve hâlâ mârrü’z-zikr bağın mahsûlüne ve husûs-ı mezbûra müte‘allik âmme-i da‘vâdan beni ibrâ etmekle ben-dahi mârrü’z-zikr bağdan gabne müte‘allika âmme-i de‘âvî ve muhâsamât ve eymân ve mutâlebâtdan mezbûr Mehmed Çelebi’yi ibrâ-i âmm-ı kātı‘u’n-nizâ‘la ibrâ ve ıskāt eyledim fîmâ-ba‘d her birimizin âhar ile bi-vechin mine’l-vücûh da‘vâ ve nizâ‘ımız kalmamışdır dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Ahmed Efendi b. Hürrem, Mehmed Çelebi b. Hasan Efendi, el-Hâc Mustafa b. Abdullah, Mehmed Çorbacı b. Mahmud, Abdullah Çelebi b. el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=41307"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41309"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o460"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>