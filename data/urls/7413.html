﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 318<br>Hüküm no: 373<br>Orijinal metin no: [48b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şahbaz v. Bogos’un, boşandığı kocası Maryem bt. Abraham’da olan alacağını sulh yoluyla tahsil edim Maryem’in ve kocası Kuyumcu Kigork’un zimmetlerini ibra ettiği</b><br><br>Ma‘rûz<br><br>İstanbul’da Odunkapısı sûkunda sebzevât yazıcısı sahib-i arzuhâl Şahbaz v. Bogos zimmî meclis-i şer‘-i enverde derûn-ı arzuhâlde mezkûre Maryem bt. Abraham zimmiye muvâcehesinde merkūme Maryem’in hâlâ zevci Kuyumcu Kigork v. Serkiz zimmî hazır olduğu hâlde işbu merkūme Maryem zimmiye benim zevce-i menkûham olup mukaddemâ ben bir husûsum için diyâr-ı âhara gider iken malımdan sekiz yüz kırk guruşumu menzilimde zevcem merkūme Maryem’e îdâ‘ ve teslîm ol dahi yedimden ahz u kabz etmişidi hâlâ geldiğimde zevcem merkūme Maryem bi-gayr-ı hakkın nefsini işbu hâzır-ı mesfûra tezvîc ve benden hâsıl olan yedi aylık hamlini dahi zevc-i sânî-i merkūm ıskāt etmeğin zevcem merkūme Maryem zevc-i sânîden tefrîk ve bana inkıyâdına ve yedinde vedî‘am olan sekiz yüz kırk guruşu bana red ve teslîmine tenbîh ve sıkt-ı mezkûrun mûceb-i şer‘îsini taleb eylediğimde merkūme Maryem dahi cevâbında fi’l-vâki‘ mukaddemâ benim zevce-i menkûham olduğunu ikrâr ancak benden iki sene mukaddem beni bâinen tatlîk ve yedime ber-vech-i muharrer tatlîkımı işbu bir kıt‘a temessüğü dahi vermişidin deyü takrîr-i meşrûhuna mutâbık ve mazmûnu şühûd-ı kesîre ile sâbit ibrâz eylediği bir kıt‘a temessük olan def‘ini ben dahi zarûreten ikrâr edip lâkin zevce-i mutallakam merkūmeden müdde‘âm olan sekiz yüz kırk guruşdan bâ-vesâtet-i muslihîn mutallakam merkūme Maryem zimmiye ile yirmi aded Mısrî zencirli altın bedel-i makbûza sulh olup mâ‘adâsına ve zikrolunan da‘vâsına müte‘allika âmme-i da‘vâdan mutallakam merkūme Maryem ve zevci merkūm Kuyumcu Kigork zimmîlerin zimmetlerini ibrâ-i âmm-ı kātı‘u’n-nizâ‘la ibrâ ve ıskāt eylediğimde mesfûrân dahi ibrâ-i mezkûru ba‘de’l-kabûl bedel-i medfû‘alarına müte‘allika âmme-i da‘vâdan benim zimmetimi ibrâ ve ıskāt eylediler deyü olan ikrârını merkūmân Maryem ve zevci Kuyumcu Kigork zimmîlerin dahi tasdîk eylediği Mahkeme-i Bâb’dan huzûr-ı âlîlerine i‘lâm olundu.<br><br>Fî 15 Ramazan sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7412"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7414"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b318"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>