﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 124<br>Hüküm no: 41<br>Orijinal metin no: [4a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime bt. Mustafa’nın aldığı borç karşılığında evini Tercüman Yunus Vakfı’na rehin verip bir yıllığına kiraladığı</b><br><br>Hüccet-i istiğlâl.<br><br>Mahmiye-i İstanbul’da Mimar Sinan mahallesinde sâkine Rahime Hatun bt. Mustafa tarafından husûs-ı câ’i’z-zikre vekîl olup mezbûrenin zâtını ma‘rifet-i şer‘iye ile ârifân Ali Çelebi b. Ömer ve Abdülkadir Çelebi b. Mehmed şehâdetleri ile şer‘an vekâleti sâbite olan babası mezbûr Mustafa b. İsmail meclis-i şer‘de mahmiye-i mezbûrede Tercüman Yunus Vakfı’na bi’l-fi‘il mütevellî olan işbu râfi‘u’l-kitâb Mustafa Çelebi b. Mahmud mahzarında bi’l-vekâle ikrâr ve takrîr-i kelâm edip müvekkilem mezbûre Rahime medîne-i Ebî Eyyüb-i Ensârî’de Takyecibaşı mahallesinde vâki‘ bir tarafı Âişe Hatun bt. Mehmed mülküne ve bir tarafdan Ümmühani Hatun bt. Abdullah mülküne ve bir tarafdan Âişe Hatun bt. Yunus mülküne ve bir tarafdan tarîk-i âm ile mahdûd mülk-i mevrûsu olan menzilini bi-cümleti’t-tevâbi‘ ve’l-levâhık mütevellî-i mezbûra on dokuz bin üç yüz akçeye istiğlâl-i şer‘î tarîki üzere bey‘ ve teslîm ol dahi minvâl-i muharrer üzere mal-ı vakf-ı mezbûr ile iştirâ ve tesellüm edip semeni olan meblağ-ı mezbûru tamamen mütevellî-i mezbûr yedinden alıp kabz eyledikden sonra yine menzil-i mezbûru ba‘de’t-tahliyeti’ş-şer‘iye ve’t-takābuzi’l-mer‘î târih-i mezbûrdan bir sene tamamına dek iki bin dokuz yüz yirmi akçe ücret ile mütevellî-i mezbûrdan müvekkilem istîcâr ve tesellüm ve kabûl ve mütevellî-i mezbûr dahi minvâl-i muharrer üzere îcâr ve teslîm eyledi dedikde gıbbe’t-tasdîkı’ş-şer‘î menzil-i mezbûrun derkine ve ücret-i merkūmesine vekîl-i mezbûr Mustafa b. İsmail emr ve kabûlü hâviye kefâletle ben kefîl oldum dedikde mâ hüve’l-vâki‘ bi’t-taleb ketb olundu.<br><br>Fi’s-sâbi‘ min-Recebi’l-ferd li-sene isneyn ve seb‘în ve elf.<br><br>Şuhûdu’l-hâl: Ahmed Efendi b. Abdülmümin-el-imâm, es-Seyyid Mehmed b. es-Seyyid İbrahim, Ali b. Mustafa, Murad Halîfe b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=24927"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24929"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1063"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>