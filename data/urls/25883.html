﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 819<br>Hüküm no: 996<br>Orijinal metin no: [137b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Şaban’ın muhâlaa yoluyla boşanırken karısı Fâtıma bt. Ömer’i mehrinden vazgeçmeye zorlamadığına yemin ettiği</b><br><br>Mahmiye-i İstanbul’da Mesih Paşa mahallesinde sâkine Fâtıma bt. Ömer nâm hatun meclis-i şer‘-i hatîrde zevc-i muhâla‘ı işbu rafi‘u’l-kitâb Mustafa b. Şaban mahzarında üzerine da‘vâ ve takrîr-i kelâm edip zevcim mezbûr Mustafa bundan akdem mehrim olan iki bin akçeden geçmek üzere bana ikrâh etmeğin ben dahi mehrimden ve nafaka-i iddetimden geçmek üzere zevcim mezbûr Mustafa ile havfımdan muhâla‘a eylemişdim suâl olunup mehr-i mü’eccelim olan meblağ-ı mezbûr iki bin akçeyi taleb ederim dedikde gıbbe’s-suâl mezbûr Mustafa cevâbında hul‘-ı mezbûru an-tav‘ olup ikrâh-ı mu‘teber ile olduğunu inkâr edicek müdde‘iye-i mezbûreden ikrâh-ı mu‘tebere beyyine taleb olundukda ityân-ı beyyineden izhâr-ı acz edip istihlâf etmeğin minvâl-i muharrer üzere müdde‘iye-i mezbûreye mehrinden geçmek üzere ikrâh-ı mu‘teber itmediğine mezbûr Mustafa’ya yemîn teklîf olundukda ol dahi alâ-mâ hüve’l-mesûl halfü billâhi’l-aliyyü’l-azîm etmeğin bilâ-beyyine mezbûre Fâtıma mu‘ârazadan men‘ birle mâ hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ aşer min-Zilhicceti’ş-şerîfe li-sene isneyn ve seb‘în ve elf.<br><br>Şuhûdü’l-hâl: Mustafa b. Mahmud, Himmet Beşe b. Hüseyin, Veli b. Mahmud, Ahmed Beşe b. Ali, Abdi Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25882"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25884"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b819"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o928"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>