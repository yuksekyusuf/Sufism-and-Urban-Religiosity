﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 275<br>Hüküm no: 233<br>Orijinal metin no: [62a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Ali’nin, Agob ve Ariton aleyhindeki yaralama davasında anlaşma sağlanması</b><br><br>Mahmiye-i İstanbul’da Sultân Mehmed Câmi‘-i şerîfi kurbünde eski Arasta’da sâkin Ahmed b. Ali b. Abdullah nâm kimesne tarafından husûs-ı âti’l-beyana vekîl olduğu Mehmed b. Ali ve Halil b. Ahmed nâm kimesneler şehâdetleriyle şer‘an vekâleti sâbit Mustafa Çelebi b. Ahmed nâm kimesne mahmiye-i mezbûrede meclis-i şer‘de işbu râfi‘ü’s-sifr Agob v. David ve Ariton v. Davik nâm Ermeni[ler] muvâcehesinde bi’l-vekâle ikrâr ve takrîr-i kelâm edip târîh-i kitâbdan beş gün mukaddem müvekkilim mezbûr Ahmed’in Karaman’dan gelirken mezbûrân Agob ve Ariton bargir üzerlerinde râkiben mürûrlarında müvekkilim mezbûr Ahmed dokunup düşmekle sağ ayağını taşa darb edip darb-ı mezkûr tesîrinden kara bere edip ağrıtmakla müvekkilim mezbûr Ahmed dahi mezbûrân Agob ve Ariton husûs-ı mezkûrun mûceb-i şer‘îsi[ni] taleb ve da‘vâ sadedinde iken beynlerinde muslihûn tavassut edip müvekkilim mezbûr Ahmed’i da‘vâ-i mezkûresinden mezbûrân Agob ve Ariton ile beş guruş üzerine sulh eylediklerinde ol dahi sulh-ı mezbûru kabûl ve bedel-i sulh olan meblağ-ı mezbûru merkūmân Agob ve Ariton’un zimmetlerini ibrâ-i âm ile ibrâ ve iskāt eyledi dedikde, gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-şehri Rebî‘i’l-evvel li-sene sitte aşere ve mi’e ve elf.<br><br>Şuhûdü’l-hâl: Hüseyin Çelebi b. Ömer, Maden Beşe b. İbrahim, Mustafa b. Abdullah, Halil b. Mehmed, Hasan b. Mahmud, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41762"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41764"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>