﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 395<br>Hüküm no: 535<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Debbağ Seyyid Hasan b. Mehmed’in borcunu ödemesi</b><br><br>Ma‘rûz<br><br>Mahmiye-i İslâmbol’da Hobyar mahallesinde sâkin el-Hâc Ahmed b. el-Hâc Mehmed medîne-i Üsküdar’da meclis-i şer‘-i hatîrde Debbâğ es-Seyyid Hasan b. Mehmed mahzarında bundan akdem gāib ani’l-meclis Kasab Tekor nâm zimmî zimmetinde ma‘lûmü’l-aded ganem semeninden bâkī yüz altmış dört buçuk guruş hakkım olup gāib-i mezbûrun dahi mezbûr es-Seyyid Hasan zimmetinde ma‘lûmü’l-mikdâr koyun derisi semeninden yüz altmış dört buçuk guruş hakkı olmağla gāib-i merkūm Teko[r] zimmî beni deyn-i mezkûr ile üçümüz bir mahâlde olduğumuz hâlde mezbûr es-Seyyid Hasan üzerine havâle-i mukayyede-i şer‘iye ile havâle ve herbirimiz havâle-i mezkûreyi kabûl ve meblağ-ı merkūmun on iki guruşunu mezbûr es-Seyyid Hasan yedinden ahz ü kabz ve bâkī yüz elli iki buçuk guruşu mezbûr es-Seyyid Hasan zimmetinde kalmağla taleb ederim deyü ba‘de’d-da‘vâ ve’l-istintâk ve’l-ikrâr mûcebiyle meblağ-ı bâkī-i merkūm yüz elli iki buçuk guruşun müdde‘î-i mezbûra edâsıyla mezbûr es-Seyyid Hasan şer‘an ilzâm olunduğu bi’l-iltimâs huzûr-ı âlîlerine i‘lâm olundu.<br><br>Fî 4 min-C sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53559"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53561"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b395"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1052"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>