﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 102<br>Hüküm no: 78<br>Orijinal metin no: [17b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haçador v. Hacet’in Mustafa Paşa-yı Atik mahallesindeki evini oğlu Karabet’e satması</b><br><br>Mahmiye-i İstanbul’da Mustafa Paşa-yı Atîk mahallesinde sâkin Haçador v. Hacet nâm Ermeni meclis-i şer‘-i şerîf-i enverde kebîr oğlu işbu râfi‘ü’l-kitâb Karabet v. Yani muvâcehesinde üzerine da‘vâ ve takrîr-i kelâm edip silk-i mülkümde münselik olup mahalle-i mezbûrede vâki‘ bir tarafı Kiragos mülkü ve bir tarafı Karabet mülkü ve bir tarafı Papa Asvador mülkü ve bir tarafı tarîk-i âm ile mahdûd üç bâb fevkānî oda ve bir fevkānî matbah ve bir sofa ve dehlîz ve iki tahtânî oda ve bir bi’r-i mâ ve bodrum ve kenîfi müştemil mülk menzilimi bin doksan altı sene[si] Cemâziyelevvelîsi gurresinde altı yüz esedî guruşa oğlum mezbûr Karabet’e bey‘ ve temlîk ve teslîm ol dahi iştirâ ve kabûl ve kabz ve tesellüm eyledikden sonra semeni olan meblağ-ı mezbûrun üç yüz guruşunu yedinden ahz u kabz edip bâkī üç yüz guruşu dahi hâlâ bana edâdan imtinâ‘ eder, suâl olunup meblağ-ı bâkī-i mezbûrun alıverilmesi matlûbumdur dedikde gıbbe’s-suâl mezbûr Karabet cevâbında fi’l-hakīka babam müdde‘î-i mezbûr târih-i mezkûrda menzil-i mahdûd-ı mezbûru altı yüz guruşa bana bey‘ ve teslîm, ben dahi iştirâ ve semen-i mezbûrdan üç yüz guruşu teslîm eylediğimde ol dahi kabz ve mâ‘adâ üç yüz guruşdan zimmetimi ibrâ ve ıskāt edip hatta vech-i muharrer üzere olan bey‘ ve kabz ve ibrâsını ol târihde Davud Paşa Mahkemesi’nde nâibü’ş-şer‘i’ş-şerîf olan Mehmed Emin Efendi huzûrunda tâyi‘an ikrâr u i‘tirâf edip hüccet-i şer‘iyye dahi tahrîr olunmuşdu deyü def‘le mukābele ve mazmûnu min külli’l-vücûh takrîr-i meşrûhuna mutâbık hüccet-i şer‘iyye ibrâz etmeğin gıbbe’l-istintâk mezbûr Haçador cevâbında fi’l-hakīka târih-i mezkûrda semen-i mezbûr altı yüz guruşdan üç yüz guruşunu kabz ve mâ‘adâ üç yüz guruşdan zimmetini ibrâ ve ıskāt edip hüccet-i şer‘iyye tahrîr etdirdiğini bi’t-tav‘i’s-sâf ikrâr u i‘tirâf etmeğin mûcebiyle mezbûr Haçador bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fî selhi Zilhicceti’ş-şerîfe li-sene tis‘a ve tis‘în ve elf.<br><br>Şuhûdü’l-hâl: Ahmed Efendi b. Mehmed, İbrahim Çelebi b. Ahmed, Mehmed Çelebi Çorlulu, Ali b. Bâli, İvaz Efendi b. Şaban, Mustafa b. Ali, Ahmed b. Ali, Mehmed Efendi b. Sefer.</p>          <br><a title="Önceki sayfa" style="text-decoration:none" href="./ayrmetin.php?idno=28102"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28104"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>