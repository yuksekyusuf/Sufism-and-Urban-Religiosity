﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 93<br>Hüküm no: 53<br>Orijinal metin no: [10a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın uhdesindeki menzil hissesini Münire Hanım’a sattığı</b><br><br>Muhtesib Karagöz mahallesinde mülk menzil<br><br>Hâlâ Devlet-i aliyye-i ebediyyü’l-istimrârda Tophâne-i âmire Nâzırı sa‘âdetlü, semâhatlü atûfetlü es-Seyyid Mehmed Hâdî Efendi hazretleriyle halîle-i muhteremeleri fahrü’l-muhadderât ismetlü Münire Hanım’a zikri âtî mülk menzilden hissesini bey‘ murâd eden es-Seyyid Abdurrahman Ârif Efendi b. es-Seyyid Mehmed Ağa meclis-i şer‘-i şerîf-i enverde işbu kitâb-ı sıhhat-nisâbın vusûl-i eyâdî-i kerîmeleriyle şeref-yâb olan müşârün-ileyhimâ es-Seyyid Mehmed Hâdî Efendi b. es-Seyyid Hafız Emrullah Efendi ve Münire Hanım bt. Derviş Mustafa Bey kıbellerinden husûs-ı meymenet-mahsûs-ı câ’i’z-zikrde tasdîka vekîl-i şer‘îleri Kethüdâ-i âlî-kadr Mehmed Nazif Efendi b. Mustafa mahzarında ikrâr-ı tâm ve takrîr-i kelâm edip İstanbul’da Muhtesib Karagöz mahallesinde vâki‘ bir tarafdan müvekkilân-ı müşârün-ileyhimânın bi’l-iştirâk uhdelerinde olan sa‘âdethâneleri ve bir tarafdan yine ba‘zen sa‘âdethâne-i mezkûr ile Dârü’l-hadîs medresesi ve bir tarafdan zenciye Mesude Hatun menzili ve bir tarafdan tarîk-i âm ile mahdûd tahmînen bin altı yüz elli dört zirâ‘ arsa üzerine mebnî fevkānî ve tahtânî üç bâb oda ve üç bi’r-i mâ ve eşcâr-ı müsmire ve gayr-ı müsmireli bahçe ve müştemilât-ı sâire-i ma‘lûmeyi muhtevî bir bâb mülk menzilin üç hisse i‘tibârıyla iki hissesi müvekkilân-ı müşârün-ileyhimânın iştirâken uhde-i devletlerinde ve bir hissesi dahi akd-i âti’z-zikrin sudûruna değin benim yedimde mülküm olmağın ben mâlik olduğum hisse-i mezkûremi tarafeynden îcâb ve kabûlü hâvî şurût-ı müfside ve uhûd-ı mubtıla ve muvâza‘adan ârî bey‘-i bâtt-ı sahîh-i şer‘î <<ve safka-i>> ile müvekkilân-ı müşârün-ileyhimâ hazretlerine ale’l-iştirâki’s-seviyy iki bin beş yüz guruşa bey‘ ü temlîk ve vech-i lâyıkı üzere teslîm eylediğimde onlar dahi ber-minvâl-i muharrer iştirâ ve temellük ve tesellüm ve kabz ve kabûl ve semen-i mezkûr iki bin beş yüz guruşu bana tamâmen def‘ ü teslîm buyurduklarından sonra akd-i mezkûrun tağrîr ve gabnine müte‘allika âmme-i <<da‘vâdan>> de‘âvî ve kâffe-i mutâlebâtdan müvekkilân-ı müşârün-ileyhimâ hazretlerinin zimmetlerini ibrâ-i âmm-ı sahîh-i şer‘î ve iskāt-ı tamm-ı sarîh-i mer‘î ile kabûllerini hâvî ibrâ ve iskāt eyledim fî-mâ ba‘d menzil-i mezkûrun bir sehm hisse-i mezkûresinde benim aslâ ve kat‘â alâka ve medhalim kalmayıp müvekkilân-ı müşârün-ileyhimâ hazretlerinin iştirâken mülk-i müşterâları olmuşdur irâdeleri vechile bi’s-sıhhati-ve’l-afiye temellük ve tasarruf buyursunlar dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 2 Zilka‘deti’ş-şerîfe sene 1246<br><br>Şuhûdü’l-hâl: es-Seyyid Hafız Hüseyin Ağa b. Şerif Abdullah, es-Seyyid Ali Ağa b. es-Seyyid Mehmed Emin, Ahmed Ağa b. Süleyman, Mahmud Çelebi el-Muhzır, Kethüdâ-i muhzırân Hafız İsmail Ağa.</p>          <br><a title="Önceki sayfa" style="text-decoration:none" href="./ayrmetin.php?idno=34230"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34232"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>