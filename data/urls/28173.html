﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 147<br>Hüküm no: 148<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dergah-ı Âlî Yeniçerilerine mahsus vakfın mütevellisi Halil Beşe b. Mehmed’in vakfın vefat eden el-Hac Mehmed b. Ahmed’deki alacağını terekesinden almak istemesi</b><br><br>Dergâh-ı âlî yeniçerilerinin on birinci cemâ‘at mütevellîsi olan bâ‘is-i hâze’l-kitâb Halil Beşe b. Mehmed nâm kimesne meclis-i şer‘-i kavîm-i lâzımü’t-tekrîmde oda-i merkūme yoldaşlarından iken bundan akdem fevt olan el-Hâc Mehmed b. Ahmed b. Abdurrahman’ın li-ebeveyn ammizâdesi ve vârisi olmağla terekesine vâzı‘u’l-yed olan İbrahim nâm kimesne mahzarında bi’t-tevliye üzerine da‘vâ ve takrîr-i kelâm edip müteveffâ-yı mezbûrun yedinde olan işbu istiğlâl hücceti nâtık olduğu üzere taraf-ı vakf-ı mezbûre asl-ı mâl olmak üzere yüz yetmiş guruş deyni olup meblağ-ı mezbûrun yirmi guruşunu hayâtında edâ edip yüz elli guruşu zimmetinde bâkī kalıp hatta meblağ-ı bâkī-i mezbûr yüz elli guruş taraf-ı vakf-ı mezbûra deyni olduğunu ikrâr dahi etdiğinden sonra kable’l-edâ fevt olmağla mezbûr İbrahim’e suâl olunup terekesinden edâya tenbîh olunmak matlûbumdur dedikde gıbbe’s-suâl mezbûr İbrahim cevâbında tereke-i müteveffâ-yı mezbûra vaz‘-ı yedini ikrâr lâkin husûs-ı mezbûru münkir olmağın mütevellî-i merkūmdan müdde‘âsını mübeyyin beyyine taleb olundukda udûl-ı müslimînden olup oda-i mezkûre yoldaşlarından Hüseyin Beşe b. Veli ve Mehmed Beşe b. Hüseyin nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr el-Hâc Mehmed b. Ahmed b. Abdurrahman hayâtında taraf-ı vakf-ı mezbûra vech-i meşrûh üzere yüz elli guruş zimmetimde vâcibü’l-edâ deynimdir deyü bizim huzûrumuzda ikrâr ve bizi işhâd eyledi, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olup müdde‘î-i mezbûr tahlîf-i şer‘î ile tahlîf olundukdan sonra mûcebiyle meblağ-ı bâkī-i merkūme [31a] yüz elli guruşu müteveffâ-yı mezbûrun terekesinden müdde‘î-i merkūma edâ ve teslîme merkūm İbrahim’e tenbîh olunmağın mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn mine’l-Muharremi’l-harâm li-sene mi’e ve elf.<br><br>Şuhûdü’l-hâl: Mehmed Efendi b. Mehmed, İbrahim Ağa kethudâ-yı ( ) efendi, Ahmed Ağa Hazînedâr, el-Hâc Süleyman Çukadâr, el-Hâc İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=28172"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28174"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o369"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>