﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 321<br>Hüküm no: 350<br>Orijinal metin no: [51a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Mehmed’in menzilinin yarı hissesini sattığı, diğer yarısının Ümmügülsüm adına kocası Mehmed b. Süleyman’a teslim edildiği</b><br><br>Mahrûse-i Galata muzâfâtından kasaba-i Kasımpaşa’da Sahaf Muslihiddin mahallesinde sâkine Ümmügülsüm bt. İbrahim nâm hâtunun zevci ve tarafından husûs-ı âti’z-zikre vekîl olduğu zât-ı mezbûreyi ma‘rifet-i şer‘iyye ile ârifân Süleyman Efendi b. Mustafa ve Mehmed b. Ali nâm kimesneler şehâdetleriyle sâbit olan Mehmed b. Süleyman nâm kimesne meclis-i şer‘de işbu râfi‘u’l-kitâb diğer Mehmed Çelebi b. Veli nâm kimesne mahzarında mahalle-i mezbûre imâmı ve zikri âtî vakıf menzilin mütevellîsi İmâm Abdurrahman Efendi b. Mustafa hâzır olduğu hâlde bi’l-vekâle ikrâr ve takrîr-i kelâm edip galle ve tevliyeti mahalle-i mezbûre mescid-i şerîfinde imâm olanlara meşrûta vakıf olup mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd vakıf menzil icâreteyn-i ma‘lûmeteyn ile zevcen müvekkile-i mezbûre Ümmügülsüm’ün babası müteveffâ İbrahim’in taht-ı tasarrufunda iken mezbûr İbrahim hayâtında menzil-i mevkūf-ı mezbûru zevcesi Hadice bt. Mehmed nâm hâtuna ma‘rifet-i mütevellî ile ferâğ ve tefvîz edip ba‘dehû mezbûre Hadice Hâtun dahi menzil-i mezbûrun nısf-ı şâyi‘ini mezbûr diğer Mehmed ile zevcesi Âişe bt. İbrahim nâm hâtuna ma‘rifet-i mütevellî ile ferâğ ve tefvîz etmeğin hâlâ mezbûr diğer Mehmed’den suâl olunup tasarrufunda olan menzil-i mevkūf-ı mezbûrun nısf-ı şâyi‘i zevcem müvekkile-i mezbûre Ümmügülsüm için bana teslîme tenbîh olunmak matlûbumdur dedikde vekîl-i mezbûrun takrîr-i meşrûhu üzere da‘vâsı meşrû‘ olmayıp ve mezbûr diğer Mehmed’e suâl dahi teveccüh etmeğin mûcebiyle vekîl-i mezbûr bilâ vech-i şer‘î mezbûr diğer Mehmed’e mu‘ârazadan men‘ birle mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâdis aşer min-Muharremi’l-harâm sene 1138.<br><br>Şuhûdü’l-hâl: Süleyman Efendi b. Mustafa, Mehmed Çelebi b. Ali, Halil Çelebi b. Mustafa, Mustafa Beşe b. Ahmed, Mehmed b. Ahmed, İbrahim b. Mustafa, Mehmed b. Ahmed, Baba Yusuf b. Abbullah. </p>          <br><a title="Önceki sayfa" style="text-decoration:none" href="./ayrmetin.php?idno=22088"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22090"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b321"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>