﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 141<br>Hüküm no: 115<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Mehmed Ağa b. Mehmed’in bir adet Yağlıkçı ve Keseci dükkânındaki hissesini zevcesi Fatma bt. İbrahim’e devrettiği</b><br><br>Parçacı dükkânı ferâğı<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve derkenâra ba‘de’n-nazar sâhib-i arzuhâl Kesecioğlu Ahmed b. Mehmed nâm kimesne bi’l-ma‘iyye istimâ‘a memûr nezâret-i hazret-i şeyhülislâmîde âsûde evkāf müfettişi müderrisîn-i kirâmdan Meşreb Efendi hafîdi fazîletlü Mehmed Ârif Efendi tarafından me’zûn mevlânâ es-Seyyid Mehmed Esad Efendi dâ‘îleriyle akd olunan meclis-i şer‘-i münîrde müştereki Fâtıma bt. İbrahim nâm hatunun zevci ve tarafından husûs-ı âtîde vekîl-i müsecceli el-Hâc Mehmed Ağa b. Mehmed muvâcehesinde nezâret-i hazret-i müşârun-ileyhde âsûde evkāfdan merhûm Abdüsselâm Vakfı müsakkafâtından İstanbul’da Çarşı-yı Kebîr’de Parçacılar sûkunda Şalîcı Simav ve Yağlıkçı Mehmed Ağa dükkânları beynlerinde kâin bir bâb yağlıkçı ve keseci dükkânının altı sehm i‘tibâriyle bir sehmi benim ve beş sehmi müvekkile-i mezbûre Havvâ Hatun’un bâ-temessük-i mütevellî bi’l-icâreteyn taht-ı tasarrufumuzda olmağla hâlâ ben ber-vech-i muharrer mutasarrıf olduğum bir sehm hisse-i şâyi‘amı hüsn-i rızâ ve tayyib-i hâtırım ve ferâğ-ı mu‘teber-i kat‘î ile bin guruş bedel-i makbûz ve müstehlek mukābelesinde bâ-izn-i mütevellî müvekkile-i mezbûre Havvâ Hatun’a ferâğ ve tefvîz ve teslîm eylediğimde ol-dahi ber-vech-i muharrer tefevvüz ve kabûl etmekle ferâğ-ı mezkûrda şurût-ı müfside müdde‘âsına ve bedel-i müstehlek-i merkūmun istirdâdına ve bi’l-cümle husûs-ı mezkûra müte‘allıka âmme-i da‘vâdan tarafeynden her birimiz âharın zimmetini bi’l-asâle ve bi’l-vekâle kabûlü hâvî ibrâ ve ıskāt eyledik fî-mâ ba‘d dükkân-ı mezkûrun mecmû‘u mezbûre Havvâ Hatun’un re’y-i mütevellî ile müstakillen dâhil-i havza-i tasarrufu ve hakk-ı müfevvazı olup benim kat‘an alâkam kalmamışdır deyu takrîrini vekîl-i mezbûr el-Hâc Mehmed Ağa tasdîk ve bu vechile külliyen kat‘-ı nizâ‘ eyledikleri İstanbul Mahkemesi’nden huzûr.<br><br>Fî 29 Z sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o176"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>