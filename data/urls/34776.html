﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 169<br>Hüküm no: 123<br>Orijinal metin no: [55-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun’un ev ve arsa hisselerini sattığı Ayşe Hatun’a açtığı satış iptali ve eşyalarını geri vermesi davasında haksız bulunduğu</b><br><br>Bî-vech-i şer‘î mu‘ârazadan men‘<br><br>Ma‘rûz<br><br>Sâhib-i arzuhâl mu‘arrefetü’z-zât Fatıma Hatun bt. Selim bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi ma‘iyetiyle Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i münîrde derûn-ı arzuhâlde ismi mezkûre kezâlik zâtı mu‘arrefe Âişe bt. Halil nâm hatun muvâcehesinde merkūme Âişe Hatun’un zevci el-Hâc Ebûbekir Ağa b. el-Hâc Hasan hâzır olduğu hâlde Hazîne-i Evkāf-ı Hümâyûn’dan mazbûten idâre olunan evkāfdan merhûmân Bâli Paşa zevcesi Hüma Hatun Evkāfı müsakkafâtından olup İslâmbol’da Hüsrevpaşa kurbünde Hocaüveys mahallesinde kâin beher mâh altmış altı akçe icâre-i müecceleli ma‘lûmü’l-hudûd ve’l-müştemilât bir bâb menzilin nısf hisse-i şâyi‘ası merkūme Âişe Hatun’un zevci hâzır-ı merkūm el-Hâc Ebûbekir Ağa’nın ve nısf-ı şâyi‘-i âharı benim bi’l-icâreteyn ale’l-iştirâk ve ashâb-ı hayrâtdan Hekimbaşı-i esbak merhûm Mustafa Efendi Vakfı müsakkafâtından olup menzil-i mezkûrun zahrında vâki‘ beher şehr yüz yirmi akçe icâreli bir kıt‘a arsa müstakıllen benim bi’l-icâreteyn uhde-i tasarrufumuzda iken ben arsa-i mezkûreyi bin iki yüz elli beş senesi <<Cumâdelûlâsı’nın>> Recebi’l-ferd’inin dokuzuncu günü gāib ani’l-meclis es-Seyyid Mehmed Ağa nâm kimesneye bedel-i ma‘lûm ve makbûz mukābelesinde ve menzil-i mezkûrdan ber-minvâl-i muharrer mutasarrıfe olduğum nısf hissemin nısfını uhdemde ibkā ve nısf-ı âhirini bin iki yüz elli altı senesi Cumâdelûlâsı’nın dokuzuncu günü iki bin beş yüz guruş bedel-i makbûz mukābelesinde merkūme Âişe Hatun’a mütevellîleri re’yleriyle kat‘iyyen ferâğ ve tefvîz eylediğimde onlar dahi ber-minvâl-i muharrer teferruğ ve tefevvüz ve kabûl eylediklerinden sonra gāib-i mezbûr es-Seyyid Mehmed Ağa mârrü’z-zikr Cumâdelûlâsının yedinci günü arsa-i mezbûrenin nısfını bana ve nısf-ı âhirini merkūme Âişe Hatun’a bâ-ma‘rifet-i mütevellî ale’l-iştirâk ferâğ ve kasr-ı yed edip ba‘dehû ben yine arsa-i mezkûreden ber-minvâl-i meşrûh uhde-i tasarrufuma dâhil olan nısf hissemi elli yedi senesi Saferi’l-hayrı’nın yirmi ikinci günü hâzır-ı merkūm el-Hâc Ebûbekir Ağa’ya beş yüz guruş bedel-i medfû‘ ve makbûz mukābelesinde bâ-re’y-i mütevellî ferâğ edip ol-vechile el-yevm menzil-i mezkûrun rub‘ hissesi merkūme Âişe Hatun’un nısf hissesi zevci hâzır-ı merkūmun ve rub‘u benim ve arsa-i mezkûrenin dahi nısfı mezbûre Âişe Hatun’un ve nısf-ı âhiri yine zevci hâzır-ı merkūmun uhde-i tasarrufumuzda olup lâkin ben menzil-i mezkûrun rub‘ hissesini merkūme Âişe Hatun’a <<ferâğını mücîz olmamamla menzil-i mezkûrun rub‘ hissesiyle>> ve arsa-i mezkûreyi gāib-i merkūm es-Seyyid Mehmed Ağa’ya ferâğ eder olduğumda her biri beni ölünce görüp gözetmek şartıyla ferâğ etmemle şart ile olan ferâğım sahîh olmayıp ve gāib-i merkūm es-Seyyid Mehmed Ağa’nın arsa-i mezkûresinin nısfı ve merkūme Âişe Hatun’a ferâğını mücîz olmamamla menzil-i mezkûrun rub‘ hissesiyle arsa-i mezbûrenin nısf hissesinden keff-i yed birle bâ-ma‘rifet-i mütevellî bana teslîme ve mâlımdan fuzûlî ve bi-gayrı hakkın ahz u kabz eylediği nakden iki bin beş yüz guruş ile yün memlû dört minder ve kıtık memlû iki müsta‘mel çatma yasdık ve müsta‘mel mavi üç ihrâm mak‘adımı bana teslîme merkūme Âişe Hatun’a tenbîh olunmak murâdımdır deyü ricâl-i Devlet-i aliyyeden hâlâ Evkāf-ı Hümâyûn nâzırı sa‘âdetlü atûfetlü Numan Mahir Beyefendi kıbelinden mürsel el-Hâc İbrahim Ağa b. Mustafa hâzır olduğu hâlde da‘vâ ettikde ol dahi cevâbında müdde‘iye-i mezbûrenin ber-vech-i muharrer şart müdde‘âsını inkârından gayrı işbu yedimde olup bin iki yüz elli altı senesi Cumâdelûlâsı’nın on birinci günü târihiyle müverraha ve ol târihde Rumeli kazaskeri bulunan devletlü inâyetlü Mehmed Sadullah Efendi hazretlerinin imzâ ve hâtemlerini hâviye bir kıt‘a hüccet-i şer‘iye nâtıka olduğu üzere kazasker-i müşârün-ileyh taraflarından meb‘ûs Kâtib Mehmed Tâhir Efendi’nin mârrü’z-zikr Hocaüveys mahallesinde kâin menzilinde huzûr-ı Müslimînde akd eylediği meclis-i şer‘-i âlîde zevcim mezbûr hâzır olduğu hâlde müdde‘iye-i mezbûre Fatıma Hatun meblağ-ı mezkûr iki bin beş yüz guruşu bana hibe ve zikrleri mürûr eden dört minder ve on çatma yasdık ve üç ihrâm mak‘adı dahi tarafeynden bi’l-îcâb ve’l-kabûl bâtten ve sahîhan bana beş yüz guruşa bey‘ ve temlik ve nakd-i mezkûru meclis-i hibede eşyâ-i mezkûre ile bana teslîm ve ben dahi iştirâ ve ittihâb ve temellük ve tesellüm ve kabz ü kabûl eylediğimden sonra semen-i mezkûr beş yüz guruşun mütâlebesine ve bedel-i müstehlek-i merkūmun istirdâdına ve ferâğ-ı mezkûre şurût-ı müfside müdde‘âsına müte‘allika âmme-i da‘vâdan tarafeynden her birimiz âharın zimmetini <<kabûlü hâvî>> ibrâ-i âmm-ı sahîh-i şer‘î ile ibrâ ve iskāt ve tarafeynden her birimiz âharın ibrâsını kabûl eyledik deyü mazmûnu min-külli’l-vücûh takrîr-i meşrûhuna mutâbıka hüccet-i mezkûreyi ibrâz birle inkârına mukārin eylediği def‘ini ve mazmûn-ı hüccet-i mezkûreyi her biri mahallerinde lede’t-tezkiye adâletleri zâhir olan zeyl-i hüccetde isimleri mezkûr mahalle-i mezbûre imâmı es-Seyyid Ahmed Şükrü Efendi b. Mehmed ve Mu‘allim-i Mekteb Hafız Mehmed Ragıb Efendi b. Ali şehâdetleriyle bi’l-muvâcehe vech-i vecîh-i şer‘î üzere isbât etmeğin mûcebiyle müdde‘iye-i merkūme Fatıma Hatun da‘vâ-yı [56] mezkûreleriyle mezbûre Âişe Hatun’a bî-vech-i şer‘î müdâhaleden men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 15 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34775"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34777"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>