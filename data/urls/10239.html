﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 98<br>Hüküm no: 77<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yakomin v. İstemad’ın, Halil Çelebi ve Mehmed Çelebi’ye babalarından miras kalan köleleri Nikola v. Corci’ye kefil olması</b><br><br>Mahmiye-i Galata’da vâki‘ Dörtyolağzı’nda sâkin Yakomin v. İstemad nâm zimmî meclis-i şer‘-i hatîr-i lâzımü’t-tevkīrde mahmiye-i mezbûreye tâbi‘ kasaba-i Beşiktaş mahallâtından Sinan Paşa-yı Cedîd mahallesinde sâkin iken bundan akdem vefât eden Ali Kethüdâ’nın sulbî sagīr oğulları Mehmed Çelebi’nin ve Halil Çelebi’nin vasiyy-i şer‘îleri olan vâlideleri Belkıs Hatun bt. Abdülmennan tarafından husûs-ı âti’l-beyânı kabûl ve tasdîka nehc-i şer‘ üzere vekîl olan hâmilü hâze’l-kitâb [Sinan] Reis b. Mehmed nâm kimesne muvâcehesinde bi-tav‘ihî ikrâr ve takrîr-i kelâm edüp müteveffâ mezbûr Ali Kethüdâ’nın esîrlerinden olup irs-i şer‘le oğulları mezbûrân Mehmed Çelebi’ye ve Halil Çelebi’ye intikāl edüp işbu hâzır bi’l-meclis uzun boylu koyun elâ gözlü açık kaşlı ve altı yüz kıt‘a riyâl guruş bahâsı olan Giridiyyü’l-asl Nikola v. Corci nâm esîr mâdâmki âl-i Osmân halledallâhu hilâfetehû hazretlerinin taht-ı hükûmetlerinde olan vilâyetlerden bilâ-hadîd yürüyüp ve eğer bilâd-ı İslâm’da dahi bazı hisâr altlarından varılırsa yine bilâ-hadîd yürümek şartı ile evvelen nefsine ve sâniyen firâr edüp gaybet-i münkatı‘a ile gaybet eylerse kıymeti olan sâlifü’z-zikr altı yüz kıt‘a riyâl guruşu kendi malımdan edâya ta‘ahhüd ve emr-i kabûlü hâvî kefâlet-i sahîha-i şer‘iyye ile kefîl oldum dedikde vekîl-i mezbûr Sinan Reis dahi kefâlet-i mezbûru kabûl ve vech-i meşrûh üzere olan kelâmını tasdîk etmeğin mâ-vaka‘a bi’t-taleb ketb olunup yed-i tâlibe def‘ olundu.<br><br>Tahrîren fî yevmi’s-sâlis ve’l-ışrîn min-Saferi’l-hayr li-sene isneteyn ve sittîn ve elf.<br><br>Şühûdü’l-hâl: Ali Efendi el-Müderris, Enver Efendi b. Salih, Mustafa Çelebi b. Şaban Ağa, Zülfikār Beşe b. Abdullah, Halil Çelebi b. Mehmed el-Müezzin ve gayruhüm hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=10238"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10240"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o357"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>