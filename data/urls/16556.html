﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 245<br>Hüküm no: 185<br>Orijinal metin no: [62b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçükçekmece nahiyesinin Katakule köyü ahalisinden Yeniçeri Ömer Beşe b. İsmail’in, evini hayatta iken eşi Arife Hatun bt. Abdullah’a hibe ettiğine hükmolunduğu</b><br><br>Husûs-ı âti’l-beyânın mahâllinde istimâ‘ ve tahrîri içün savb-ı şer‘-i enverden Mevlânâ Ahmed Efendi b. Mustafa Efendi irsâl olunup ol dahi Havâss-ı Refî‘a kazâsı muzâfâtından Küçük Çekmece nâhiyesine tâbi‘ Katakule nâm karyede sâkin iken bundan akdem vefât eden Dergâh-ı âlî -dâme mahfûfen bi’l-ma‘âlî- yeniçerilerinin İkinci Cemâ‘ati’ne <<neferâtına>> mahsûs oda neferâtından <<olup>> Ömer Beşe b. İsmail’in hayatında sâkin olduğu menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde müteveffâ-yı mezbûrun zâhirde zevce-i menkûha-i metrûkesi Ârife Hatun bt. Abdullah’dan gayri vâris-i ma‘rûfu [olmayıp] terekesinin rub‘u zevcesi mezbûreye ve selâsetü erbâ‘ı cânib-i Beytü’l-mâl’e âid olduğu şer‘an zâhir ve müte‘ayyin oldukdan sonra zâtı ta‘rîf-i şer‘î ile mu‘arrefe işbu râfi‘atü’l-kitâb mezbûre Ârife Hatun meclis-i ma‘kūd-ı mezkûrda hâlâ mahmiye-i İstanbul’da Yeniçeri Beytü’l-mâl Emîni olup zikri âtî menzile bi’l-emâne vâzı‘u’l-yed olan fahrü’l-akrân el-Hâc İbrahim Ağa b. Ahmed tarafından vekîl-i sâbitü’l-vekâlesi Ahmed Ağa b. el-Hâc Mehmed mahzarında üzerine da‘vâ ve takrîr-i kelâm edüp zevcim müteveffâ-yı mezbûr Ömer Beşe b. İsmail b. Abdullah hâl-i hayatında yedinde mülkü ve hakkı <<olduğu hâlde>> olup karye-i mezbûrede vâki‘ bir tarafdan müteveffâ-yı mezbûrun âhar mülkü ve bir tarafdan Eyüb Beşe mülkü ve bir tarafdan Musa Çavuş mülkü ve bir tarafdan tarîk-ı âm ile mahdûd bir bâb tahtânî oda ve bir mikdâr havluyu müştemil mülk menzilini ba‘de’t-tahliyeti’ş-şer‘iye zevcim müteveffâ-yı mezbûr Ömer Beşe târih-i kitâbdan dört sene mukaddem bana huzûr-ı Müslimînde hîbe ve temlîk ve teslîm ve ben dahi meclis-i hîbede ittihâb ve temellük ve tesellüm ve kabz ve kabûl edüp menzil-i mahdûd-ı mezkûr benim mülk-i mevhûbem olmuş iken vekîl-i mezbûr menzil-i mahdûd-ı mezkûru <<târîh-i kitâbdan>> terekeden olmak üzere bi-gayr-ı hakkın vaz‘-ı yed eder; suâl olunup kasr-ı yedine tenbîh olunmak matlûbumdur dedikde gıbbe’s-suâl ve’l-inkâr müdde‘iye-i mezbûreden müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden Büyük Çekmece nâhiyesine tâbi‘ Kalyoz nâm karyede sâkin Ahmed Ağa b. İbrahim Ağa ve es-Seyyid Hasan b. Hüseyin nâm kimesneler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd, fi’l-hakīka müteveffâ-yı mezbûr Ömer Beşe b. İsmail b. Abdullah’ın hâl-i hayatında yedinde mülkü ve hakkı olduğu hâlde karye-i mezbûrede vâki‘ bir tarafdan müteveffâ-yı mezbûrun âhar mülkü ve bir tarafdan Eyüb Beşe mülkü ve bir tarafdan Musa Çavuş mülkü ve bir tarafdan tarîk-ı âm ile mahdûd bir bâb tahtânî oda ve bir mikdâr havluyu müştemil mülk menzilini ba‘de’t-tahliyeti’ş-şer‘iye târih-i kitâbdan dört sene mukaddem işbu zevcesi mezbûre Ârife Hatun’a bizim huzûrumuzda hîbe ve temlîk ve teslîm ol dahi meclis-i hîbede ittihâb ve temellük ve tesellüm ve kabz ve kabûl edüp mezbûre Ârife Hatun’un mülk-i mevhûbesidir; biz bu husûsa bu vech üzere şâhidleriz; şehâdet dahi ederiz deyü her biri edâ-i şehâdet-i şer‘iye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr el-Hâc Süleyman ve Muhzır es-Seyyid Mehmed ile meclis-i şer‘a gelüp her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâlis-aşer min-Şa‘bâni’l-mu‘azzam li-seneti semân ve erba‘în ve miete ve elf.<br><br>Şuhûdü’l-hâl: Süleyman Çelebi b. Mustafa, İsmail Çelebi b. Ali, Canbaz Ali Beşe b., es-Seyyid Hasan b. Hüseyin, Hasan Çelebi b. Yusuf, Mustafa Efendi [b.] Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16555"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16557"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o341"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>