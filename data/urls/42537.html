﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 350<br>Hüküm no: 431<br>Orijinal metin no: [86a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Mustafa’nın Tokatlı Ahmed aleyhindeki alacak davası</b><br><br>Bâ-mühr-i efendi,<br><br>Ma‘rûz,<br><br>Sâhib-i arzuhâl el-Hâc Hasan b. el-Hâc Mustafa evvelâ du‘âhânemizde ve sâniyen dîvân-ı âlîlerinde ma‘kūd meclis-i şer‘-i münîrde bundan akdem vefât eden Mısır tüccârından Tokadî el-Hâc Ahmed b. Süleyman b. Abdullah’ın zâhirde vâris-i ma‘rûf ve ma‘rûfesi olmamağla sülüsân terekesine bi’l-emâne vaz‘-ı yed ve husûmeti re’y olunan Yeniçeri Beytülmâli Emîni Ebubekir Ağa b. İbrahim’in vekîl-i müsecceli Nâzır Mehmed Emin Efendi b. el-Hâc Hüseyin ile sülüs malıyla vesâyâsını tenfîze bâ-hüccet vasiyy-i muhtârı olan es-Seyyid el-Hâc Ali Efendi mahzarlarında müteveffâ-yı mezbûr Tokadî el-Hâc Ahmed zimmetinde hayatında yedimden iştirâ ve kabz eylediği aded ve envâ‘ı beynimizde ma‘lûm Trabzon bezi semeninden bin yüz seksen yedi buçuk guruş ile cihet-i karzdan <<beş yüz yedi buçuk>> üç yüz elli yedi buçuk guruş ve Kebeci Ali nâm kimesneden havâle tarîkiyle beş yüz yetmiş beş guruş ki cem‘an cihât-ı mezkûreden iki bin yüz yirmi guruş hakkımı bana kable’l-edâ fevt olmağla terekesinden taleb ederim deyü da‘vâ ve mezbûrân Nazım Mehmed Emin Efendi ve es-Seyyid el-Hâc Ali Efendi bi’l-vekâle ve bi’l-vesâye cevâblarında tereke-i müteveffâ-yı mezbûra vaz‘-ı yedlerini ikrâr ve müdde‘î-i mezbûr el-Hâc Hasan’ın ber-vech-i muharrer müdde‘âsını inkârlarından mâ‘adâ müdde‘î-i mezbûr el-Hâc Hasan işbu yetmiş bir senesi Zilka‘de evâhirinde <<müteveffâ-yı mezbûr>> Silivrikapısı dâhilinde benim alacağım Mısır cânibine âzim olan Şerif İbrahim nâm kimesnede olup müteveffâ-yı mezbûr Tokadî el-Hâc Ahmed zimmetinde bir akçe ve bir habbe hakkım ve alacağım yokdur deyü ol vechile müteveffâ-yı mezbûru ibrâ etmiş idi deyü ba‘de’d-def‘ ve’l-inkâr mezbûrân Nâzır Mehmed Emin Efendi ve es-Seyyid el-Hâc Ali Efendi ber-minvâl-i muharrer def‘lerini Mısırlı el-Hâc Hüseyin b. Mehmed ve Pirinçi Ali Beşe b. Abdullah nâm kimesneler şehâdetleriyle muvâcehesinde vech-i şer‘î üzere ba‘de’l-isbât ve’t-tezkiye şehâdetleri makbûle olmağın mûcebiyle müdde‘î-i mezbûr el-Hâc Hasan husûs-ı mezkûr için mezbûrân Ebubekir Ağa ve es-Seyyid el-Hâc Mehmed Emin Efendi’ye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 29 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42536"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42538"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b350"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>