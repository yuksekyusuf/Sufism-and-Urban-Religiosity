﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 629<br>Hüküm no: 666<br>Orijinal metin no: [102a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Âbide bt. Seyyid Mehmed’in kız kardeşi merhume Hadice’nin terekesiyle ilgili yeğeni Abdullah b. Ahmed Efendi aleyhine açtığı davada haksız olduğunun anlaşıldığı</b><br><br>Mahmiye-i Edirne’de Mahmud Ağa mahallesinde sâkine Şerife Âbide bt. es-Seyyid Mehmed nâm hâtun mahmiye-i mezbûrede mahfil-i kazâda mahalle-i mezbûrede sâkin iken bundan akdem vefât eden Ahmed Efendi b. Mustafa’nın sulbî oğlu Abdullah nâm sagīrin tesviye-i umûruna kıbel-i şer‘den mansûb vasî olan ceddi işbu râfi‘ü’l-kitâb el-Hâc İsmail b. Bayram mahzarında üzerine takrîr-i da‘vâ edip müteveffâ-yı mezbûrun zevcesi olup târih-i kitâbdan beş sene mukaddem kendiden esbak vefât eden li-eb kız karındaşım Şerife Hadice nâm hâtunun muhallefât-ı mevcûdesinden hisse-i şer‘iyyem mukābilesinde zevci müteveffâ-yı mezbûr yedinden beynimizde ma‘lûm altı bin akçe kıymetli eşyâ alıp kabz eylemişidim lâkin muhallefât-ı mezbûreden olup zevci mezbûr Ahmed Efendi yedinde on iki ayaklı bir altın saçbağı ve iki çift altın küpe ve bir altın hatem müteveffâ-yı mezbûr Ahmed Efendi yedinde kalmağın hâlâ zikrolunan eşyâdan dahi hisse-i şer‘iyyemi muhallefât-ı müteveffât-ı mezbûreye vâzı‘u’l-yed olan vasiyy-i merkūmdan taleb ederin suâl olunsun dedikde gıbbe’s-suâl vasiyy-i merkūm cevâbında müdde‘iye-i mezbûrenin taleb eylediği saçbağı ve küpe ve hatemi inkâr eylediğinden mâ‘adâ müdde‘iye-i mezbûre târih-i merkūmda müteveffât-ı merkūme Şerife Hadice’nin cemî‘ muhallefâtından hisse-i şer‘iyyesi mukābilesinde zevci müteveffâ-yı mezbûr Ahmed Efendi yedinden kabzına i‘tirâf eylediği altı bin akçe kıymetli eşyâ-i ma‘lûmeyi bî-tarîkı’s-sulh alıp kabz eyledikden sonra muhallefât-ı müteveffâ-yı mezbûreye müte‘allik cem‘-i de‘âvî ve mutâlebâtdan mezbûr Ahmed Efendi’nin zimmetini hayâtında ibrâ-i âmm-ı kātı‘u’n-nizâ‘la ibrâ ve ıskāt eylemişidi deyu def‘le mukābile edicek gıbbe’l-istintâk ve akībe’l-inkâr vasiyy-i merkūmdan def‘-i mezkûrunu mübeyyine beyyine taleb olundukda udûl-i Müslimînden olup mahmiye-i mezbûrede Sarıca Paşa mahallesi sükkânından Hasan Çelebi b. Hüseyin ve el-Hâc Ca‘fer b. Hâcı Mehmed ve el-Hâc Mahmud b. Hüseyin nâm kimesneler li-ecli’ş-şehâde meclis-i şer‘a hâzırûn olup isre’l-istişhâd fi’l-vâki‘ müdde‘iye-i mezbûre Şerife Âbide Hâtun târih-i merkūmda kız karındaşı müteveffât-ı merkūmenin cemî‘ muhallefâtından kendiye âid olan hisse-i şer‘iyyesi mukābilesinde müteveffâ-yı mezbûr Ahmed Efendi yedinden bi-tarîkı’s-sulh altı bin akçe kıymetli eşyâ-ı ma‘lûmeyi bizim huzûrumuzda alıp kabz eyledikden sonra muhallefât-ı müteveffâ-yı mezbûreye müte‘allik cemî‘ de‘âvî ve mutâlebâtdan zevci müteveffâ-yı mezbûr Ahmed Efendi’nin zimmetini hayâtında ibrâ-i âmm-ı kātı‘u’n-nizâ‘la ibrâ ve ıskāt eyledi biz bu husûsa bu vech üzere şâhidleriz şehâdet dahi ederiz deyu edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olmağın müdde‘iye-i mezbûre Şerife Âbide Hâtun mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min şehri Cumâdelâhıre li’s-seneti’l-mezbûre.<br><br>Şühûdü’l-hâl: El-hâc Mustafa Çelebi b. Ahmed el-yesârî, Mehmed Beşe b. Ali el-yesârî, Hâcı Muharrem b. Bayram, Ali Bey b. Abdullah, İbrahim Bey b. Ömer, İsa b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=40944"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40946"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b629"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o811"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>