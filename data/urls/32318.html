﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 439<br>Hüküm no: 321<br>Orijinal metin no: [119b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar ve gemi sahiplerine Silivri, Tekirdağ gibi iskelelerdeki buğdayı yeni belirlenen fiyatlarla İstanbul’a getirmeleri için tembihte bulunulması</b><br><br>Hınta fiyâtı ve celbi için emir.<br><br>Bâ-sah.<br><br>İstanbul Kādısı Fazîletlü Efendi<br><br>Dersa‘âdet’de zahîrenin lüzûm ve iktizâsı derkâr ve el-hâletü hâzihî mevsim bahâr olup sefâinin âmed-şüd edecek vakitleri olduğu vâreste-i kayd [ü] iş‘âr olmağla her ne kadar mîrî mübâya‘âtın isticlâbına ikdâm olunmakda ise de iktizâ-yı vakt ü hâle göre râyic fiyâtıyla dahi Anbâr-ı âmireye külliyetlü zahîre mübâya‘ası lâzım gelmekle bu âna kadar Kapan tüccârına Der-aliyye’ye külliyetlü zahîre celbine mübâderet eylemeleri kerreten ba‘de uhrâ tenbîh ve te’kîd olunmuş ise dahi fiyâtın dûn olduğunu bahâne ederek celb-i zahîrede rehâvet eyledikleri zâhir ve Âsitâne-i aliyyeye celb-i zahîre olunugelen mahallerde ve ale’l-husûs Silivri ve Tekfurdağı iskelelerine merbût kazâlarda yirmi üç senesi mahsûlünden olarak katı küllî zehâir mevcûd idiği ma‘lûm ve mütevâtir olmakdan nâşî fiyât-ı maktû‘aları [ile] celbi lâzım ise de el-hâletü hâzihî sefer-i hümâyûn esnâsı olmağla mücerred ahâlî fukarâsına merhameten ve isticlâb-ı zahîre-i vefîreye vesîleten Anbâr-ı âmireye iştirâsı musammem olan Bandırma ve Karabiga hıntalarına yüz yirmi para ve Mihaliç hıntasına yüz on beş para ve Silivri hıntasına yüz otuz para ve lede’l-iktizâ Anbâr-ı âmireye iştirâ olunugelip vâridât-ı Kapan’dan ma‘dûd olan Tekfurdağı hıntasına dahi yüz on para fî’ vaz‘ına mahsûl-i cedîd idrâkine değin ruhsat-ı seniyye erzânî kılınmağla imdi reisler kethudâsıyla Kapan tüccârını huzûrunuza celb ve Kapan Nâibi Efendi hazır olduğu hâlde zikrolunan ruhsat-ı seniyyeyi kendilere ifâde ve bundan sonra dahi sefînelerini ve sermâyeleriyle yazıcılarını göndermekde ve zahîre celbinde tekâsül ve rehâvet ederler ise lede’t-tahkīk levâzım-ı tedîbleri icrâ kılınacağını gûş-ı hûşlarına ilkā ederek gerek Anbâr-ı âmireye ve gerek Kapan-ı Dakīk’a iskelehâ-i mezkûreden katı küllî zahîre celb ve nakline mübâderet eylemelerini ber-vech-i ekîd tenbîh ve te’kîde himmet eyleyesiz deyü.<br><br>Fî 15 S [Safer] sene [1]224</p>          <br><a title="Önceki sayfa" style="text-decoration:none" href="./ayrmetin.php?idno=32317"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32319"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b439"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>