﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 227<br>Hüküm no: 305<br>Orijinal metin no: [29a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halatçı Hacı Osman’ın alacağı olduğu iddiasıyla kiracısı Tütüncü Serkiz aleyhine açtığı davada iddiasını ispat edemediği</b><br><br>Galata’da sâkin Halatçı el-Hâc Osman b. Abdullah Galata’da mahfil-i kazâda Tütüncü Serkiz v. Kazar zimmî muvâcehesinde bi’l-icâreteyn tasarrufumda olan Galata’da Karaköy Kapısı hâricinde vâki‘ bir kıt‘a tütüncü ve ittisâlinde bir kıt‘a yaymacı dükkânlarında beher şehr on üç guruş kirâ ile müşâhereten müstecirim olmağla icâre-i mezkûreden târih-i i‘lâma gelince mesfûrun zimmetinde müctemi‘ yüz yetmiş altı guruşun yüz altı guruşunu yedinden ba‘de’l-ahz bâkī yetmiş guruşunu bana vermemekle hâlâ taleb ederim deyü da‘vâ eylediğimde ol dahi cevâbında ber-vech-i muharrer ikrâr lâkin meblağ-ı bâkī-i mezkûru dahi kendiye edâ etmişidim deyü eylediği def‘ini Ali Ağa b. Abdullah ve Mehmed b. Hüseyin ve Kara Mustafa b. el-Hâc Veliyüddin ve el-Hâc Ömer b. el-Hâc Ali nâm dört nefer kimesneler şehâdetleriyle isbât etmeğin mûcebince müdde‘î-i mezbûr el-Hâc Osman meblağ-ı bâkī-i mezkûr yetmiş guruş mütâlebesiyle mersûm Serkiz zimmîye bî-vech mu‘ârazadan men‘ olunduğu bi’[l]-iltimâs huzûr-ı âlîlerine i‘lâm olundu.<br><br>Fî 4 C sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22500"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22502"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o476"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>