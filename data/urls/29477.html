﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 207<br>Hüküm no: 186<br>Orijinal metin no: [87-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerbetçi esnafından David ve Yoda’nın, esnafa ait Frenk şekeri taksimi ve sair hususlara karışmayacaklarına dair taahhütte bulunmaları</b><br><br>Frenk şekeri nizâmı<br><br>Ma‘rûz,<br><br>Derûn-ı arzuhâlde mezkûr şerbetçi tâifesinden David v. Avram ve Yoda v. İsak nâm Yahûdîler meclis-i şer‘-i hatîrde Mısır Çarşısı ahâlîsinden ashâb-ı arzuhâl kethüdâları es-Seyyid Mehmed ve Yiğitbaşıları Molla İsmail ve ustalarından el-Hâc İbrahim ve el-Hâc Ali ve Yusuf ve Molla Ahmed ve Halil ve Mehmed ve diğer el-Hâc Ali ile Şerbetçiler Kethüdâsı el-Hâc Ali ve yiğitbaşıları Ahmed ve ustalarından Mustafa ve Musa ve Yusuf muvâcehelerinde esnâf-ı mezkûrenin hatt-ı hümâyûn-ı inâyet-makrûn ile nizâmı taşradan gelen Frenk şekeri altı sehim i‘tibârıyla üç buçuk sehmini attârân ve iki buçuk sehmini şerbetçi ve akīdeci almak üzere düstûrü’l-amel iken bizim için şerbetçiler tarafından şeker tüccârı olan Galata’da Frenk odasına hufyeten varıp ve noksân baha ile pazarını kat‘ ve ba‘dehû esnâf-ı mezkûre vardıklarında semen-i gālî ile miyâncılık ve simsârlık edip bize gadr ve beynimize ilkā-yı fesâd ve şekerin bahasının ziyâde olmasına bâ‘is oldular deyü teşekkî etmeleriyle sekiz gün mukaddem şerbetçiler esnâfı ile biz Mahmudpaşa Mahkemesi’ne varıp fî-mâ-ba‘d kendi hâlimizde olup bu misillü umûrlarına karışmamak üzere mu‘âhedemiz sebk ve i‘lâm olunmuş idi. Hâlâ ahd-i sâbıkımız üzere Frenk odasına şeker pazarı için aslâ varmayıp [88] ve umûr-ı esnâf-ı selâse-i mezkûreye bir vechile karışmamak üzere tekrâr ta‘ahhüd ve eğer hilâfına hareket edersek te’dîben küreğe vaz‘ olunmağa râzı olmamız ile takrîrimiz tescîl olunup i‘lâm olunmak matlûbumuzdur deyü takrîr ve te’mînlerini esnâf-ı mezkûre tasdîk eyledikleri iltimâslarıyla huzûr-ı âlîlerine i‘lâm olundu.<br><br>Fî 14 Muharrem sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29476"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29478"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>