﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 541<br>Hüküm no: 415<br>Orijinal metin no: [134b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Dede b. Rasûl’ün menzili davasında mütevelli Aşur Efendi’nin ibra edildiği</b><br><br>İbrâ bi’l-husûs<br><br>Husûs-ı âti’z-zikrin mahâllinde ketb u tahrîr için savb-ı şer‘den bi’t-taleb irsâl olunan Ebûbekir Efendi b. Elhâc Abdülkerim mahmiye-i İstanbul’da Küçükayasofya kurbünde Hüseyinağa mahallesinde vâki‘ zikri âtî menzilin üzerine varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i hatîr eyledikde menzil-i mezbûrda sâkine olup zâtını ma‘rifet-i şer‘iye ile ârifân Elhâc Mustafa b. Abdülkadir ve Ahmed Ağa b. Hasan ta‘rîfleriyle mu‘arrefe olan Şehbaz bt. Abdullah nâm hatun meclis-i ma‘kūd-ı mezbûrda merhûm Latîfe Hatun bt. Cafer nâm sahibetü’l-hayrın süknâsı ulemâdan bir recül-i sâliha meşrûta vakfı olan menzilin tevcîh-i hâkimü’ş-şer‘le mutasarrıfı ve kıbel-i şer‘den mansûb mütevellîsi olan işbu bâ‘isü’l-kitâb eş-Şeyh Âşûr Efendi b. Abdurrahim mahzarında bi’t-tav‘i’s-sâf ikrâr-ı tâm ve takrîr-i kelâm edip, işbu bir tarafdan Bevvâb Ahmed Ağa menzili ve bir tarafdan Kurubalıkzâde menzili ve bir tarafdan vakf-ı mezbûrdan olup mezbûr eş- Şeyh Âşûr Efendi tasarrufunda olan mârrü’z-zikr ulemâya meşrûta menzil ve bir tarafdan tarîk-i âm ile mahdûd bir bâb fevkānî ve bir bâb tahtânî odaları müştemil menzil merhûme-i mezbûre Latîfe Hatun Vakfı’ndan icâreteyn-i ma‘lûmeteyn ile zevcim olup bundan akdem vefât eden Mahmud Dede b. Rasûl’ün taht-ı tasarrufunda iken mezbûr Mahmud Dede târih-i kitâbdan yirmi sene mukaddem hâl-i hayatında menzil-i mezbûru bâ-izn-i mütevellî bana ferâğ ve tefvîz edip ben dahi tefevvüz ve kabûl ve târih-i kitâba gelince ber-vech-i muharrer mutasarrıfa olmağın lâkin menzil-i mahdûd-ı mezbûr merhûme-i mezkûre Latîfe Hatun’un süknâsı ulemâdan bir racül-i [135a] sâliha meşrûta olan menzilin hudûdu dâhilinde olup ve müştemilâtından iken mukaddemâ bilâ-vech-i şer‘î menzil-i mevkūf-ı mezbûrdan ifrâz ve âhara îcâr olunmuş deyü bi-kavl-i mezbûr menzil-i mahdûd-ı mezkûru vakıf için benden huzûr-ı hâkimü’ş-şer‘de taleb ve da‘vâ eyledikde kazıyye vech-i muharrer üzre olup menzil-i mahdûd-ı merkūm merhûme-i mezbûrenin süknâsı ulemâdan bir recül-i sâliha meşrûta vakfı olan menzilin hudûdu dâhilinde olup müştemilâtından olmakla süknâsı ulemâya meşrûta olduğu benim dahi ma‘lûmum olmakla menzil-i mezbûrdan kendi rızâm ile kasr-ı yed ve mütevellî-i mezbûra vakf için teslîm ol dahi kabz ve menzil-i mevkūf-ı mezbûr ile ke’l-evvel tasarruf olunmak için bi’t-tevliye tesellüm ve menzil-i mevkūf-ı mezbûra zam ve ilhâk eyledikden sonra menzil-i mezbûrun mukaddemâ tarîk-i âm tarafından vâki‘ duvarı ve tahta döşemeleri münhedim oldukda ben bâ-izn-i mütevellî mu‘accele mahsûben kendi malımla ta‘mîr ve termîm ve elli kuruş harc ve sarf eylediğimden sonra masrûfu istifâ etmeyip taraf-ı vakfdan bâkī kalmışdır deyü taleb ve da‘vâ eyledikde mütevellî-i mezbûr dahi kendi malından teberru‘an bana yirmi kuruş def‘ u teslîm ben dahi işbu meclisde ahz u kabz edip masrûfuma ve zevcim müteveffâ-yı mezbûrun masrûfuna ve bi’l-cümle menzil-i mezbûrun arsa ve binâsına ve târih-i kitâba gelince sâir hukūka müte‘allika, âmme-i da‘vâdan ben taraf-ı vakfı ve mütevellî-i mezbûru ibrâ-i âmm-ı kātı‘u’n-nizâ‘la ibrâ ve ıskāt edip ol dahi bana medfû‘u olan yirmi kuruşa ve sâire müte‘allika da‘vâdan benim zimmetimi ibrâ ve ıskāt eyledi min-ba‘d târih-i kitâba gelince vechen mine’l-vücûh da‘vâ ve nizâ‘ımız kalmadı dedikde gıbbe’t-tasdîkı’ş-şer‘î vâkı‘-ı hâl-i mevlânâ-yı mezbûr mahâllinde ketb ü tahrîr edip ba‘dehû ma‘an ba‘s olunan Mehmed b. Ahmed ve Receb b. Süleyman ile meclis-i şer‘a gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’s-sâdis min-Zilhicceti’ş-şerîfe li-sene seb‘a ve mie ve elf.<br><br>Şuhûdü’l-hâl: Osman Çavuş b. Mustafa, Ali Efendi b. Mustafa, Ahmed Ağa b. Hasan, Elhâc Mustafa b. Abdülkadir, Receb Çelebi b. Süleyman el-Muhzır, Yorganî Mehmed b. Ahmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28830"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28832"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b541"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o781"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>