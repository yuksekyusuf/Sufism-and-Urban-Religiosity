﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 187<br>Hüküm no: 159<br>Orijinal metin no: [22a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şa‘ban Reis b. Hasan b. Abdullah’ın vârislerinin tereke bedelini vasi Mahmud Çelebi b. Yusuf’dan teslim alıp zimmetini ibra ettikleri</b><br><br>Vilâyet-i Anadolu’da İnebolu kazâsına tâbi‘ Kestane nâm karye sükkânından olup Karaharman İskelesi’nde bundan akdem vefât eden Şa‘ban Reis b. Hasan b. Abdullah’ın verâseti zevce-i metrûke olup cünûn-ı mutbık ile mecnûne olan Fâtıma bt. Hasan Beşe ve zî-rahm cihetinden el-Hâc Mustafa b. Receb ve Ali b. Mustafa nâm kimesneler ile Sâliha bt. Mehmed ve Âişe bt. Receb nâm hatunlara münhasıra [olduğu] şer‘an zâhir ve müte‘ayyin oldukdan sonra mezbûrân Ali ve Sâliha asâleten ve mezbûre Âişe kendi tarafından asâleten ve karındaşı mezbûr Hacı Mustafa tarafından husûs-ı âti’z-zikre vekîl-i şer‘îsi olmağla vekâleten ve mecnûne-i mezbûre Fâtıma’nın kıbel-i şer‘den mansûb vasîsi olan Mehmed b. Yusuf vesâyeten meclis-i şer‘-i şerîf-i enverde müteveffâ-i mezbûrun vasiyy-i muhtârı olmağla terekesine bi’l-vesâye vâzı‘u’l-yed olan işbu bâ‘isü’l-kitâb Mahmud Çelebi b. İsmail nâm kimesne mahzarında her biri asâleten ve vekâleten ve vesâyeten [i]krâr-ı tâm ve takrîr-i kelâm edip müteveffâ-i mezbûrun vasiyy-i muhtârı olan mezbûr Mahmud Çelebi müteveffâ-i mezbûrun bi’l-cümle terekesinden ber-mûceb-i defter-i kassâm nakid iki yüz elli dokuz guruşunu ahz u kabz edip hâlâ taleb eylediğimizde mezbûr Mahmud Çelebi makbûzu meblağ-ı mezbûr iki yüz elli dokuz guruşu tamamen bize def‘ ü teslîm biz dahi yedinden ahz u kabz edip husûs-ı mezkûra müte‘allika cemî‘ de‘âvî ve mutâlebât ve kâffe-i eymân ve << mutâlebâtdan>> muhâsamâtdan mezbûr Mahmud Çelebi’nin zimmetini ibrâ-i âmm-ı kātıʻu’n-nizâ‘la ibrâ ve iskāt eyledik fîmâ-ba‘d husûs-ı mezbûra müte‘allik mezbûr Mahmud Çelebi ile vechen mine’l-vücûh ve sebeben mine’l-esbâb kat‘â da‘vâ ve nizâ‘ımız yokdur dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 2 min-Cumâdelûlâ sene 1121<br><br>Şuhûdü’l-hâl: el-Hâc Ahmed Efendi b. Mehmed Efendi, Mehmed Efendi b. Veli el-Müezzin, el-Hâc Mehmed b. Ali, es-Seyyid Abdülbâki Çelebi b. İbrahim, Mustafa b. Mehmed, Mehmed Efendi b. Mustafa, es-Seyyid Mustafa Efendi Aynîzâde, Süleyman Çelebi b. Abdullah, Hasan Beşe b. Abdurrahman ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>