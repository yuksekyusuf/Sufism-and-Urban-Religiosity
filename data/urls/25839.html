﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 780<br>Hüküm no: 952<br>Orijinal metin no: [124b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın Hacı Bayram’a mülk içerisindeki hayvanlarla birlikte menzilini satıp toplam bin dönüm tarlalarının da kullanım hakkını devrettiği</b><br><br>Vilâyet-i Anadolu’da Aydın Sancağı’nda Güzelhisar kasabasında Yaka mahallesinde sâkin es-Seyyid Mustafa Ağa b. es-Seyyid İbrahim meclis-i şer‘-i hatîrde işbu râfi‘u’l-kitâb el-Hâc Bayram [b.] Mustafa mahzarında ikrâr ve takrîr-i kelâm edip vilâyet-i mezbûrede Sığacık Sancağı’nda vâki‘ Azine [Ezine] kazâsına tâbi‘ Argavlı nâm karyede vâki‘ etrâf-ı erba‘ası tarîk-i âm ile mahdûd olup dört bâb tahtânî oda ve havluyu ve bir samanlık ve ahırı müştemil mülk çiftlik ta‘bîr olunur menzilimi ve içinde mevcûd olan on çift karasığır öküzü [125a] ve yüz re’s sağmal koyun ve on re’s kısrağımı üç yüz esedî guruşa mezbûr el-Hâc Bayram’a bâtten bey‘ edip ol dahi minvâl-i muharrer üzere iştirâ ve kabûl eyledikden sonra yine karye-i mezbûre sınırı ve hudûdu dâhilinde vâki‘ çiftlik-i mezbûr ile zabt u tasarruf olunan ma‘lûmü’l-hudûd ve’l-kıt‘a beş yüz dönüm tarla ve dahi Mahmudlu nâm karyede vâki‘ lede’l-ahâlî ve’l-cîrân ma‘lûmü’l-hudûd ve’l-kıt‘a beş yüz dönüm tarlalarımın hakk-ı tasarrufların sahib-i arzların izin [ve] ma‘rifetleriyle altı yüz elli kıt‘a esedî guruş bedel mukābelesinde mezbûr el-Hâc Bayram’a ferâğ ve tefvîz ol dahi minvâl-i muharrer üzere tefevvüz ve kabûl eyledikden sonra cem‘an semen-i mezkûr ile bedel-i tefevvüz-ı mezbûr dokuz [yüz] elli esedî guruşu bi’t-tamam ve’l-kemâl mezbûr el-Hâc Bayram yedinden alıp kabz edip menzil-i mezbûr ile zikri sebk eden tarlaları mahallerinde kabz u tasarrufa mezbûr el-Hâc Bayram’ı taslît eyledim dedikde mukırr-ı mezbûr cemî‘ kelimâtında mezbûr el-Hâc Bayram vicâhen tasdîk ve şifâhen tahkīk etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis aşer min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=25838"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25840"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b780"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o941"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>