﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 178<br>Hüküm no: 164<br>Orijinal metin no: [31a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Üsküp mukataa nâzırı Mustafa Paşa’nın terekesinin borçlarına mahsûben mîrîye kaydedildiği ve alacaklı olduğunu iddia eden İbrahim Çavuş b. Mustafa’ya verilecek mâlının kalmadığı</b><br><br>İşbu bâ‘isü’l-kitâb zahrü’l-cüyûş İbrahim Çavuş b. Mustafa mahfil-i şer‘-i hatîrde bundan akdem vilâyet-i Rumeli’nde Üsküb ve tevâbi‘i mukāta‘âtı nâzırı iken müteveffâ olan merhûm Mustafa Paşa’nın Mahmud ve Ahmed ve Mehmed nâm evlâd-ı sıgārının vasiyy-i şer‘îsi olup vech-i şer‘î üzere vesâyeti sâbite olan karındaşı İsa Ağa b. Mahmud Çavuş mahzarında takrîr-i da‘vâ edip mukaddemâ mezbûr Mustafa Paşa’nın emriyle mezkûrun tahvîlinden cânib-i mîrîye mâlımdan yüz otuz bin akçe teslîm edip mezkûrun deynine mahsûb olup yedime sûret-i rûznâme-i hümâyûn verildikden sonra mezbûr Mustafa Paşa dahi zikr olunan yüz otuz bin akçe benim edâsı lâzım deynimdir deyü yedine hat ve hatemini müştemil temessük vermiş idi meblâğ-ı mezbûru edâ etmeden müteveffâ olup terekesi vasiyy-i mezkûrun yedinde mahfûz olmağın meblâğ-ı merkūmu terekesinden taleb ederim dedikde gıbbe’s-suâl mezbûr cevâbında husûs-ı mezbûr vech-i meşrûh üzere olduğu ma‘lûmum olmadığından mâ‘adâ müşârun-ileyh Mustafa Bey cânib-i mîrîye düyûn-ı kesîresi olmağın cümle terekesi mîrî tarafına kabz olunup benim yedimde terekesinden bir akçe ve bir habbe yokdur dedikde sûret-i hâl hıfzan li’l-makāl ketb olundu.<br><br>Hurrire fî-evâʼili şehri Ramazâni’l-mübârek li-sene selâse ve selâsîn ve elf.<br><br>Şuhûdü’l-hâl: Ahmed Bey b. Abdullah el-mübâşir-i serbölük, Hasan Bey b. Abdullah el-cündî, Mevlânâ Ahmed Efendi b. Mehmed el-müderris, Ahmed Ağa b. Abdullah reîsü’l-muhzır, Eyüb Beşe b. Ya‘kub el-Kādî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39455"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39457"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>