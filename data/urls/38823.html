﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 386<br>Hüküm no: 443<br>Orijinal metin no: [72b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Damyanos v. Yorgi’nin Niğde’de bulunan tarlasını Silahşorân-ı hassa’dan Abdüllatif Ağa’ya satması</b><br><br>3000 guruş tarla ferâğı,<br><br>Vilâyet-i Anadolu’da Niğde kazâsı re‘âyâsından olup mahmiye-i İstanbul’da Alaca Hamam kurbünde mütemekkin Damyanos v. Yorgi zimmî meclis-i şer‘-i şerîf-i enverde işbu bâ‘isü’l-vesîka Silahşorân-ı hâssadan Abdüllatif Ağa b. Abdullah tarafından husûs-ı âtîde tasdîka vekîl-i şer‘îsi Dîvân-ı hümâyûn çavuşlarından Ali Ağa b. Ahmed mahzarında ikrâr-ı tam ve takrîr-i kelâm edip bâ-tapu taht-ı tasarrufumda olup kazâ-i mezkûr sınırı dâhilinde Çayır Değirmeni tahtında vâki‘ etrâf-ı erba‘adan el-Hâc Abdurrahman oğlu tarlası ve Aci Yuvan tarlası ve Çürük Ark ve Sarı Abrahamoğlu tarlası ve tarîk-i âm ile mahdûd kazâ-i mezbûr kilesiyle tahmînen yirmi kile tohum istî‘âb eder bir kıt‘a tarlamı kendi hüsn-i rızâ ve tayyib-i ihtiyârım ve ferâğ-ı mu‘teber-i kat‘î ile müvekkil-i merkūm Abdüllatif Ağa’ya üç bin guruş bedel mukābelesinde bâ-ma‘rifet-i sâhib-i arz ferâğ ve tefvîz ve mahâllinde zabta tarafımdan merkūmu taslît eylediğimde ol dahi tefevvüz ve kabûl eyledikden sonra bedel-i merkūm üç bin guruşu müvekkil-i merkūm bana def‘ ü teslîm ben dahi yedinden tamamen ahz ü kabz eyledim, fîmâ-ba‘d sâlifü’l-beyân tarla müvekkil-i merkūm Abdüllatif Ağa’nın dâhil-i havza-i tasarrufu olup benim kat‘a alâka ve medhalim kalmamağla ferâğ-ı mezkûrun adem-i sıhhatine müte‘allika da‘vâdan müvekkil-i merkūm Abdüllatif Ağa’nın zimmetini kabûlü hâvî ibrâ ve iskāt eyledim dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 28 Ş sene [1]242<br><br>Şühûdü’l-hâl: Muhzır Ali Çelebi, Muhzır Mehmed Çelebi, Feyzullah Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=38822"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38824"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b386"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>