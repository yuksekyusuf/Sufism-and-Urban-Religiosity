﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 94<br>Hüküm no: 55<br>Orijinal metin no: [15b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kapıcıbaşı Ali Bey b. Yahya Paşa’nın Elvanzâde Mahallesi’ndeki simitçi fırını binasını Kasımzâde Hüseyin Ağa’ya bin guruşa satıp arsasını devrettiği</b><br><br>Mübâya‘a-i fırın<br><br>Mahmiye-i İstanbul’da Ayasofya-i kebîr Câmi‘-i şerîfi kurbünde sâkin umdetü’l-emâcid ve’l-e‘âlî câmi‘ü’l-mehâmid ve’l-me‘âlî Ser-bevvâbîn-i Dergâh-ı âlî Ali Bey b. el-merhûm el-mebrûr Yahya Paşa tarafından husûs-ı âti’l-beyânda ber-vech-i câ’î ikrâra vekîl olduğu Mustafa Efendi b. Mehmed ve Ali Ağa b. Halil nâm kimesneler şehâdetleriyle şer‘an sâbit ve mütehakkık olan es-Seyyid Mehmed Sâdık Efendi b. eş-Şeyh Mustafa Efendi meclis-i şer‘-i hatîr-i lâzımü’t-tevkīrde işbu bâ‘isü’l-kitâb el-Hâc Kasımzâde es-Seyyid el-Hâc Hüseyin Ağa mahzarında bi’l-vekâle ikrâr-ı tâm ve takrîr-i kelâm edip arsası Elvanzâde Zâviyesi Vakfı’na beher şehr on altı buçuk akçe mukāta‘a-i kadîme ile müvekkilim mûmâ-ileyh Ali Bey’in taht-ı tasarrufunda ve üzerinde kâin bi’l-cümle ebniye-i ma‘lûmesi bâ-hüccet-i şer‘iyye akd-i âti’z-zikrin sudûruna dek yedinde mülkü olup mahmiye-i merkūmede Demirkapu kurbünde Elvanzâde Mahallesi’nde vâki‘ lede’l-ahâlî ve’l-cîrân ma‘lûmü’l-hudûd bir bâb simidci fırınının ebniye-i memlûkesini müvekkilim mûmâ-ileyh Ali Bey bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile bin guruşa mezbûr es-Seyyid el-Hâc Hüseyin Ağa’ya bey‘ ve temlîk ve arsa-i mezkûresini dahi bâ-ma‘rifet-i mütevellî ferâğ-ı kat‘î ile ferâğ ve tefvîz eylediğinde, ol dahi ber-minvâl-i muharrer iştirâ ve temellük ve tefevvüz ve tesellüm ve kabûl eyledikden sonra semeni olan meblağ-ı mezbûr bin guruşu müvekkilim mûmâ-ileyh Ali Bey’e def‘ ü teslîm eylediğinde, ol dahi yedinden tamamen ve kâmilen ahz ü kabz eyledi. Ba‘de’l-yevm sâlifü’z-zikr simidci fırınının ebniye ve arsası müşteri-i merkūm es-Seyyid el-Hâc Hüseyin Ağa’nın mülk-i müşterâsı ve dâhil-i havza-i tasarrufu olup müvekkilim mûmâ-ileyh Ali Bey’in asla ve kat‘â alâka ve medhali kalmamışdır, keyfe mâ yeşâ’ ve hasbe-mâ-yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 7 Şa‘bân sene [1]193.<br><br>Şuhûdü’l-hâl: Hurşîd Osman Ağa Silâhşör-i hazret-i şehriyârî, Hazînedâr Mehmed Ağa b. ( ), es-Seyyid el-Hâc Abdülvahhab Ağa b. ( ), Başçukadâr Halil Ağa b. ( ), el-Hâc Hüseyin Ağa Kaftânî.</p>          <br><a title="Önceki sayfa" style="text-decoration:none" href="./ayrmetin.php?idno=30256"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30258"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o342"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>