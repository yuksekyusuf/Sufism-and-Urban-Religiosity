﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 310<br>Hüküm no: 370<br>Orijinal metin no: [73b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şücâ Çavuş Vakfı mütevellisi Ahmed Efendi’nin Mehmed Odabaşı aleyhindeki alacak davası</b><br><br>Ma‘rûz,<br><br>İstanbul’da Altımermer kurbünde Şücâ‘ Çavuş Vakfına evlâdiyet ve meşrûtiyet üzere mütevellîsi olup bundan akdem vefât eden müderrisînden el-Hâc Mehmed Efendi b. Abdullah’ın oğlu ve hasran vârisi ve hâlâ vakf-ı mezbûrun mütevellîsi sâhib-i arzuhâl Ahmed Efendi mahfil-i şer‘iyyâtda Dergâh-ı âlî Yeniçeri Yayanın Ondokuzuncu Sekbânı’nın oda bekçisi olan Mehmed Odabaşı muvâcehesinde mezbûr Mehmed Odabaşı bin yüz altmış senesi Şa‘bânü’l-mu‘azzamı’nın on yedinci günü târîhiyle müverrah bir kıt‘a temessük mantûkunca oda-i mezbûre neferâtının umûruna sarf için babam müteveffâ-yı merkūm el-Hâc Mehmed Efendi’den mâl-ı vakf-ı mezkûrdan yüz altmış guruş ikrâz ve kabz ve neferât-ı mezkûrenin umûruna sarfla istihlâk etmekle babam müteveffâ-yı mezbûr meblağ-ı mezkûru kable’l-ahz ve’l-istîfâ fevt olup yerine ben mütevellî olmağla meblağ-ı mezkûr yüz altmış guruşu merkūm Mehmed Odabaşı’dan bi’t-tevliye taleb ederim deyü da‘vâ etdikde ol dahi cevâbında mâl-ı vakf-ı mezbûrdan müteveffâ-yı mezbûr el-Hâc Mehmed Efendi yedinden meblağ-ı merkūmu ahz u kabz ve istihlâk eylediğini ikrâr lâkin sene-i mezbûre Ramazanı’ndan işbu târîh-i i‘lâm senesi Ramazanı ibtidâsına gelince beher sene kırkar guruşdan ikiyüz kırk guruş vakf-ı mezbûr için müteveffâ-yı merkūm el-Hâc Mehmed Efendi’ye hayatında def‘ ü teslîm etmiş idim deyü ba‘de’d-def‘ ve’l-inkâr dâfi‘-i merkūm Mehmed Odabaşı ber-vech-i muharrer def‘ini lede’t-tezkiye şehâdetleri makbûle olan es-Seyyid Mahmud Odabaşı b. Mehmed ve Karakollukçu Ali Beşe b. Abdullah şehâdetleriyle muvâcehesinde vech-i şer‘î üzere isbât etmeğin mûcebiyle müdde‘î-i mezbûr Ahmed Efendi husûs-ı mezkûr için merkūm Mehmed Odabaşı’ya bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 23 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42475"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42477"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b310"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o542"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>