﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 429<br>Hüküm no: 357<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Mehmed’in vefat eden Ayşe Hatun’un terekesinden hakkını aldığı</b><br><br>Husûs-ı âti’l-beyanın mahâllinde ketb ü tahrîri için savb-ı şer‘-i şerîf-i enverden Mevlânâ Mehmed Efendi b. Osman irsâl olunup ol dahi mahmiye-i İstanbul’da Uzun Yusuf mahâllesinde sâkine iken bundan akdem vefât eden Âişe Hatun bt. Mehmed’in menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde müteveffât-ı mezbûrenin verâseti sadrî kebîr oğlu Derviş Mehmed b. Halil ile sadriye kebîre kızı Hanife Hatun ile el-mezbûr Halil’e münhasıra ve tashîh-i meselesi üç sehmden olup sihâm-ı mezbûrenin iki sehmi mezbûr Derviş Mehmed’e ve bir sehmi mezbûre Hanife Hatun’a isâbeti tahakkukundan sonra mezbûr Derviş Mehmed meclis-i ma‘kūd-ı mezkûrda müteveffât-ı mezbûrenin bâ-hüccet-i şer‘iyye vasiyy-i muhtârı olmağla terekesine bi’l-vesâye vaz‘-ı yed eden bâ‘isü’l-kitâb Süleyman Çelebi b. Mehmed ile zâtı ta‘rîf-i şer‘î ile mu‘arrefe olan mezbûre Hanife Hatun mahzarlarında ikrâr ve takrîr-i kelâm edip vâlidem müteveffât-ı mezbûrenin terekesi tahrîr ve ba‘de-ihrâci’l-masârıf ve’s-sülüs ber-mûceb-i defter-i kassâm-ı askerî tashîh-i mezbûr üzere hisseme isâbet eden sekiz bin iki yüz otuz dört akçeyi mezbûrân Süleyman Çelebi ve Hanife Hatun bana def‘ u teslîm, ben dahi tereke-i müteveffât-ı mezbûreden olmak üzere yedlerinden bi’t-tamâm ve’l-kemâl alıp kabz eyledim, min-ba‘d meblağ-ı mezbûr sekiz bin iki yüz otuz dört akçeden vasiyy-i mezbûr Süleyman Çelebi ile mezbûr Hanife Hatun yedlerinde bir akçe ve bir habbe hakkım bâkī kalmayıp vâlidem müteveffât-ı mezbûrenin terekesinden vasiyy-i mezbûrun makbûz ve masrûfuna müte‘allıka âmme-i de‘âvî ve mutâlebât ve kâffe-i eymân ve muhâsamâtdan mezbûrânın zimmetlerini ibrâ-i âmm-ı râfi‘ü’l-hısâm ile ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ve ba‘dehû ma‘an ba‘s olunan el-Hâc Mehmed b. Ahmed ve el-Hâc İbrahim b. Hüseyin ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî 15 min-Receb sene 1143.<br><br>Şuhûdü’l-hâl: Abdülbaki Efendi b. Şaban İmam, el-Hâc Süleyman b. Osman, es-Seyyid Ali Beşe b. Şaban, Mustafa Bey b. Halil, Musa Ağa b. Mehmed, İbrahim Ağa b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=38161"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38163"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b429"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>