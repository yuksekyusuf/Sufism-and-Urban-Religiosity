﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 345<br>Hüküm no: 342<br>Orijinal metin no: [77a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Çelebi b. Mustafa’nın evini Havva bt. Mustafa’ya sattığı</b><br><br>Mübâya‘a.<br><br>Mahmiye-i İstanbul’da Karabaş Mahallesi ahâlîsinden İbrahim Çelebi b. Mustafa meclis-i şer‘-i şerîf-i enverde işbu bâ‘isetü’l-vesîka gāibetü ani’l-meclis Havvâ bt. Mustafa nâm hatun zevci ve tarafından husûs-ı âti’z-zikre vekîl olduğu zât-ı mezbûreyi ma‘rifet-i şer‘iyye ile ârifân mahalle-i mezbûre sâkinlerinden el-Hâc İbrahim b. Mustafa ve el-Hâc Mustafa b. Abdullah şehâdetleriyle sâbit olan Abdullah Çelebi b. Ali muvâcehesinde ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan Bostanî Mehmed Çelebi mülkü ve iki tarafdan Ömer Usta mülkü ve bir tarafdan tarîk-i âm ile mahdûd tahtânî iki bâb oda ve bir sofa ve kenîf ve eşcâr-ı müsmire ve gayr-ı müsmireli bahçeyi müştemil mülk menzilimi tarafeynden îcâb ve kabûlü hâvî ve şürût-ı ta‘deden [müfsideden] ârî bey‘-i bâtt-ı sahîh-i şer‘î ile müvekkile-i mezbûre Havvâ Hatun’a yüz otuz iki guruş semen-i makbûza bey‘ ve temlîk ve teslîm ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra min-ba‘d menzil-i mahdûd-ı mezkûrda benim kat‘â alâka ve medhalim kalmayıp müvekkile-i mezbûre Havvâ Hatun’un mülk-i müşterâsı ve hakk-ı sırfı olmuşdur. Keyfemâ-teşâ ve tahtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis min-şehri Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: El-hâcı İbrahim b. Mustafa, Ali Çelebi b. Abdullah, Hasan Odabaşı b. Abdullah, İbrahim Odabaşı b. Abdullah ve Mustafa Odabaşı b. Abdullah, İsmail Odabaşı b. Ahmed, Süleyman Odabaşı b. Abdullah, el-Hâcı Hüseyin b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=5265"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5267"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b345"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o688"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>