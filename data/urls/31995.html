﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 586<br>Hüküm no: 587<br>Orijinal metin no: [84b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Despino bt. Apostol’un Yağcıoğlu Nikoli’ye verdiği borç paradan iki yüz yetmiş kuruş alacağı olduğu</b><br><br>270 guruşa sulh<br><br>Ma‘rûz<br><br>Sâhib-i arzuhâl mu‘arrefetü’ş-şahs Despino bt. Apostol nâm Nasrâniye meclis-i şer‘-i hatîrde derûn-ı arzuhâlde mastûrü’l-ism neccâr kalfalarından Yağcıoğlu Nikoli v. Luka nâm zimmî muvâcehesinde mesfûr Nikoli zimmetinde bâ-temessük cihet-i karzdan beş yüz guruş alacak hakkım olmağla taleb ederim deyü tasaddî eylediğim da‘vâmdan bâ-vesâtet-i muslihîn mesfûr Nikoli zimmî ile an-inkâr kat‘a li’n-nizâ‘ iki yüz yetmiş guruş üzerine ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâya müte‘allika âmme-i da‘vâdan mesfûr Nikoli zimmînin zimmetini kabûlü hâvî ibrâ ve iskāt eyledim dediğini mesfûr Nikoli zimmî tasdîk ve ibrâdan müstesnâ bedel-i sulh-ı mezkûr iki yüz yetmiş guruş zimmetinde müdde‘iye-i mesfûreye sahîhan deyni olduğunu tâyi‘an ve kat‘iyyen ikrâr ü i‘tirâf etmeğin alâ-mûcibi i‘tirâfihâ meblağ-ı merkūm iki yüz yetmiş guruşun müdde‘iye-i mesfûreye bi’t-taleb edâsıyla mesfûr Nikoli zimmî ilzâm olunduğu İstanbul Mahkemesi’nden huzûr.<br><br>Fî 22 Şa‘bân sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31994"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31996"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b586"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>