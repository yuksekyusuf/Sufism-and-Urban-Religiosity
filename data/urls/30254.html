﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 92<br>Hüküm no: 52<br>Orijinal metin no: [14b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Mardiros v. Artin’in Sütlüce’deki ekmekçi fırını ve değirmenin altı hissesini Mardiros v. Sekyas’a iki bin yedi yüz guruşa sattığı</b><br><br>Mübâya‘a<br><br>Habbâz tâifesinden Mardiros v. Artin nâm zimmî meclis-i şer‘-i hatîr-i lâzımü’t-tevkīrde hâmil-i hâzihi’l-vesîka diğer Mardiros v. Sekyas nâm zimmî muvâcehelerinde ikrâr-ı tâm ve takrîr-i kelâm edip Havâss-ı refî‘a kazâsına muzâfe Südlice karyesinde vâki‘ bir bâb ekmekçi fırını ve ona merbût ittisâlinde [kâin] altı horoslu bir bâb değirmen derûnunda mevcûde beyne’l-hiref gedik ta‘bîr olunur yirmi dört re’s bargirin akd-i âti’z-zikrin sudûruna dek yedimde mülküm olan on sekiz re’sinden her bir re’si dörder yüz ellişer guruşa olmak üzere altı re’s bargir ile altı re’s bargire isâbet eden âlât-ı lâzıme-i ma‘lûmemi, tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile iki bin yedi yüz guruşa mersûm diğer Mardiros zimmîye bey‘ ve temlîk ve teslîm eylediğimde, ol dahi ber-vech-i muharrer iştirâ ve temellük ve tesellüm ve kabûl ve semeni olan meblağ-ı mezbûr iki bin yedi yüz guruşu bana def‘ ü teslîm eylediğinde, ben dahi yedinden tamamen tesellüm ve ahz ü kabz edip mebî‘-i mezkûrun tağrîr ve gabnine ve gedik husûsuna müte‘allika âmme-i de‘âvî ve mutâlebât ve kâffe-i eymân [15a] ve muhâsemâtdan mersûm Mardiros zimmînin zimmetini ibrâ-i âm ile ibrâ ve ıskāt eylediğimde, ol dahi ibrâ-i mezkûru kabûl eyledi. Ba‘de’l-yevm mârrü’z-zikr altı re’s bargir ve altı re’s bargire isâbet eden âlât-ı lâzıme-i ma‘lûmede benim alâkam kalmayup müşteri-i mersûm diğer Mardiros zimmînin mülk-i müşterâsı olmuşdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Hurrire fî 29 Receb [li-]sene 1193.<br><br>Şuhûdü’l-hâl: Habbâzân Kethudâsı İsmail Ağa, Kanlıfırın Ustası el-Hâc Ahmed Ağa, es-Seyyid Mehmed Said Ağa b. ( ), Yiğitbaşı Ahmed Ağa, es-Seyyid el-Hâc Ahmed, Ahram, Mikail, Vartan, diğer Vartan, Agop, Serkiz.</p>          <br><a title="Önceki sayfa" style="text-decoration:none" href="./ayrmetin.php?idno=30253"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30255"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>