﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 5 Numaralı Sicil (H. 983 - 984 / M. 1575 - 1576)<br>cilt: 32,&nbsp;sayfa: 47<br>Hüküm no: 24<br>Orijinal metin no: [14-3, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Beytülmâl emîninin terekenin beytülmâle rücûuna yönelik talebinin reddi</b><br><br>Havâss-ı mahmiye-i Kostantıniyye ve Galata’da vâki‘ beytülmâl-i hâs emîni Mustafa Çelebi b. Yusuf ve kâtibi Ali Bey b. Abdullah nâm kimesneler, Emine bt. Ali Bey kıbelinden Mehmed b. Bâli ve Sinan Bey b. Abdullah’ın şehâdetleriyle vekâleti sâbit olan Süleyman Bey b. Yusuf’a karşı iddi‘â ve takrîr-i da‘vâ edip dediler ki, Havâss-ı mezbûre tevâbi‘inden Büyükdere deyû ma‘rûf karyede kâin Cerrâh Mahmud Câmi‘i mahallesinde vâki‘, altında iki ahır bulunan dört odayı, gölgeliği, su kuyusunu, fırını, helâyı, bir kıt‘a üzüm bağını ve bahçeyi müştemil olup, bir tarafdan müezzin Memi b. Bâli mülkü, diğer tarafdan Muhsin b. İskender mülkü, öteki tarafdan Yoğurtçu deyû meşhûr Dimitri mülkü ve diğer tarafdan da tarîk-ı âm ile mahdûd bulunan ve hâlen müvekkile-i mezbûrenin elinde bulunan menzil aslında müvekkile-i mezbûrenin zevci olup bundan akdem mahalle-i mezbûrede fevt olan Kasım Bey b. Abdullah’ın mülkü idi. Mahalle-i mezbûrede vâki‘ terekesinin beytülmâl-i merkūma rücû‘u lâzımdır. Şimdi biz bunu beytülmâl-i merkūm için müvekkile-i mezbûrenden taleb ediyoruz. Vekîl-i mezbûra sorulunca, müvekkile-i mezbûrem menzil-i mesfûru 977 senesi Safer ayının on beşinci günü hâl-i hayâtı ve kemâl-i sıhhatinde râyicü’l-vakt yirmi dört bin akçeye ondan iştirâ etmişdi; menzil-i merkūm, müvekkilemin mülküdür deyû cevâb verdi ve mazmûnu, cevâb-ı mezkûruna mutâbık hüccet-i şer‘iyye ibrâz etti. Vâki‘ inkârdan sonra hüccet-i şer‘iyyenin sıdk-ı mazmûnuna şâhid taleb edildiğinde İmâm Fethullah b. Mahmud ve hatîb Mehmed b. Bâli hüccetin sıdk-ı mazmûnuna şehâdet ettiler. Şehâdetleri ba‘de şerâiti’l-kabûl inde’ş-şer‘ mu‘teber ve makbûl olmağın mûcebince hükm edildi. Cerâ zâlike ve hurrire fî evâili Rebî‘ilâhir sene 983.<br><br><br>Şuhûdü’l-hâl: Kasım b. Karagöz, Ali Bey b. Abdullah ve Hamza b. Abdullah ve Mehmed b. Ali ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=18042"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18044"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt005&bsm=glt005b047"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt005&bsm=glt005o227"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>