﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 154<br>Hüküm no: 114<br>Orijinal metin no: [30b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Efendi b. Zülfikar’ın Mahmud Efendi b. Ahmed’e olan borcunu ödemesi</b><br><br><<Hâlâ>> Vilâyet-i Rumeli’nde Raça kasabası ahâlîsinden olup bi-tarîkı’l-müsâfere mahmiye-i İstanbul’da Sultân Mehmed Medresesinde sâkin bâ‘isü’l-kitâb Mahmud Efendi b. Ahmed nâm kimesne meclis-i şer‘-i şerîfde sâbıkā Uyvar kādısı olan diğer Mahmud Efendi b. Zülfikar mahzarında üzerine da‘vâ ve takrîr-i kelâm edip mezbûr Mahmud Efendi’ye bundan akdem yüz elli yedi buçuk esedî guruşumu ikrâz ve teslîm ol dahi iktirâz ve tesellüm edip yedime had [hat] ve hatmini hâvî deyn temessükü dahi vermekle hâlâ suâl olunup meblağ-ı mezbûru bana edâ ve teslîme mezbûr diğer Mahmud Efendi’ye tenbîh olunmak matlûbumdur dedikde gıbbe’s-suâl mezbûr diğer Mahmud Efendi cevâbında müdde‘î-i mezbûr Mahmud Efendi’den ancak seksen esedî guruş ik[ti]râz ve kabz edip ziyâde yetmiş yedi buçuk guruş <<karz>> iktirâz ve kabz eyledim deyü ettiğim ikrârımda kâzib olduğumdan mâ‘adâ meblağ-ı mezbûr mukābelesinde eşyâ-i memlûkemden iki merdâne ferâce ve bir sîm kılıç ve bir sîm k[g]addâre ve iki sîm reşmeyi iki rahtımı müdde‘î-i mezbûr Mahmud Efendi’ye rehin vaz‘ ve teslîm ol dahi irtihân ve tesellüm etmişidi deyücek gıbbe’l-istintâk ve’l-inkâr mezbûr diğer Mahmud Efendi’den rehn-i mezbûruna beyyine taleb olundukda ityân-ı beyyine için istimhâl edip mehl-i şer‘î ile imhâl olundukdan sonra mezbûr diğer Mahmud Efendi ber-vech-i muharrer ettiği ikrârında kâzib olmayıp ve kendi dahi da‘vâ-yı meşrûhasında mubtıl olmadığına müdde‘î-i mezbûr Mahmud Efendi’ye yemîn teklîf gelmeğin [eylemeğin] ber-vech-i muharrer mezbûr diğer Mahmud Efendi yüz elli yedi buçuk esedî guruş ik[ti]râz ve kabz eyledim deyü ettiği ikrârında kâzib olmayıp kendi dahi da‘vâ-yı meşrûhasında dahi mubtıl olmadığına müdde‘î-i mezbûr Mahmud Efendi’ye yemîn teklîf olundukda ol dahi alâ-vefki’l-mesûl yemîn billâhi’l-aliyyü’l-a‘lâ etmeğin mûcebince meblağ-ı mezbûr yüz elli yedi buçuk esedî guruşu müdde‘î-i mezbûr Mahmud Efendi’[ye] edâ ve teslîme mezbûr diğer Mahmud Efendi’ye tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Muharremi’l-harâm li-sene ihdâ ve tis‘în ve elf.<br><br>Şuhûdü’l-hâl: el-Hâc Mustafa Çukadâr, Mehmed Çelebi b. Haydar, Ali Beşe b. Abdünnebi.</p>          <br><a title="Önceki sayfa" style="text-decoration:none" href="./ayrmetin.php?idno=41262"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41264"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>