﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 248<br>Hüküm no: 220<br>Orijinal metin no: [51b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Öksüzoğlu Seyyid Ahmed Ağa b. Hasan’ın sabun tablası gediğini Mehmed Emin Ağa b. Ömer’e rehin bıraktığı</b><br><br>Sabun tablası gediğini rehin<br><br>Mahmiye-i İstanbul’da kâin sabuncu esnâfından Öksüzoğlu es-Seyyid Ahmed Ağa b. es-Seyyid Hasan nâm kimesne meclis-i şer‘-i hatîr-i lâzımü’t-tevkīrde yine esnâf-ı merkūmeden işbu bâ‘isü’l-kitâb es-Seyyid Mehmed Emin Ağa b. Ömer nâm kimesne mahzarında ikrâr-ı tam ve takrîr-i kelâm edip mezbûr es-Seyyid Mehmed Emin Ağa mâlından bana iki bin guruş ikrâz ve teslîm ben dahi yedinden iktirâz ve kabz ve umûruma sarfla istihlâk etmemle meblağ-ı mezbûr iki bin guruş zimmetimde mezbûr Seyyid Mehmed Emin Ağa’ya vâcibü’l-edâ ve lâzımü’l-kazâ sahîhan deynim olup mukābelesinde yedimde mâlım ve mülküm olan mahmiye-i İstanbul’da Yenicâmi‘-i şerîfi havlısında mevzû‘ üzerine sabun vaz‘ olunup ibâdullâha narh-ı cârîsi üzere [52a] bey‘a mezûn olduğum bir kıt‘a sabun tablası ve bir terâzî ma‘a derâhim ve bir kantar ve bir çekmece ve bir akçe tahtası ve sâir âlât-ı lâzıme-i ma‘lûmemi mezbûr es-Seyyid Mehmed Emin Ağa’ya rehin vaz‘ ve teslîm eylediğimde ol dahi ber-vech-i muharrer irtihân ve kabz ve kabûl eyledikden sonra yine âlât-ı lâzıme-i muharrere-i mezkûreyi bana i‘âre ve teslîm ben dahi isti‘âre ve kabz etmemle ol-vechile âlât-ı muharrere-i mezkûre yedimde âriyetdir dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî selh-i C sene 1238.<br><br>Şühûdü’l-hâl: Kethudâ es-Seyyid el-Hâc İbrahim, Muhzır Molla Halil, Muhzır Molla Halil [Mahmud].</p>          <br><a title="Önceki sayfa" style="text-decoration:none" href="./ayrmetin.php?idno=33117"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33119"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>