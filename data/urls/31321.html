﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 482<br>Hüküm no: 567<br>Orijinal metin no: [84a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Elya ve Nikola’nın, malik oldukları francalacı ve peksimetçi fırınını Artin v. Nevirat’a sattıkları</b><br><br>Galata’da francalacı ve peksimetçi fırını gediği mübâya‘ası<br><br>Ma‘rûz<br><br>Mahrûse-i Galata hısnı ebvâbından kireçkapısı dâhilinde Sultan Bayezid Mahallesinde vâki‘ bir bâb francalacı ve peksimetçi fırını derûnunda mevcûde gedik tâ‘bir olunan âlât-ı lâzıme-i ma‘lûmenin üç sehm i‘tibâriyle iki sehm-i şâyi‘ine tedâvül-i eyâdî ile bâ-hüccet mâlik olan francalacı Yani v. İlya ve bir sehm-i şâyi‘ine mâlik olan Nikola v. Mihal nâm zimmîler meclis-i şer‘-i münîrde habbâzân kethüdâsı Mustafa ve yiğitbaşı Süleyman ve bi’l-cümle nizâm ustaları ve uncular kethüdâsı es-Seyyid Mustafa ve yiğitbaşı Molla İbrahim vesâir mazbûtü’l-esâmî uncu tâifesi hâzır oldukları hâlde Artin v. Nevirat nâm zimmî muvâcehesinde biz ber-vech-i meşrûh mâlik olduğumuz francalacı ve peksimetçi fırını gediği tâ‘bir olunan âlât-ı lâzıme-i mezkûreyi tarefeynden bi’l-icâb ve’l-kabûl bâtten ve sahîhan mersûm Artin zimmîye dört bin iki yüz guruşa bey‘ ve temlîk ve teslîm eylediğimizde ol dahi ber-minvâl-i muharrer iştirâ ve temellük ve tesellüm ve kabûl ettikden sonra semeni olan meblağ-ı mezbûrun bin yüz guruşunu emrimiz ile Hatice nâm Hatun’a verip ve mâ‘adâ üç bin yüz guruşu dahi beynimizde ma‘lûmü’l-vezn dakīk-i has semeninden zimmetimizde mesfûr Artin zimmîye bâ-temessük deynimiz olan üç bin yüz guruşa bi’t-terâzi takās ve mahsûb eyleyip ol vechile îfâ-yı deyn ve semen-i mezkûru istîfâ etmemizle mebî‘-i mezkûrun tağrîr ve gabnine ve bi’l-cümle gedik husûsuna müte‘allika âmme-i de‘avîden her birimiz mersûm Artin zimmînin zimmetini kabûlü hâvi ibrâ-i âmm-ı sahîh-i şer‘î ile ibrâ ve iskāt eyledik fîmâ ba‘d gedik tâ‘bir olunan âlât-ı lâzıme-i mezkûrede bizim vechen mine’l-vücûh kat‘an alâka ve medhalimiz kalmayıp mesfûr Artin zimmînin mülk-i müşterâsı ve hakk-ı sırfı olmuşdur deyü mukırrân-ı zimmîyân-ı mersûmânın takrîr-i meşrûhlarını mesfûr Artin tasdîk etmeğin gedik-i mezkûrun başmuhâsebede olan kaydı mersûm Artin zimmî üzerine tahrîr ve kayd ve yedine sûret verilmek bâbında istid‘â eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-21 min-L sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31320"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31322"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b482"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>