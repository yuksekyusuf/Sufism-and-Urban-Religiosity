﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 134<br>Hüküm no: 74<br>Orijinal metin no: [15a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anadolu Eğin kazası ahalisinden ve kasâb esnâfı ustalarından olup vefât eden Hacı Ömer Ağa b. Osman’ın İstanbul’daki terekesinin tasfiyesi</b><br><br>İbrâ<br><br>Vilâyet-i Anadolu’da Eğin kazâsı kurâsından Kemerkâb karyesinde sâkin iken bundan akdem vefât eden Eğrikapı hâricinde kâin kasâb esnâfı ustalarından el-Hâc Ömer Ağa b. Osman bin Ömer’in verâseti zevce-i menkûha-i metrûkesi Fâtıma Hatun bt. el-Hâc Mustafa ile sulbiye kebîre kızları Hadice ve Âişe ve Emine Hatunlar ve li-ebeveyn er karındaşı kasâb esnâfından el-Hâc Numan Ağa’ya ba‘de inhisâr verese-i merkūmûndan mezbûrât Fâtıma ve Hadice ve Âişe ve Emine Hatunlar taraflarından kaza-i mezkûr mahkemesinin iki kıt‘a hüccet-i şer‘iyyeleri mantûklarınca husûs-ı âti’l-beyânda vekâlet-i âmme-i mutlaka-i sahîha-i şer‘iyye ile vekîlleri olduğu zâtlarını bi’l-ma‘rifeti’ş-şer‘iyye ârifân kazâ-i mezkûr ahâlisinden olup bu esnâda Âsitâne-i aliyyeye gelen tüccârdan Mustafa Ağa b. Veliyyüddin ve mezbûr el-Hâc Numan Ağa şehâdetleriyle ber-nehc -i şer‘î sâbit ve subût-ı vekâletine hükm-i şer‘î lâhık olan mezbûre Âişe Hatun’un zevci İbrahim Efendi b. Mehmed meclis-i şer‘-i münîrde kasâb esnâfı ustalarından işbu bâ‘isü’l-kitâb el-Hâc Abdullah Efendi b. Ali mahzarında mezbûr el-Hâc Numan Ağa hâzır olduğu hâlde ikrâr-ı tâm ve takrîr-i kelâm edip mezbûr el-Hâc Abdullah Efendi müvekkilelerim mezbûrâtın mûrisleri muteveffâ-yı mezbûr el-Hâc Ömer Ağa’nın hîn-i vefâtında Dersaâdet’de mevcûd terekesini vâzı‘u’l-yed olanlardan ahz u kabz ve kendülere irsâl ve teslîme ve husûs-ı mezkûrun mütevakkıf olduğu umûrun küllisine taraflarından vekîlleri olmak hasebiyle tereke-i müteveffâ-yı merkūmdan Dersaâdet’de ancak yirmi bin guruş ahz u kabz ve müvekkilelerim mezbûrâtın emirleriyle müteveffâ-yı merkūmun dâyini olan gāib ani’l-meclis Tarakçıoğlu Poliçeci Bogos’a def‘ u teslîm edip tereke-i müteveffâ-yı mezbûrdan mezbûr el-Hâc Abdullah Efendi’nin yedinde bir akçe ve bir habbe bâkī kalma[ma]ğla tereke-i müteveffâ-yı merkūm husûsuna ve işbu târih-i kitâba gelince sâir cemî‘ hukūk-ı şer‘iyyeye müte‘allika âmme-i de‘âvîden ben müvekkilelerim mezbûrâta izâfetle bi’l-vekâle ve hâzır-ı mezbûr el-Hâc Numan Ağa dahî bi’l-asâle mezbûr el-Hâc Abdullah Efendi’nin zimmetlerini ibrâ-yı âmm-ı sahîh-i şer‘î ile ibrâ vü ıskāt eylediğimde mezbûr el-Hâc Abdullah Efendi dahî kezâli’k-bi’l-cümle husûs-ı mezkûra ve işbu târihe gelince sâir cemî‘-i hukūk-ı şer‘iyyeye müte‘allika âmme-i de‘âvîden hâzır-ı mezbûr el-Hâc Numan Ağa’nın ve müvekkilelerim mezbûrât Fâtıma ve Hadice ve Âişe ve Emine Hatunlar’ın zimmetlerini ibrây-ı âmm-ı sahîh-i şer‘î ile ibrâ vü ıskāt ve tarafeynden her birimiz [15b] ber-minvâl-i muharrer âharın ibrâsını asâleten ve vekâleten kabûl eyledik, deyu mukırr-ı vekîl-i mezbûr İbrahim Efendi’nin sâdır olan bi’l-cümle takrîr-i meşrûhunu mezbûr el-Hâc Abdullah Efendi ile hâzır-ı mezbûrdan her biri vicâhen tahkîk ve şifâhen bi’t-tasdîk etmeğin mâ-vaka‘a bi’t-taleb ketb olundu.<br><br>Fî Gurre-i Zilhicce sene 1278<br><br>Şuhûdü’l-hâl: Kasâb esnâfından Mehmed Ağa b. Hüseyin yine esnâf-ı merkūmeden Eğrikapı ustalarından Mahmud Efendi b. İbrahim, yine esnâf-ı merkūmeden Kumkapılı Ömer Efendi b. el-Hâc İsmail ve esnâf-ı merkūme kethüdâsı el-Hâc Ebubekir Ağa b. Ahmed ve Mehmed Ağa b. Osmanve Osman Efendi b. Mehmed Said ve Köle Mustafa Ağa b. Abdullah ve Mehmed Emin Efendi [b.] el-Hâc Halil ve Hâncı Yusuf Ağa b. Mehmed ve Teba‘adan Ahmed Ağa b. İsmail ve Mehmed Latif Efendi b. Abdullah ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35748"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35750"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>