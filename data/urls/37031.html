﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 170<br>Hüküm no: 87<br>Orijinal metin no: [26b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Receb’in varisleri murislerinin vefat eden Serkâtib Ahmed Ağa’da alacağı olduğunu ispat ettikleri</b><br><br>Mahmiye-i İstanbul’da Mahmudpaşa mahallesinde sâkin iken bundan akdem vefât eden el-Hâc Receb b. Mustafa’nın verâseti zevce-i metrûkesi Hadîce Hatun bt. Abdullah ile sulbî kebîr oğlu Süleyman Çelebi’ye münhasıra oldukdan sonra mezbûr Süleyman Çelebi asâleten ve mezbûre Hadîce Hatun’un vekîl-i müsecceli ve hâlen zevci Mustafa Efendi b. Hüseyin vekâleten meclis-i şer‘-i şerîfde Dergâh-ı âlî kapıcıbaşılarından olup medyûnen vefât eden Ser-kâtib Ahmed Ağa b. Mustafa Efendi’nin terekesini kabz ve düyûn-ı müsbetesini edâya ve hüccet-i şer‘iyye ile vasî ve kayyım nasb olunmağla terekesine vaz‘-ı yed eden İsmail Ağa b. Hüseyin mahzarında üzerine her biri da‘vâ ve takrîr-i kelâm edip mûrisimiz merkūm el-Hâc Receb’in müteveffâ-yı merkūm Ser-kâtib Ahmed Ağa b. Mustafa Efendi zimmetinde beynlerinde ma‘lûm eşyâ bahâsından temessüğü mûcebince yüz yirmi altı guruş hakkı olmağla hayâtında meblağ-ı mezbûrun elli beş guruşunu merkūm Ahmed Ağa’dan ahz u kabz edip bâkī yetmiş bir guruşunu kable’l-ahz mezbûr el-Hâc Receb vefât etmeğin bundan akdem meblağ-ı bâkī-i mezbûr yetmiş bir guruşu hayâtında mezbûr Ahmed Ağa’dan taleb eylediğimizde şuhûd mahzarında ikrâr ve işhâd ettiğinden sonra kable’l-edâ vefât etmeğin hâlâ terekesinden taleb ederiz suâl olunsun dediklerinde gıbbe’s-suâl ve’l-inkâr müdde‘iyân-ı mezbûrândan sıdk-ı makāllerine beyyine taleb olundukda merhûm Vanî Efendi’nin medresesinde sâkin Hasan Efendi b. Ali ve mahalle-i mezbûrede sâkin Mustafa Çelebi b. İbrahim li-ecli’ş-şehâde meclis-i şer‘a hâzırân olup işhâd olunduklarında fi’l-vâki‘ müdde‘iyân-ı mezbûrân bundan akdem meblağ-ı bâkī-i mezbûru müteveffâ-yı merkūm Ser-kâtib Ahmed Ağa b. Mustafa Efendi’den taleb eylediklerinde merkūm Ahmed Ağa temessüğü mûcebince meblağ-ı bâkī-i mezbûr yetmiş bir guruş vârisân-ı merkūmâna vâcibü’l-edâ zimmetinde deyni olduğunu huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle olup mezbûr Süleyman Çelebi tahlîf-i şer‘î ile ba‘de’t-tahlîf hissesinde mevkūfen alâ-yemînü’l-müvekkili’l-mezbûra mûcebince ba‘de’l-hükm mâ-va[ka‘a] kayd-şüd.<br><br>Fi 4 Safer sene 1110<br><br>Şuhûdü’l-hâl: Abdi Ağa b. Haydar Paşa el-vekîl, Şatır İbrahim Bey b. İsmail, el-Hâc Abdullah Çukadâr, Hüseyin Çelebi b. Mehmed, Ahmed Çelebi b. Süleyman, Hacı Halil b. Abdi, Hüseyin Ağa b. İbrahim, Yahya Çelebi b. Hulvânî, Ömer Çavuş b. Abdi, el-Hâc Mustafa b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=37030"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37032"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0170"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1218"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>