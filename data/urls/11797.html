﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 529<br>Hüküm no: 466<br>Orijinal metin no: [153a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı’na ait Kızılminare mahallesindeki evi Siyami Efendi b. Himmet’in kiralaması</b><br><br>Atebe-i Aliyye-i Hâkānî’de mensûhât küttâbı halîfesi olan bâ‘isü hâze’r-rakīm kıdvetü erbâbi’t-tahrîr ve’r-rakīm zübdetü ashâbi’t-takrîr ve’l-kalem Siyami Efendi b. Himmet meclis-i şer‘-i şerîf-i şâmihü’l-imâda gelip takrîr-i kelâm ve ta‘bîr ani’l-merâm edip mahmiye-i Kostantıniyye’de Kızılminare mahallesinde sâkin iken bundan akdem vefât eden merhûm Abdulbâki Efendi mahalle-i mezbûrda vâki‘ bir tarafı Abdi Çelebi b. Mustafa ve Kerime Hatun bt. Hasan mülkü ve bir cânibi Sîmkeş el-Hâc Yusuf b. Abdullah mülkü ve bir cânibi Ali Subaşı ve Başçı Hasan Çelebi mülkleri ve bir cânibi tarîk-i âm ve Ali Çavuş mülkü ile mahdûd ve muhavvata-i dâhiliyyesi bir oda ve kîlâr ve matbah ve cüneyne-i zât-ı eşcâr-ı müsmire ve muhavvata-i hâ[ri]ciyyesi bir camlı oda ve içinde havuz ve tahtânî fevkānî odaları müştemil olan mülk menzilini hâl-i sıhhatinde vakf edip vakfiye-i ma‘mûlün-bihâsında men[zil]-i mezkûrun süknâsı evvelâ nefsine ba‘dehû evlâdına ve evlâd-ı evlâdına, ba‘dehüm zevcesi Fâtıma Hatun ve ba‘dehâ Haremeyn-i Şerîfeyn fukarâsına tasarrufunu şart ve tansîs edip hâlâ meşrûtün-leh olanlar münkarız olmağla menzil-i mezkûru mahmiye-i merkūmede Haremeyn-i Şerîfeyn mütevellîsi olan İsmail Çelebi zabt ve tâlibine arz edip ragabât-ı nâs münkatı‘a oldukda otuz beş bin akçe icâre-i mu‘accele ve beher şehr otuz akçe icâre-i müeccel ile üzerimde karâr etmeğin tûlen ve arzen bâ-hesâb-ı şatrancî bin on iki zirâ‘ arsa üzerinde olan menzil-i mezkûru mütevellî-i mezbûr meblağ-ı mersûm ile bana îcâr edip ben dahi istîcâr ve kabûl ettikden sonra mütevellî-i mesfûr târîh-i kitâb şehr-i evâsıtı ile müverrah hatem ve imzâsını müştemil yedime tezkire vermişdi, el-hâletü hâzihî tezkireye nazar olunup mûcebince savb-ı şer‘den hüccet-i şer‘iyye verilmek matlûbumdur dedikde mûmâ-ileyh Siyami Efendi’nin yedinde olan mütevellî tezkiresine nazar olunup mazmûnu takrîrine muvâfık bulunmağın mâ-hüve’l-vâkı‘ bi’t-taleb [ketb] olundu.<br><br>Hurrire fi’l-yevmi’s-sâdis ve’l-ışrîn mine’l-Muharremi’l-harâm li-sene seb‘a ve selâsîn ve elf.<br><br>Şühûdü’l-hâl: Fahrü’l-akrân Ali Bey b. Abdullah el-bevvâb, Ali Çelebi b. Hâzır el-câbî, Mustafa Çelebi b. Mehmed el-kâtib, İbrahim Bey b. Mustafa el-câbî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11796"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11798"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b529"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o674"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>