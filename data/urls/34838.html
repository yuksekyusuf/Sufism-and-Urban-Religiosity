﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 232<br>Hüküm no: 185<br>Orijinal metin no: [75-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Turhan Hatice Valide Sultan Mektebi hocası Mustafa Efendi’nin para vakfına borcu olan aynı camiin cabisi Mehmed Said’in borcunu ödemesi</b><br><br>1955 [guru]ş hükm<br><br>[Ma‘rûz]<br><br>İstanbul’da Bahçekapısı dâhilinde vâki‘ merhûme ve mağfûrun-lehâ Turhan Hatice Vâlide Sultan -tâbe serâhâ- hazretlerinin Câmi‘-i şerîfleri nezdinde kâin mekteb-i münîflerinin sâbıkā hocası merhûm el-Hâc Mustafa Efendi nukūd-ı mevkūfesinin hâlâ bi’l-meşrûta mütevellîsi vâlide-i müşârün-ileyhânın türbedâr-ı evveli derûn-ı arzuhâlde mezkûrü’l-ism Mehmed Vehbi Efendi b. el-müteveffâ Hüseyin Efendi b. Mustafa tarafından husûs-ı âti’l-beyânda vekîl olduğu İsmail Efendi b. Ahmed ve Abdulkadir Efendi b. Mahmud nâm kimesneler şehâdetleriyle ber-nehc-i şer‘î sâbit olan Mustafa Efendi b. <<Ahmed>> Mehmed bi’l-ma‘iye rü’yete memûr Evkāf müfettişi ekâbir-i mevâlî-i ulemâ-yı Devlet-i aliyyeden izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde câmi‘-i şerîf-i mezkûr vakfının hâlâ câbîsi sâhib-i arzuhâl Mehmed Said Efendi b. el-Hâc Hüseyin muvâcehesinde mezbûr Mehmed Said Efendi nukūd-ı mevkūfe-i merkūmeden ve mütevellî-i sâbıkı müvekkilim mezbûr Mehmed Vehbi Efendi’nin pederi müteveffâ-yı mezbûr Hüseyin Efendi’nin hayatında yedinden bin iki yüz elli iki senesi şehr-i Rebî‘ülâhiri gurresinde istidâne ve kabz eylediği bin yedi yüz guruş ve semeni târih-i merkūmdan bir sene tamamına değin müeccel ve mev‘ûd yine mâl-ı vakf-ı merkūmdan mütevellî-i mezbûr yedinden iştirâ ve kabz eylediği bir hilâlî sâ‘at semeninden dahi iki yüz elli beş guruş ki cem‘an bin dokuz [yüz] elli beş guruş zimmetinde cânib-i vakf-ı mezkûra deyni olup meblağ-ı mecmû‘-ı merkūm bin dokuz yüz elli beş guruşu kable’l-ahz ve’l-istifâ mütevellî-i sâbık-ı mezbûr bin iki yüz elli beş senesi hilâlinde fevt olmağla meblağ-ı mecmû‘-ı merkūm bin dokuz yüz elli beş guruşu mezbûr Mehmed Said Efendi’den bi’l-vekâle hâlâ taleb ederim deyü da‘vâ ettikde ol dahi cevâbında ber-vech-i muharrer ikrâr lâkin deynim olan meblağ-ı mecmû‘-ı mezkûr bin dokuz yüz elli guruşu müteveffâ-yı mezbûr Hüseyin Efendi b. Mustafa b. Abdullah’a hayatında ve zaman-ı tevliyetinde bin iki yüz elli üç senesi şehr-i Rebî‘ülevveli selhinde tamamen edâ ve teslîm etmiş idim deyü eylediği def‘inde müdde‘î-i vekîl-i mezbûr istintâk olundukda cevâbında inkârından mâ‘adâ ben husûs-ı mezkûru bi-aynihî sene-i sâbıkā yani bin iki yüz elli yedi senesi Zilka‘detü’ş-şerîfesinin yirmi beşinci günü müfettiş-i mûmâ-ileyh huzûrunda mezbûr Mehmed Said Efendi’den da‘vâ eylediğimde ol dahi meblağ-ı mecmû‘-ı merkūm bin dokuz yüz elli beş guruş zimmetinde cânib-i vakf-ı mezkûra deyni olduğunu tâyi‘an ve kat‘iyyen ikrâr ü i‘tirâf edip lâkin mûmâ-ileyhin bir kıt‘a vakfiye-i ma‘mûlün-bihâsı mûcebince beher sene tilâvet olunmakda olan nazm-ı münîf-i mevlid-i şerîf kırâetine câmi‘-i şerîf-i mezkûrun müezzin ve kayyımbaşıları ve kasr-ı hümâyûn müstahfızı ve câbîsi olanlar nâzır olduklarına binâen ben câmi‘-i şerîf-i mezkûrun ser-müezzini Osman Efendi ve kasr-ı hümâyûn müstahfızı Mehmed Murad Efendi nâm kimesneler ile ittifâk ve beynimizde nukūd-ı mevkūfe-i mezkûreye sâlifü’l-beyân bin iki yüz elli üç senesi Cumâdelûlâsı’nın dokuzuncu günü câmi‘-i mezkûr kayyımbaşısı bulunan müteveffâ Ahmed Efendi b. Ahmed’in hayatında izn-i mütevellî ve re’y-i hâkimsiz kāimmakām ta‘yîn eylediğimizden sonra meblağ-ı mecmû‘-ı merkūm bin dokuz yüz elli beş guruş zimmetimde cânib-i vakf-ı mezkûra deynim olduğunu nâtık mührümle memhûr kāimmakām-ı merkūm yedine bir kıt‘a temessük i‘tâ ve ba‘dehû meblağ-ı mecmû‘-ı mezkûru sene-i merkūme Zilka‘detü’ş-şerîfesinin yirmi beşinci günü kāimmakām-ı mezbûra edâ ve teslîm etmiş idim deyü îrâd eylediği kelâmı def‘e sâlih cevâb-ı şer‘î olmamağla meblağ-ı mecmû‘-ı merkūmun bana edâsı lâzım geldiğini kıbel-i şer‘den kendine tefhîm olunmuş idi deyü mazmûnu takrîr-i meşrûhuna mutâbık ve müfettiş-i mûmâ-ileyhin hâtemiyle mahtûm bir kıt‘a mazbata i‘lâmı ibrâzıyla bi’l-vekâle eylediği def‘u’d-def‘ini ve mazmûn-ı i‘lâm-ı merkūmu mezbûr Mehmed Said Efendi ba‘de’l-inkâr müdde‘î-i vekîl-i mezbûr mazmûn-ı i‘lâm-ı mezkûru hâlâ câmi‘-i şerîf-i mezkûr kayyımbaşısı Hafız Ali Efendi b. Mustafa ve mekteb-i merkūm hocası diğer Hafız Ali Efendi b. Osman nâm kimesneler şehâdetleriyle huzûr-ı <<hazret-i>> cenâb-ı Fetvâ-penâhî’de bi’l-muvâcehe vech-i vecîh-i şer‘î üzere isbât edip ferdâsı günü mezbûr Mehmed Said Efendi bâb-ı cenâb-ı müşârün-ileyhde İstanbul kādıları dâ‘îlerine tahsîs buyurulan [76] dâirede ma‘kūd meclis-i şer‘-i hatîrde müdde‘î-i vekîl-i mezbûr Mustafa Efendi muvâcehesinde şâhidân-ı mezbûrânın âdiller ve eyledikleri şehâdetlerinde sâdıklar olduklarını ikrâr ve tasdîk etmeğin mûcebince meblağ-ı mecmû‘-ı merkūm bin dokuz yüz elli beş guruşun müdde‘î-i vekîl-i mezbûr Mustafa Efendi’ye edâsıyla mezbûr Mehmed Said Efendi ilzâm olunduğu huzûr-ı [âlîlerine i‘lâm olundu]<br><br>Fî 6 mine’l-Muharremi’l-harâm sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34837"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34839"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b232"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>