﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 199<br>Hüküm no: 241<br>Orijinal metin no: [74a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pirepeye bt. Yakomi’nin yarım menzil hissesini oğlu Yorgaki v. Kostantin’e on yedi bin akçeye sattığı</b><br><br>Mahrûse-i Galata’ya tâbi‘ kasaba-i Beşiktaş’da Sinanpaşa mahallesi sâkinelerinden Pirepeye bt. Yakomi nâm Nasrâniye mahfil-i kazâ-i lâzımü’r-rızâda sadrî kebîr oğlu işbu râfi‘ü’l-kitâb Yorgaki v. Kostantin nâm zimmî muvâcehesinde ikrâr ve takrîr-i kelâm edüp mahalle-i mezbûrede vâki‘ bir tarafı Arabzâde Mahmud Çelebi bahçesi ve bir tarafı Androça nâm zimmî mülkü ve bir tarafı Corci nâm zimmî mülkü ve bir tarafı tarîk-i âm ile mahdûd iki bâb fevkānî odayı ve tahtında mahzeni ve tahta-pûşu ve zât-ı eşcâr-ı müsmire ve gayr-ı müsmire hadîkayı müştemil menzilimin bundan esbak mezbûr Androça tarafında olan bir bâb fevkānî odayı ve tahtında nısf mahzeni ve tahta-pûşu sadriye kebîre kızım Laharo bt. Kostantin nâm Nasrâniyeye ba‘de’l-ifrâz ve’t-tahliye hibe-i sahîha-i şer‘iyye ile hibe ve temlîk ve teslîm ol dahi meclis-i hibede ittihâb ve temellük ve tesellüm etmişidi hâlâ menzil-i mezbûrun nısf-ı âharı olup mezbûr Mahmud Çelebi bahçesi tarafında [74b] olan bir bâb fevkānî odayı ve tahtında nısf mahzeni ve hadîkayı zukak kapısını kızım mezbûre Laharo ile beynlerinde müşterek olmak üzere oğlum mezbûr Yorgaki’ye on yedi bin fıddî râyic [fi’l]-vakt akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm edüp ol dahi vech-i muharrer üzere iştirâ ve tesellüm eyledikden sonra semeni olan meblağ-ı mezbûr on yedi bin akçenin on bir bin akçesini mezbûr Yorgaki’ye deynim olan on bir bin akçe ile takās eyleyüp meblağ-ı bâkī altı bin akçeyi merhûm Hayreddin Paşa Vakfı’na deynim olan altı bin akçe için vakf-ı mezbûr mütevellîsi olan merkūm Mahmud Çelebi’ye rızâ-i muhîl kabûl-i muhtâl ve muhtallün-aleyhi hâvî havâle-i sahîha-i şer‘iyye ile havâle edüp ber-vech-i muharrer semen-i mezbûrdan zimmetimde bir akçe ve bir habbe kalmadı ba‘de’l-yevm zikr olunan bir bâb oda ve tahtında nısf mahzen ve hadîka ve müşterek zukak kapısı mezbûrun mülk-i müşterâsıdır keyfe mâ yeşâ ve yehtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Tahrîren fi’l-yevmi’s-hâdî ve’l-ışrîn min-Şevvâl li-sene isneteyn ve sittîn ve elf.<br><br>Şühûdü’l-hâl: Mefharü’l-akrân Bayram Ağa, Hudâverdi Beşe b. Abdülmennan, Mehmed Çelebi b. Mustafa, Mustafa b. Mehmed, Mehmed b. Ramazan, Mustafa Beşe ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10402"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10404"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o307"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>