﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 542<br>Hüküm no: 692<br>Orijinal metin no: [130a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Efendi ve kardeşi el-Hâc Ahmed Ağa aleyhine alacak iddiasının haksız olduğu</b><br><br>Ma‘rûz.<br><br>Sâhib-i arzuhâl Ahmed ve derûn-ı arzuhâlde mastûrü’l-ism Halil Efendi’nin karındaşı ve vekîl-i şer‘îsi el-Hâc Ahmed Ağa mahzarında müvekkil-i mezbûr Halil Efendi’nin Çekmece-i kebîr akrebinde vâki‘ Keşlili [Keşli] çiftliği demekle ma‘rûf çiftliğinde bin yüz otuz sekiz ve [bin yüz] otuz dokuz senelerinde çiftlik kethüdâsı olmamla müvekkil-i mezbûr ile vekîl-i merkūm zimmetlerinde çiftlik-i mezbûrun mesârifât ve gerek hizmetkâr ücretlerinden ber-mûceb-i defter-i müfredât üç yüz on beş guruş hakkım bâkī kalmışdır deyü da‘vâ eylediğinde vekîl-i mezbûr dahi cevâbında müdde‘î-i mezbûrun zikrolunan senelerde çiftlik-i mezbûr kethüdâsı olduğunu ikrâr lâkin yedime verdiği mümzâ ve mahtûm bir kıt‘a temessükü nâtıka olduğu üzere bin otuz dokuz senesi Saferi’l-hayrı gurresinden [bin yüz] kırk senesi Saferi’l-hayrı evâsıtına gelince iki senede olan gerek masrûfât ve gerek hizmetkâr ücretlerini ber-mûceb-i defter-i müfredât ba‘de’l-hesâb bi’l-cümle masrûfâtını yedinden ahz u kabz eylediğinden sonra târih-i mezbûra gelince çiftlik-i mezbûr masrûfâtına müte‘allika âmme-i da‘vâdan benim ve karındaşım müvekkil-i mezbûrun zimmetini ibrâ ve iskāt eylemişdir deyü mazmûnu min-külli’l-vücûh takrîrine mutâbık temessük ibrâz ile da‘vâyı def‘ ve def‘-i mezkûrunu şâhidîn-i âdilîn ile muvâcehesinde vech-i şer‘î üzere isbât etmeğin müdde‘î-i mezbûr bî-vech mu‘ârazadan men‘ olunduğu huzûr-ı âlîlerine i‘lâm olundu. Bâkī fermân hazret-i veliyyü’l-emrindir.<br><br>Fî 16 min-Recebi’l-ferd sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5615"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5617"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b542"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>