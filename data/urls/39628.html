﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 315<br>Hüküm no: 336<br>Orijinal metin no: [65a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraç Ali Bey Vakfı’ndan olan menzilin Mücella bt. Abdullah’a devredildiği</b><br><br>Bundan akdem Mahmiye-i Kostantıniyye’de Eski İmaret mahallesinde müteveffâ olan Razıye Kadınzâde demekle ma‘rûf merhûm Mustafa Paşa’nın sulbî oğlu umdetü’l-ümerâi’l-kirâm Mehmed Bey ve sulbiye kızı umdetü’l-muhadderât Rukiye Hanım taraflarından ikrâr-ı âtîye vekîl olup mahzar-ı hasm-ı şer‘îde Mevlânâ Ali Efendi b. Mehmed ve Mevlânâ Mehmed b. Süleyman ve Mustafa Bey b. Murad Efendi şehâdeteriyle şer‘an vekâleti sâbite olan zahrü’l-eşbâh Mehmed Çavuş b. Abdullah mahfil-i şer‘-i hatîrde işbu bâ‘isetü’l-kitâb Mücella bt. Abdullah nâm hatun tarafından tasdîk-i âtîye vekîl olup vech-i şer‘î [üzere] vekâleti sâbite olan Mevlânâ Ali Efendi b. Mehmed muvâcehesinde bi’l-vekâle ikrâr-ı tâm ve takrîr-i kelâm edip merhûm Serrâc Ali Bey Vakfı’ndan olup mahalle-i merkūmede vâki‘ tarafeyni zümre-i kuzâtdan Kebabî Ali Efendi mülküne ve tarafeyn-i âhareyni tarîk-i hâssa müntehî ve muhavvata-i dâhiliyyesi bir beyt-i süflâyı ve iki bâb beyt-i ulvîyi ve bir ıstablı muhtevî olan menzil mukaddemâ ücret-i mu‘accele ve yevmî iki akçe ücret-i müeccele ile müşârun-ileyh Mustafa Paşa’nın taht-ı icâre ve tasarrufunda olup fevt olduğunda hakk-ı tasarrufu bi-hasebi’l-kānûn ale’l-iştirâki’s-seviy müvekkillerim mezbûrân Mehmed Bey ve Rukiye Hanım’a intikāl etmeğin mezkûrân Mehmed Bey ve Rukiye Hanım ber vech-i meşrûh zikr olunan menzilde olan hakk-ı tasarruflarını vakf-ı mezbûra bi’l-fi‘l mütevellî olan Ali Bey b. Mehmed ma‘rifetiyle mezkûre Mücella Hatun’a seksen bin akçe bedel-i tefvîz ile tefvîz ve teslîm edip ol dahi tefevvüz ve tesellüm eyledikden sonra bedel-i tefvîz olan meblağ-ı mezbûr seksen bin akçeyi bi‘t-tamâm ve’l-kemâl merkūme Mücella Hatun’un yedinden alıp kabz eylediler ba‘de’l-yevm keyfe [mâ] yeşâ tasarruf eylesin dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Tahrîren fî-evâili’l-Muharremi’l-harâm li-sene erba‘a ve selâsîn ve elf.<br><br>Şuhûdü’l-hâl: Ahmed Efendi b. Zeynelabidin el-müderris, Ali Efendi b. Mehmed el-müderris, Ahmed Bey b. Abdullah el-cündî, Mustafa b. Murad, Gazanfer Ağa b. Abdullah el-müteferrika, Ahmed Ağa b. Muhzıran-ı Rûm.</p>          <br><a title="Önceki sayfa" style="text-decoration:none" href="./ayrmetin.php?idno=39627"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39629"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b315"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o373"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>