﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 138<br>Hüküm no: 131<br>Orijinal metin no: [26a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ankara kazası haffaf ve dikici esnafı şeyhliğinin Seyyid Hafız Osman’dan alınarak Seyyid Mehmed Habib’e verilmesi</b><br><br>Sâdır olan fermân-ı âlîlerine imtisâlen medîne-i Ankara nâibi es-Seyyid Hasan Tahir Efendi dâ‘îlerinin mühr-i mutâbık i‘lâm ve derkenârına ba‘de’n-nazar medîne-i mezbûrda vâki‘ haffâf ve dikici esnâflarına usûl-ı kadîmlerimizin hilâfı hareket ve bazı tama‘-ı hâmma mübâşeretle esnâfeyn-i merkūmeyn dil-gîr etmiş olup ve esnâfından hoşnûd olmadıklarını cem‘-i gafîr ile huzûr-ı şer‘de ihbârlarından mâ‘adâ evvelâ Ankara mütesellimi sa‘âdetlü ağa bendeleri dahi esnâf-ı merkūmûndan hoşnûd olmadıklarından müstehıkk-ı mezkûre merkūm es-Seyyid Hâfız Osman’ın üzerinden [26b] ref‘ ve yerine içlerinden mücerrebü’l-etvâr bi-hüsn-i hâl olan dârende-i arzda mezkûrü’l-ism es-Seyyid Habib b. es-Seyyid Mehmed esnâfât-ı merkūmâta şeyh olunması arz-ı mezkûr meâlinden müstefâd olup fi’l-hakīka esnâf-ı mezbûrânın şeyhliği iki yüz otuz dört senesi Cemâziyelâhire’nin yirmi birinci günü târihiyle es-Seyyid Mehmed’in keff-i yedinden merkūm es-Seyyid Hâfız Osman b. es-Seyyid Mehmed’e tevcîh olunup üzerinde olduğu derkenârdan müstebân ve mezbûr es-Seyyid esnâf-ı merkūmânın muhtârı olup meşîhat-i mezkûrâna gelen kemâliyle idâre ve rü’yete kudreti olduğu ve mazmûn-ı arzı kazâ-i mezbûr esnâfından bu esnâda Der-aliyye’de Hüseyin b. İsmail ve Ahmed b. Ali nâm mevsûku’l-kelim alâ-tarîkı’ş-şehâde haber vermeleriyle zâhir ve âşikâr ise de bu makūle şeyhlik ve muhtârlarıyla olduklarından ber-mûceb-i arz es-Seyyid Hâfız Osman’ın ref‘inden es-Seyyid Mehmed Habib b. Mehmed’e tevcîh olunmak husûsu irâde-i seniyyeye menût idiği huzûr.</p>          <br><a title="Önceki sayfa" style="text-decoration:none" href="./ayrmetin.php?idno=847"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=849"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o184"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>