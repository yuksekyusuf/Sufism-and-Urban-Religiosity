﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 322<br>Hüküm no: 293<br>Orijinal metin no: [75a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hocaoğlu Mehmed’in eşi ile birlikte oturduğu evde bulunan eşyalar ile Rus asıllı cariyesinin eşi Ümmühani’ye ait olduğunu ikrar etmesi</b><br><br>Mahmiye-i İstanbul’da Karabaş mahâllesinde sâkin Hocaoğlu Demekle ma‘rûf el-Hâc Mehmed b. el-Hâc Muharrem b. Murad tarafından husûs-ı âti’l-beyana vekîl olduğu el-Hâc Mehmed b. el-Hâc Ahmed ve Mehmed Efendi b. Ramazan nâm kimesneler şehâdetleri ile sâbit olan işbu es-Seyyid Mehmed Efendi b. es-Seyyid Hasan nâm kimesne mahmiye-i mezbûrede meclis-i şer‘de zâtı ta‘rîf-i şer‘î ile mu‘ârefe olan müvekkil-i mezbûrun zevcesi işbu bâ‘isü’l-kitâb Ümmühani bt. Handan nâm hatun mahzarında bi’l-vekâle ikrâr ve takrîr-i kelâm edip müvekkil-i mezbûr el-Hâc Mehmed zevcesi mezbûre Ümmühani ile ber-vech-i iştirâk mahâlle-i mezbûrede vâki‘ sâkin olduğumuz menzil içinde mevcûd ve nakid malımdan ve zimem-i nâsda olan malımdan mâ‘adâ menzil-i mezbûr dâhilinde olan cemî‘ esâs-ı beyt ve evân-ı nühâsiye ve gayr-ı nühâsiyede ve orta boylu açık kaşlı gök elâ gözlü sarışın Rusiyyetü’l-asl Müslimetü’l-mille Fethi bt. Abdullah nâm bikr câriyede kat‘â alâka ve medhalim olmayıp ancak üzerimde lâbis olduğum köhne libâsımdan mâ‘adâ cümlesi zevce-i mezbûre Ümmühani’nin mülkü ve malı ve hakkıdır benim kat‘â alâka ve medhalim yokdur deyü nefy-i mülk eyledi dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 15 min-şehri Rebî‘ülâhir sene 1116.<br><br>Şuhûdü’l-hâl: Es-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=41822"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41824"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b322"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>