﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 155<br>Hüküm no: 141<br>Orijinal metin no: [31a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mahmud Ağa’nın kayıkhane dükkânı gediğini Fatıma ile eşi Haseki Abdullah Ağa’ya satması</b><br><br>Kayıkhâne mübâya‘ası, 500 guruş<br><br>Mahmiye-i İstanbul’da Bahçekapısı’nda sâkin es-Seyyid Mahmud Ağa b. Veliyüddin meclis-i şer‘-i şerîf-i enverde işbu bâ‘iseyü’l-vesîka kendinden asıl ve zevcesi Şerife Fatıma bt. Ali nâm hatun tarafından husûs-ı âtîde tasdîka vekîl-i şer‘îsi Haseki Abdullah Ağa b. Hasan mahzarında ikrâr-ı tam ve takrîr-i kelâm edip zikr olunan bahçesi hâricinde vâki‘ bir tarafdan iskele ve bir [tarafdan] orta kayıkhâne ve bir tarafdan leb-i deryâ ve bir tarafdan tarîk-i âm ile mahdûd Başkayıkhâne demekle ma‘rûf bir bâb kayıkhâne derûnunda mevcûde kayıkçı esnâfı beynlerinde gedik ta‘bîr olunur Başmuhâsebe Kalemi’nden muhreç sûret ve bâ-hüccet-i şer‘iye müstakıllen yedimde emvâlim olan dört çifte bir yağlı piyâde ve dört seccâde ve on bir çuka kayık minderi ve on bir çuka yasdık ve on bir çuka mak‘ad ve on minder bohçası ve iki boy aynave bir kanca ve bir denk taşı ve kırk kızak ve kırk felenk ve sâir âlât-ı lâzıme-i ma‘lûmemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile zevcân-ı mezbûrân Şerife Fatıma Hatun ve Abdullah Ağa’ya beşyüz guruşa ale’l-iştirâki’s-seviyy bey‘ ü temlik ve teslîm eylediğimde onlar dahi ber-vech-i muharrer iştirâken [31b] iştirâ ve temellük ve tesellüm ve kabz ü kabûl eylediklerinden sonra semeni olan meblağ-ı mezbûr beşyüz guruşu müşteriyân-ı zevcân-ı mezbûrân bana def‘ ü teslîm, ben dahi yedlerinden tamamen ahz ü kabz eyledim, fîmâ-ba‘d âlât-ı muharrere-i mezkûre zevcân-ı mezbûrânın ale’l-iştirâki’s-seviyy emvâl-i müşterâları ve hakk-ı sırfları olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan ben zevcân-ı mezbûrân Şerife Fatıma Hatun ve Abdullah Ağa’nın zimmetlerini ve mezbûr Abdullah dahi ancak bi’l-asâle benim zimmetimi ibrâ ve iskāt ve her birimiz ber-vech-i muharrer âharın ibrâsını bi’l-asâle ve bi’l-vekâle kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 2 R sene [1]242<br><br>Şühûdü’l-hâl: Ali Çelebi el-muhzır, Mehmed Çelebi el-muhzır, Hüseyin Çelebi el-muhzır, İbrahim Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=38520"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38522"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>