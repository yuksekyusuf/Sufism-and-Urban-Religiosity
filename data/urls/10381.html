﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 184<br>Hüküm no: 219<br>Orijinal metin no: [68b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahalinin şikâyeti üzerine yapılan keşifte Hüseyin Çelebi b. Mehmed’in umumî yoldan yer gaspetmediğinin anlaşıldığı</b><br><br>Husûs-ı âti’l-beyânın mahallinde tahrîri iltimâs olunmağın bu fakīr ve hâssa mi‘mârlarından Üstâd Ahmed b. Abdullah ve Üstâd Mustafa b. Ali ve zeyl-i kitâbda mastûru’l-esâmî olan Müslimîn ile mahmiye-i Galata hâricinde Başmakçı Şücâ‘ mahallesinde sâkin mefharü’l-akrân Hüseyin Çelebi b. Mehmed’in menziline varılup akd-i meclis-i şer‘-i şerîf olundukda ahâlî-i mahalle-i merkūmeden el-Hâc Ali b. Abdullah ve Mustafa b. Hüseyin ve el-Hâc Kenan b. Abdullah ve Mehmed b. Hüseyin ve el-Hâc İbrahim b. Abdullah nâm kimesneler ve sâirleri bi-ecma‘ihim meclis-i mezbûrda merkūm Hüseyin Çelebi mahzarında herbiri takrîr-i da‘vâ edüp mezbûr Hüseyin Çelebi menziline muttasıl olan tarîk-i âmdan garb tarafından buçuk zirâ‘ mikdârı arz-ı hâliyeyi gasb ve üzerine binâ ihdâs etmişdir mahall-i mezbûr ba‘de’l-müşâfehe ke’l-evvel tarîk-i âm ittihâz olunmak murâdımızdır dediklerinde mi‘mârân-ı mezbûrân münâza‘un-fih olan mahalle nazar eylediklerinde aslâ ve kat‘â mezbûr Hüseyin Çelebi’nin tarîk-i âm üzerinde eser-i binâsı olmadığı ve ahâlî-i mahallenin iddiâsı üzere mezbûr Hüseyin Çelebi’nin bi-tarîki’l-müzâde? ihdâs eylediği duvarın tarîk-i âmma zararı olmadığını haber vermeğin vâki‘ hâl bi’t-taleb ketb olundu.<br><br>Fi’l-yevmi’l-hâmis ve’l-ışrîn min-şehri Ramazâni’l-mübârek li-sene isneteyn ve sittîn ve elf.<br><br>Şühûdü’l-hâl: Musa b. Yusuf, Mustafa Beşe b. Mehmed, Mehmed Çelebi b. Sefer, Ahmed b. Hasan ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10380"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10382"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o312"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>