﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 7 Numaralı Sicil (H. 985 - 986 / M. 1577 - 1578)<br>cilt: 33,&nbsp;sayfa: 114<br>Hüküm no: 196<br>Orijinal metin no: [61-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Arazi ihtilafının sulh yoluyla halli</b><br><br>Veli b. Hayreddin ve vâlidesi Züleyha bt. İskender nâm Hâtun meclis-i şer‘-i şerîfde işbu hâmiletü’l-kitâb merhûm Süleyman Reis’in zevcesi Fâtıma bt. Sinan’ın vekîl-i şer‘îsi olan Ahmed Halîfe b. Abdullah mahzarında ikrâr ve i‘tirâf edip mukaddemâ Kasım[paşa] kurbunda Çatma Mescid mahallesinde vâki‘ olup bir cânibi mezbûre Fâtıma ve bir cânibi Haydar b. Abdullah el-Kayyım mülküne ve bir cânibi mezbûr Veli mülküne ve bir cânibi Belkıs Hâtun bt. Kasım Paşa mülküne müntehî olup bin sekiz zirâ‘ tûlü ve on zirâ‘ arzı olan arz-ı hâliye[yi] mezkûr Süleyman Reis’e altı bin akçeye bey‘ edip meblağ-ı mezbûru alıp kabz eyleyip birkaç yıl mürûr ettikden sonra mezkûr Reis mezbûre Fâtıma’ya bey‘ edip fevt oldukdan sonra mukaddemâ ettiğimiz bey‘ şart ile ve gabn-i fâhişle olmuşdur deyû arz-ı mezkûreye müte‘allik da‘vâ ve nizâ‘ eylemiş idik hâlâ mezbûre Fâtıma’nın vekîli Ahmed Halîfe elinden iki bin akçe bedel-i sulh alıp mezbûre Fâtıma’nın zimmetini ibrâ ve iskāt eyledik min ba‘d arz-ı mezkûreye müte‘allik da‘vâmız ve nizâ‘ımız yoktur dediklerinde mukırr-ı merkūmu mukarrun-lehü’l-mesfûr vicâhen tasdîk edip kayd olundu.<br><br><br>Şuhûdü’l-hâl: Hüseyin b. İlyas el-Müezzin, el-Hâc Mehmed b. Mahmud el-Müezzin, el-Hâc Murad b. Abdullah el-Kassâb, usta Ali b. Mahmud, usta Hüsrev b. Abdullah ve usta Pervâne b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=18452"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18454"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt007&bsm=glt007b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt007&bsm=glt007o136"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>