﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 200<br>Hüküm no: 171<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Fatıma Hatun’dan çocuklarına kalan vakıf evin satılmasına izin verildiği</b><br><br>Ferâga izin<br><br>Mahmiye-i İstanbul’da Kırkçeşme kurbünde Sekbanbaşı İbrahim Ağa mahallesinde sâkine iken bundan akdem vefât eden Fâtıma bt. Mustafa b. Abdullah’ın sadrî sagīr oğlu Mustafa b. Ali’nin li-üm er karındaşı ve kıbel-i şer‘-i enverden vasiyy-i mansûbu olan işbu bâ‘isü’l-vesîka Ahmed b. Mehmed nâm kimesne meclis-i şer‘-i hatîr-ı lâzımü’t-tevkīrde bi’l-vesâye takrîr-i kelâm ve ta‘bîr ani’l-merâm edip merhûm Sekbanbaşı Hüseyin Ağa Vakfı müsakkafâtından olup mahalle-i mezbûrede vâki‘ bir tarafdan Nuri Efendi menzili ve bir tarafdan el-Hâc Hüseyin menzili ve bir tarafdan Molla Abdülkerim menzili ve bir tarafdan tarîk-i hâs ile mahdûd ma‘lûmü’l-müştemilât vakıf menzil müteveffiye-i mezbûre Fâtıma’nın ile’l-vefât icâreteyn-i ma‘lûmeteyn ile taht-ı tasarrufunda olup ba‘de vefâtihâ nısf-ı bana nısf-ı âharı sagīr-i mezbûr Mustafa’ya intikāl-i âdî ile intikāl etmiş idi, lâkin menzil-i mezkûr müşrif-i harâb olup ve nısf hisse-i mezkûrun hâsılı harcına vefâ etmeyip ve sagīr-i mezbûrun dahi ta‘mîr ü termîme iktidârı olmadığından mâ‘adâ ben nısf hissemi âhara ferâğ murâd eylediğimde zikr olunan menzilde sagīr-i mezbûr Mustafa’nın nısf hissesini ifrâz mümkün olmamağın sagīr-i mezbûrun hissesi benim hissem ile ma‘an bedel-i misli ve ma‘rifet-i mütevellî ile âhara ferâğ ve tefvîz edip ve bedel-i ferâğı istirbâh ve istiğlâl olunup galle ve nemâsıyla sagīr-i mezbûr infâk ve iksâ olunmak her vechile hakkında enfa‘ olmağla hakīkat-i hâl işbu hâzırûn bi’l-meclis Müslimînden ba‘de’l-istihbâr kıbel-i şer‘den ber-vech-i muharrer bana izin verilmek matlûbumdur dedikde kazıyye vasiyy-i mezbûr Ahmed’in takrîri üzere olduğunu zeyl-i kitâbda isimleri mastûr bî-garaz Müslimîn alâ-tarîkı’ş-şehâde haber vermeleriyle mûcebince vasiyy-i mezbûr Ahmed’e vech-i muharrer üzere âhara ferâğa izin birle mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-işrîn min-Muharremi’l-harâm sene 1153.<br><br>Şuhûdü’l-hâl: Mustafa Efendi b. Mehmed, el-Hâc İbrahim b. Mehmed, Nurullah Efendi b. İbrahim, es-Seyyid el-Hâc Ahmed b. Hacı Mustafa, Molla Hüseyin b. Mehmed, Mehmed b. Abdullah, Du‘âcı Molla Hüseyin, Mehmed b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=6386"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6388"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o658"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>