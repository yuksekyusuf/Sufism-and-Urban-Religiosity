﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 241<br>Hüküm no: 270<br>Orijinal metin no: [51a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Loksandra bt. Nikola’nın, eşya iddiasını ispat edemediği</b><br><br>Ma‘rûz,<br><br>Mahmiye-i İstanbul’da Ağaçayırı mahallesinde mütemekkine ve şahsı ta‘rîf-i şer‘î ile mu‘arrefe olan Loksandra bt. Nikola nâm Nasrâniye mahfil-i şer‘iyyâtda kezâlik zâtı mu‘arrefe olan bâ‘ise-i i‘lâm Zeyneb Hatun bt. Ali mahzarında mezbûre Zeyneb târîh-i i‘lâmdan on beş gün mukaddem mütemekkine olduğum menzilim derûnunda on beş guruş kıymetli göğez şâlîye kaplı bir sincab kürkümü bi-gayr-ı hakkın hufyeten ahz ve âhara bey‘le istihlâk etmeğin ba‘de’s-sübût bi-tarîkı’d-damân kıymet-i şer‘iyyesini mezbûre Zeyneb’den hâlâ taleb ederim deyü ba‘de’d-da‘vâ ve’l-inkâr müdde‘iye-i mezbûre Luksandra ber-vech-i muharrer müdde‘âsını ba‘de’l-istimhâl ve’l-imhâl bir vechile beyâna kādir olmayıp talebiyle merkūme Zeyneb’e muvâcehesinde vech-i şer‘î üzere yemîn verilmeğin mûcebiyle müdde‘iye-i mezbûre Loksandra Nasrâniye husûs-ı mezkûr için mezbûre Zeyneb’e bilâ-beyyine-i âdile bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 29 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42375"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42377"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>