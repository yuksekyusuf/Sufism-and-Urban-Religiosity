﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 120<br>Hüküm no: 72<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Efendi b. Mehmed’in varislerinin, kendilerine miras kalan tütüncü mahzeni gediğini sattıkları</b><br><br>Tütüncü mahzeni gediği mübâya‘ası<br><br>Ma‘rûz<br><br>Bundan akdem fevt olan hâcegân-ı Dîvân-ı hümâyûndan es-Seyyid el-Hâc Ömer Efendi b. Mehmed’in verâseti zevce-i menkûha-i metrûkeleri Âişe bt. Abdullah ve Fâtıma bt. Abdullah nâm hatunlar ile sulbî kebîr oğulları es-Seyyid Ali Rıza Efendi ve es-Seyyid Abdullah Efendi ile sulbî sagīr oğlu es-Seyyid Salih Molla ve sulbiye sagīre kızı Zahide Hanım’a ba‘de’l-inhisâr mezbûrân es-Seyyid Ali Rıza <<Efendi>> ve es-Seyyid Abdullah <<Efendi ile>> Efendiler asâleten ve mezbûretân Âişe ve Fâtıma Hatunlar taraflarından husûs-ı âtîde vekîl olduğu zâtlarını ârifân mezbûr es-Seyyid Abdullah Efendi ile Mustafa b. Hüseyin şehâdetleriyle sâbit olan sagīrân-ı mezbûrân es-Seyyid Salih Molla ve Zahide Hanım’ın vasîyy-i muhtârları Mehmed Efendi b. Süleyman nâm kimesne vekâleten ve vesâyeten her biri meclis-i şer‘-i münîrde İsmail Efendi b. Mustafa muvâcehesinde bi’l-asâle ve bi’l-vekâle ve bi’l-vesâye takrîr-i kelâm edip İstanbul’da Zindânkapısı dâhilinde Canbaz Hânı kurbünde el-Hâc Hasan Ağa ve Ahmed Ağa mahzenleri beynlerinde kâin bir bâb tütüncü mahzeni derûnunda mevcûde ma‘den kaleminde el-Hâc Abdülbaki Ağa ismine mukayyed ve mu‘teber gedik ta‘bîr olunur âlât-ı lâzıme-i ma‘lûme mûrisimiz müteveffâ-yı mezbûr es-Seyyid el-Hâc Ömer Efendi’nin hayatında bâ-hüccet şirâen mâlı olup ba‘de vefâtihî bizimle müvekilletân ve sagīrân-ı merkūmûna mevrûs olmuş idi el-hâletü hâzihî biz âlât-ı gedik-i merkūmu bi’l-asâle ve bi’l-vekâle ve bi’l-vesâye lede’l-müzâyede ve ba‘de inkıtâ‘ı’r-rağbe merkūm İsmail Efendi’nin üzerinde karâr edip el-yevm semen-i misli idüğü bi’l-ihbâr zâhir olan üç bin üç yüz guruş semen-i makbûza tarafeynden bi’l-îcâb ve’l-kabûl bâtten ve sahîhan bi-safkatin vâhidetin merkūm İsmail Efendi’ye bey‘ ve temlîk ve teslîm ol dahi iştirâ ve temellük ve tesellüm ve kabz ve kabûl edip semen-i mezkûrdan sagīrân-ı mezbûrânın hisse-i irsiyeleri defter-i kassâmına idhâl dahi olunmağla ol vechile âlât-ı gedik-i mezkûr merkūm İsmail Efendi’nin mülk-i müşterâsı ve hakk-ı sırfı olup bizim ve müvekkiletān ve sagīrân-ı mezbûrûnun kat‘â alâka ve medhalimiz kalmamağla mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini bi’l-asâle ve bi’l-vekâle kabûlü hâvî ibrâ ve ıskāt edip bi’l-vesâye dahi kat‘â da‘vâ ve nizâ‘ ve husûmet kalmamışdır deyü ba‘de’t-takrîr ve’t-tasdîk müşteri-i merkūm İsmail Efendi meclis-i şer‘de merkūm es-Seyyid Ali Rıza Efendi mahzarında ben ber-vech-i muharrer ânifen iştirâ eylediğim âlât-ı gedik-i mezkûru tarafeynin îcâb ve kabûlü ve bey‘-ı bâtt-ı sahîh-i şer‘î ve safka-i vâhide ile üç bin üç yüz guruş semen-i makbûza mezbûr es-Seyyid Ali Rıza Efendi’ye bey‘ ve temlîk ve teslîm ol dahi iştirâ ve temellük ve tesellüm ve kabz ve kabûl edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini kabûlü hâvî ibrâ ve ıskāt etmemizle fîmâ-ba‘d âlât-ı gedik-i merkūm mezkûr es-Seyyid Ali Rıza Efendi’nin mülk-i mahzı olup benim alâkam kalmamışdır deyü takrîrini mezbûr es-Seyyid Ali Rıza Efendi tasdîk ve gedik-i mezkûrun kayd-ı evveli ref‘ ve terkīn ve kendi ismine tashîhan kayd ile yedine sûret i‘tâsını istid‘â ve fi’l-hakīka gedik-i mezkûr mukayyed ve mu‘teber ve taht-ı nizâma dâhil kadîm gediklerden olduğunu ve bu makūle kayd-ı evveline ta‘arruz olunmayarak tedâvül-i eydî bulunan tütüncü gediklerinin muahharan isimlerine tashîhan sûret i‘tâsı şurût-ı nizâma muvâfık olduğunu esnâf-ı mezbûre kethudâ ve yiğitbaşı ve bi’l-cümle lonca ihtiyârları ihbâr ve inhâ etmeleriyle bu sûretde istid‘âsı şurût-ı nizâma muvâfık olduğundan müsâ‘ade buyurulmak iktizâ eylediği İstanbul Mahkemesi’nden huzûr.<br><br>Fî-gurreti Rebî‘ülevvel sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33498"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33500"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b120"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>