﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 241<br>Hüküm no: 330<br>Orijinal metin no: [44a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alanyalı Mahmud Efendi’nin alacak iddiasıyla Halil Ağa’ya açtığı davayı ispat edemediği</b><br><br>2000 guruş men‘<br><br>Ma‘rûz<br><br>Alâiyeli Mahmud Efendi b. el-Hâc Ebubekir İstanbul Bâb Mahkemesi’nde meclis-i şer‘-i münîrde el-Hâc Halil Ağa b. Süleyman nâm kimesne muvâcehesinde <<devletlü>> ben bin iki yüz kırk altı senesi hilâlinde İstanbul’da Yenihan’da mütemekkin sarrâfım gāib ani’l-meclis İstefan oğlu Mıgırdıç v. ( ) zimmîye götür ver deyü mâlımdan altı bin guruşumu mezbûr el-Hâc Ali [Halil] Ağa’ya teslîm eylediğimde ol dahi ber-minvâl-i muharrer yedimden ahz ve meblağ-ı mezkûrun ancak dört bin guruş[unu] götürüp gāib-i mesfûr Mıgırdıç zimmîye teslîm edip bâkīsi olan iki bin guruşu bana vermeyip bi-gayri hakkın <<yedinde>> kendi umûruna sarfla istihlâk etmekle meblağ-ı bâkī-i mezkûru mezbûr el-Hâc Halil Ağa’dan tamâmen taleb ederim deyü ba‘de’d-da‘vâ <<ve’l-ikrâr>> ve’l-inkâr müdde‘î-i merkūm ber-vech-i muharrer müdde‘âsına ikāmet-i beyyine edemeyip bi’t-taleb mezbûr el-Hâc Halil Ağa bi’l-muvâcehe ber-nehc-i şer‘î tahlîf olunmağın mûcebince müdde‘î-i merkūm Mahmud Efendi da‘vâ-yı mezkûresiyle mezbûr el-Hâc Halil Ağa’ya bilâ-beyyine mu‘ârazadan men‘ olunduğu mübâşirleri Bâb-ı Seraskerî kavaslarından Gümüşhaneli İbrahim Kavas kulları yediyle huzûr-ı [âlîlerine i‘lâm olundu]<br><br>Fî 7 Zilhicce sene 1255</p>          <br><a title="Önceki sayfa" style="text-decoration:none" href="./ayrmetin.php?idno=8140"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8142"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o427"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>