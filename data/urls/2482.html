﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 179<br>Hüküm no: 164<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çavuş’un Yeniçeri Elli üçüncü Ağabölüğü Vakfı Mütevellisi Şaban Odabaşı aleyhindeki menzil davasında anlaşma sağlanması</b><br><br>Mahmiye-i İstanbul’da Kurşunlu Türbe kurbünde Kemâl Paşa mahallesi ahâlîsinden olup Dergâh-ı âlî yeniçerileri çavuşlarından Elli üçüncü Ağabölüğü’ne mahsûs odada çavuş iken bundan akdem Uyvar seferinde vefât eden Hüseyin Çavuş b. Ahmed’in sulbî kebîr oğlu ve hasren vârisi olan Ahmed Çelebi meclis-i şer‘-i şerîf-i enverde hâlâ oda-i mezbûrun vakıf orta akçeleri mütevellîsi olan işbu sâhibü’l-kitâb Şa‘bân odabaşı mahzarında ikrâr ve takrîr-i kelâm edip babam müteveffâ-yı mezbûr hâl-i hayâtında vakf-ı mezbûrun malından iki yüz elli esedî guruş istidâne ve kabz edip deyn-i mezbûr mukābelesinde mahalle-i mezbûrede vâki‘ inde’l-ahâlî ve’l-cîrân ma‘lûmü’l-hudûd büyût-ı adîdeyi hâvî mülk menzilini mütevellî-i mezbûr Şa‘bân Odabaşı yedine ba‘de’t-tahliyeti’ş-şer‘iyye bi-tarîkı’l-istiğlâl irhân ve teslîm eyledikden sonra meblağ-ı mezbûru kable’l-edâ babam mezbûr Hüseyin Çavuş fevt oldukda ben sagīr bulunmağla tesviye-i umûruma savb-ı şer‘-i mergūbdan vasî nasb olunan Abdurrahman Çelebi menzil-i merkūmu mesûğ-ı şer‘î boşken [yoğiken] semen-i mislinden noksân gabn-ı fâhiş ile bey‘ etmiş idi. Hâlâ ben bâliğ ve reşîd olup bey‘-i mezbûru mücîz olmadığıma binâen menzil-i mezbûru mütevellî-yi mezbûrdan da‘vâ ve taleb eylediğimde beynimizde münâza‘ât-ı kesîre vâkı‘a olmuş idi, el-hâletü hâzihi beynimize muslihûn tavassut edip da‘vâ-yı mezkûrumdan mütevellî-i mezbûr Şa‘bân Odabaşı beni altmış esedî guruş üzerine inşâ-i akd-i sulh etdiklerinde ben dahi sulh-ı mezbûru kabûl ve bedel-i sulh olan meblağ-ı mezbûru mütevellî-i mezbûr yedinden tamâmen ahz u kabz edip husûs-ı mezbûra müte‘allıka cemî‘ da‘vâ ve mutâlebât ve eymân ve muhâsamâtdan mütevellî-i mezbûrun zimmetini ibrâ ve iskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Veli b. Ahmed el-mübâşir, Mehmed Çelebi b. Memi? Yusuf b. ( ), el-Hâc Hasan b. Abdullah, Yusuf b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=2481"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2483"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>