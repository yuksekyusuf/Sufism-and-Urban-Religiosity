﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 387<br>Hüküm no: 444<br>Orijinal metin no: [72b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kigork v. Serkiz’in vefat eden babasından intikal eden menzil hissesini kardeşleri Hacar ve Toros’a satması</b><br><br>500 guruş bahçe hisse<br><br>Vilâyet-i Anadolu’da Niğde sancağında Everek kazâsında mütemekkin iken bundan akdem hâlik olan Serkiz v. Kigork zimmînin verâseti zevce-i metrûkesi Hanime bt. Kirkor Nasrâniye ile sulbî kebîr oğulları Kigork ve Hacar ve Toros zimmîlere münhasıra ba‘dehû kable’l-kısme mersûme Hanime dahi hâlike olup verâseti oğulları mersûmûn Kigork ve Hacar ve Toros zimmîlere münhasıra ve tashîh-i meselesi yirmi dört sehmden olup sihâm-ı mezbûreden yedi sehmi mersûm Kigork zimmîye ve yedişer sehmden on dört sehmi mersûmân Hacar ve Toros zimmîlere isâbeti tahakkukundan sonra mersûm Kigork zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm kendinden asıl ve karındaşı Hacar zimmî tarafından husûs-ı âti’l-beyânda vekîl olduğu Agob v. Mikâil ve Arakil v. Karabet zimmîler şehâdetleriyle sâbit olan mersûm Toros zimmî muvâcehesinde ikrâr-ı tam ve takrîr-i kelâm edip kasaba-i mezbûrede vâki‘ ma‘lûmü’l-hudûd bir bab mülk menzil ve derûnunda mevcûde bâ-defter-i müfredât eşyâ-yı ma‘lûme ve ma‘lûmü’l-vezn evânî-i nühâsiye ve menzil-i mezkûr karşısında vâki‘ ma‘lûmü’l-hudûd eşcâr-ı müsmire ve gayr-ı müsmireli bir kıt‘a kürûmu mülk bağ babamız hâlik-i mersûmun sağlığında ile’l-helâk müstakıllen yedinde mülkü olup ba‘de helâkihâ benimle karındaşlarım mersûmân’a mevrûs olmağla ben emlâk ve eşyâ-yı muharrere-i mezkûrelerde ber-tashîh-i merkūm mâlik olduğum yedi sehm hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile karındaşlarım mersûmân Hacar ve Toros zimmîlere beş yüz guruşa ale’l-iştirâk bey‘ ü temlik ve mahâllinde zabta tarafımdan mersûmânı taslît eylediğimde ol dahi ber-vech-i muharrer bi’l-asâle ve bi’l-vekâle iştirâ ve temellük ve kabûl eyledikden sonra semeni olan meblağ-ı mezbûr beş yüz guruş mutâlebesine ve hukūk-ı mîrâsa ve sâire müte‘allika da‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz ber-vech-i muharrer bi’l-asâle ve bi’l-vekâle âharın ibrâsını kabûl edip fîmâ-ba‘d emlâk-ı muharrere-i mezkûre ve eşyâ-yı ma‘lûme ve evânî-i nühâsiyenin mecmû‘u mersûmân Hacar ve Toros zimmîlerin irsen ve şirâen ale’l-iştirâk mülk ve emvâl-i mahzları olup benim kat‘a alâka ve medhalim kalmamışdır dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 27 Ş sene [1]242.<br><br>Şühûdü’l-hâl: Muhzır Fettah Çelebi, Muhzır Emin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38823"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38825"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>