﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 187<br>Hüküm no: 148<br>Orijinal metin no: [19a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Debbağlar Fırını ustaları Arnavut Maksud ve Yaşar b. Tahir’in kapalı bulunan Dedeler fırını tablakârlarından birinin kendi fırınlarında istihdam olunmasına dair talepleri</b><br><br>Ekmekçilerin fermân istid‘âsı<br><br>Ma‘rûz<br><br>Mahrûse-i Galata’ya muzâfe kasaba-i Kasımpaşa’da Debbâğlar Fırını ta‘bîr olunur ekmekçi fırınının ustaları Arnavud Maksud ve şerîki Yaşar b. Tâhir meclis-i şer‘-i münîrde yine kasaba-i mezbûrede Cumapazarı Fırını ustaları İsmail Ağa ve şerîki İbrahim Ağa ile habbâzân kethudâsı İbrahim Ağa ve yiğitbaşıları Süleyman ve Uncular Kethudâsı es-Seyyid Mustafa Ağa ve sâir bi’l-cümle nizâm ustaları muvâcehelerinde kasaba-i merkūmede Dedeler Fırını demekle ma‘rûf mesdûd fırının tablakârlarından bir aded tablası Cumapazarı Fırını’na ta‘yîn olunmuş olmağla ref‘ olunup kendi fırınımıza ta‘yîn olunması matlûbumuzdur dediklerinde mezbûrûndan suâl olundukda fi’l-hakīka zikr olunan Dedeler Fırını mesdûd olup bir aded tablasını Cumapazarı Fırını selâtîn fırını olmağla kapanmadan muhâfaza zımnında bi’l-cümle ustalar ma‘rifetiyle ta‘yîn olunmuş olup ref‘ olunmak lâzım gelir ise ihtilâl-i nizâmımızı mûcib olduğundan mâ‘adâ fırın-ı mezkûrun kapanmasına bâ‘is olacağı bir keyfiyet olmağla tabla-i mezkûrenin merbût olduğu Dedeler Fırını küşâd oluncaya kadar taraf-ı âhardan müdâhale olunmayıp Cumapazarı fırınında istihdâm olunması matlûbumuzdur deyü kethudâ ve bi’l-cümle nizâm ustaları istid‘â ve istirhâm eylediklerinde mezbûrân Maksud ve Yaşar ve dahi mücâb olup ol-vechile kat‘-ı nizâ‘ etmeleriyle esnâf-ı merkūmenin nizâmlarını ihtilâlden vikāye zımnında fermân-ı âlîleri sudûru iktizâ eylediği İstanbul Mahkemesi’nden huzûr-ı [âlîlerine i‘lâm olundu].<br><br>Fî 3 Zilhicce sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31555"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31557"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>