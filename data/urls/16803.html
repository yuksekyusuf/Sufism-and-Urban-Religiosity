﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 239<br>Hüküm no: 189<br>Orijinal metin no: [47b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fethi Hatun’un vefât eden kızı Rukiye’nin terekesinden kendine düşen hisse ile alacağını damadı Osman Çelebi’den alarak zimmetini ibra etmesi</b><br><br>Husûs-ı âti’l-beyânın mahallinde ketb u tahrîri için savb-ı şer‘-i enverden Mevlânâ Ahmed Efendi b. Mustafa Efendi irsâl olunup ol dahi medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Takyecibaşı Mahallesiʼnde sâkine Fethi Hatun bt. Abdullah’ın sâkine olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde fahrü’l-kuzât Süleyman Efendi b. Süleyman ve Mustafa b. Mahmud ta‘rîfleriyle mu‘arrefe olan mezbûre Fethi Hatun meclis-i ma‘kūd-ı mezkûrda dâmâdı işbu râfiʻü’l-kitâb Osman Çelebi b. Abdullah mahzarında ikrâr-ı tâm ve takrîr-i kelâm edip bundan akdem vefât eden kızım Rukiye Hatun bt. İvaz’ın merkūm Osman Çelebi zevci olup zimmetinde mütekarrer ve ma‘kūdün-aleyh altı bin akçe mehr-i müecceli ile terekesini beynlerimizde tevzî‘ ve taksîm ve herbirimiz hissemizi bi-kadri’l-hısas ahz u kabz eylediğimizden sonra kendi mâlımdan olmak üzere cihet-i karz-ı şer‘îden dâmâdım merkūm Osman Çelebi’ye yüz doksan guruş idâne ve teslîm, ol dahi vech-i muharrer yedimden istidâne ve kabz edip meblağ-ı mezbûru târîh-i kitâbdan altı ay mukaddem dâmâdım merkūm Osman Çelebi bana def‘ ve teslîm, ben dahi yedinden bi’t-tamam ve’l-kemâl ahz u kabz eyledim, baʻde’l-yevm kızım müteveffât-ı mezbûrenin terekesine ve meblağ-ı mezbûr yüz doksan guruşa müte‘allika âmme-i da‘vâdan dâmâdım merkūm Osman Çelebi’nin zimmetini ibrâ-i âmm-ı kātıʻu’n-nizâ‘la ibrâ ve ıskāt edip vechen mine’l-vücûh ve sebeben mine’l-esbâb katʻâ da‘vâ ve nizâ‘ım yokdur dedikde gıbbe’t-tasdîki’ş-şer‘î vâki‘ hâli mevlânâ-yı mezbûr mahallinde ketb u tahrîr, ba‘dehû ma‘an ba‘s olunan ümenâ-i şer‘den Çukadâr Ahmed Ağa ve Muhzır es-Seyyid Mehmed ile meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Zilhicceti’ş-şerîfe sene semân ve hamsîn ve mi’e ve elf.<br><br>Şuhûdü’l-hâl: Fahrü’l-kuzât Süleyman Efendi b. Süleyman, Mustafa Beşe b. Mahmud, Ali Çelebi b. Abdullah, diğer Ali Çelebi b. Abdullah, Osman Çelebi b. Ali, Yusuf Çelebi b. Abdullah, es-Seyyid Mehmed Çelebi [b.] es-Seyyid Mustafa, es-Seyyid Ahmed [b.] es-Seyyid Mehmed, Hüseyin Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16802"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16804"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o448"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>