﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 545<br>Hüküm no: 486<br>Orijinal metin no: [159a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dülbendçi Hasan mahallesinden Serkiz v. Satan ile eşi Maryem’in komşuları tarafından evlerine yapılan eklentilerin zararlarının engellenmesini istemeleri</b><br><br>Mahmiye-i Kostantıniyye’de Dülbendçi Hüsam mahallesinde sâkin Serkiz v. Satan ve zevcesi Maryem bt. Ragoşa nâm Ermeniler meclis-i şer‘-i şerîf-i enverde takrîr-i kelâm ve ta‘bîr ani’l-merâm edip mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd olup ber-vech-i iştirâk mutasarrıf olduğumuz mülk menzilimizin evi yanı duvarı kadîmü’l-eyyâmdan câr-ı mülâsıkımız olan Hadice Hatun bt. Abdullah sâkine olduğu menzilin duvarı ile ma‘an isti‘mâl olunagelmişdi, el-hâletü hâzihî mezbûrenin zevci olan fahrü’l-akrân Mehmed Çavuş b. Abdullah zevcem mezbûre Hadice Hatun’un hamâmının suyolu duvar-ı mezkûrdan boru ile mürûr eder deyu bilâ-vech-i şer‘î mu‘âraza edip menzilimizin içine nâzır pencere ve mukaddem altı parmak kaygan saçaklardan ziyâde on sekiz parmak saçak ihdâs etmekle üzerimize havâle olup bize küllî zarar olmuşdur, kıbel-i şer‘den üzerine varılıp mu‘âyene ve keşf olunmak matlûbumdur dediklerinde savb-ı şer‘den Mevlânâ Hasan Efendi b. Abdünnebî irsâl olunup ol dahi hâssa mi‘mârlardan Üstâd Ali Çelebi b. Halil ve zeyl-i sütûrda isimleri mastûr olan Müslimîn ile üzerine varıp mu‘âyene ettiklerinde fi’l-hakīka mezbûrân Serkiz ve Maryem’in menzilinin duvarı ve sakfı temelinden an-aslin kadîmü’l-eyyâmdan merkūme Hadice Hatun’un menzili duvarına muttasıl olup ve zikr olunan suyolu meremmete muhtâc olduğu mezbûrânın evi içinden ta‘mîri mümkündür, zararı yokdur, lâkin mersûm Mehmed Çavuş vaz‘-ı kadîmden ziyâde ihdâs eylediği saçağın ve mezbûrânın menzili içine nâzır olan penceresinin zarar ve havâlesi vardır deyu ittifâk ettiklerini mevlânâ-yı mezbûr mahallinde tahrîr ba‘dehû meclis-i şer‘de gelip inhâ ve takrîr etmeğin mâ-hüve’l-vâkı‘ bi’t-taleb ketb olundu.<br><br>Hurrire fî-evâsıtı şehri Ramazâni’l-mübârek li-sene sitte ve selâsîn ve elf.<br><br>Şühûdü’l-hâl: Es-Seyyid Haşim Çelebi b. es-Seyyid Mehmed, Avarlı Ahmed Efendi b. ( ) el-mütevellî, İbrahim b. Mustafa, Ali b. Abdullah, Abdi b. Abdullah, Ali Bey b. Hasan, Osman Beşe [b.] Sefer, Hasan Beşe [b.] Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11816"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11818"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b545"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o668"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>