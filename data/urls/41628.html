﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 154<br>Hüküm no: 98<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil b. Mustafa’nın Gönen kadısı Nuh Efendi hakkındaki alacak davasının reddedilmesi</b><br><br>Vilâyet-i Anadolu’da Gönen kazâsına tâbi‘ Sarıköy nâm karye ahâlîsinden Halil b. Mustafa nâm kimesne mahmiye-i İstanbul’da meclis-i şer‘-i hatîrde sâbıkā Gönen kādısı olan işbu bâ‘isü’l-vesîka Nuh Efendi b. Musa mahzarında üzerine da‘vâ ve takrîr-i kelâm edip mezbûr Nuh Efendi bundan akdem kazâ-i mezbûr kādısı iken karındaşım Ali nâm kimesne fevt olmağla müteveffâ-yı mezbûrun muhallefâtını mezbûr Nuh Efendi ba‘de’t-tahrîr ancak yüz seksen guruşa bâliğ olup meblağ-ı mezbûrun resm-i âdîsi altı guruş iken mezbûr Nuh Efendi kanâ‘at etmeyip resm-i âdîsinden ziyâde benden on dokuz guruş [ahz] eylemişdir, suâl olunup alıverilmesi matlûbumdur dedikde, gıbbe’s-suâl mezbûr Nuh Efendi cevâbında müteveffâ-yı mezbûrun muhallefâtından ancak altı guruş resm-i âdîden ziyâde on dokuz guruş aldığını bi’l-külliye inkâr edicek müdde‘î-i mezbûrdan müdde‘âsını mübeyyine beyyine taleb olundukda ityân-ı beyyineden [27a] izhâr-ı acz ile istihlâf etmeğin mezbûr Nuh Efendi’ye müteveffâ-yı mezbûrun muhallefâtından resm-i âdîsinden ziyâde müdde‘î-i mezbûrdan on dokuz guruş almadığına yemîn teklîf olundukda ol dahi alâ-vefkı’l-mesûl yemîn billâhi’l-aliyyi’l-a‘lâ etmeğin mûcebince müdde‘î-i mezbûr bilâ-beyyine bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Saferi’l-hayr li-sene 1116.<br><br>Şuhûdü’l-hâl: Hüseyin Efendi b. Himmet, el-Hâc Mehmed Efendi el-kâtib, Veliyüddin Efendi el-kādı, Mehmed Efendi el-kâtib, Ömer Efendi el-kâtib, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41627"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41629"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o666"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>