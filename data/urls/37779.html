﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 1021<br>Hüküm no: 835<br>Orijinal metin no: [190b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şehit Elmas Mehmed Paşa’nın İbrahim Bey’de olan eşyalarını vasisinin teslim aldığı</b><br><br>Husûs-ı âti’l-beyânın mahallinde ketb ü tahrîri iltimâs olunmağın cânib-i şerî‘at-i garrâdan me’zûnen irsâl olunan Mevlânâ Abdurrahman Efendi b. el-merhûm Ahmed Efendi mahmiye-i İstanbul’da Emin Sinan mahallesi ahâlîsinden İbrahim Bey b. Abdurrahman Ağa’nın menziline varıp zeyl-i vesîkada mektûbü’l-esâmî Müslimîn huzûrlarında akd-i meclis-i şer‘-i nebevî ettikde asrında sadrazam olup bin yüz dokuz senesinde vâki‘ sefer-i hümâyûnda Senta nâm mevzi‘de Nemçe taburu muhârebesinde şehîden vedâ‘-ı âlem-i fânî eden Elmas Mehmed Paşa b. Abdurrahman Ağa’nın düyûnu terekesinden ezyed olmağla tesviye-i umûruna kıbel-i şer‘-i enverden vasî ve kayyım nasb olunan merhûm-ı müşârün-ileyhin etbâ‘ından Telhîsî Abdullah Ağa b. Mehmed meclis-i ma‘kūd-ı mezbûrda mûmâ-ileyh İbrahim Bey b. Abdurrahman Ağa mahzarında bi’l-vesâye ikrâr ve takrîr-i kelâm edip merhûm-ı müşârün-ileyhin eşyâ-i memlûkesinden işbu yedimde olan sûret-i defter-i Mevkūfât mûcebince mûmâ-ileyh İbrahim Bey’in yedinde emânet olan eşyâyı vesâyet-i mahkiyem hasebiyle bi’t-tamâm ve’l-kemâl ahz u kabz eyledim yedinde bir şey bâkī kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an irsâl olunan Çukadâr el-Hâc Süleyman ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 15 min-Cumâdelâhire sene 1110<br><br>Şuhûdü’l-hâl: Ahmed Efendi b. Mustafa İmâm-ı Sâlis-i Sultan Selim, Sunullah Efendi b. Osman el-Kādı, Mustafa Efendi b. Mehmed el-İmâm, İsmail Efendi b. Mustafa Paşa, Osman Bey b. Mustafa Paşa.</p>          <br><a title="Önceki sayfa" style="text-decoration:none" href="./ayrmetin.php?idno=37778"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37780"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b1021"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1051"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>