﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 64<br>Hüküm no: 29<br>Orijinal metin no: [9b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım ve kardeşlerinin menzil hisselerini Arife ve Emine hanımlara sattıkları</b><br><br>Medîne-i Üsküdar’da Atîk Vâlide Sultan mahallesinde vâki‘ etrâf-ı erba‘ası Selîme Hatun ve Abdüllatif Çelebi ve Arap ve Yağcı el-Hâc Mustafa mülkleri ve tarîk-i âm ile mahdûd fevkānî iki bâb oda ve köşk ve bir mağsel ve âbdesthâne ve kenîf ve tahtânî iki bâb oda ve kiler ve bir matbah ve kenîf ve iki bi’r-i mâ ve ahır ve eşcâr-ı müsmire ve gayri müsmireyi hâvî bahçeyi müştemil bir bâb mülk menzil beş hisse i‘tibârıyla iki hissesi Feyzullah Çelebi ve iki hissesi Nurullah Çelebi ve bir hissesi Âişe Hatun ebnâ’i’l-merhûm Hüseyin Efendi nâm karındaşların mülkleri olmağla ilâ-hîni sudûrı hâze’l-akd yedlerinde ber-vech-i muharrer mülkleri ve hakk-ı sırfları olduğu lede’ş-şer‘i’l-enver müte‘ayyin oldukdan sonra kendi taraflarından asıl ve kız karındaşı mezbûre Âişe tarafından husûs-ı câi’z-zikre vekîli olduğu zât-ı mezbûreyi bi’l-ma‘rifeti’ş-şer‘iyye ârifân el-Hâc İsmail Efendi b. Ahmed ve Molla Mehmed b. Mustafa nâm kimesneler şehâdetleriyle mazharında [mahzar-ı] hasm-ı şer‘îde şer‘an sâbit ve sübût-ı vekâletine hükm-i şer‘î lâhık olan mezbûr Feyzullah Çelebi asâleten [ve] vekâleten ve merkūm Nurullah Çelebi dahi asâleten meclis-i şer‘-i şerîf-i enverde işbu râfi‘ateyü’l-vesîka Ârife bt. Ahmed ve Emine bt. Mehmed nâm hatunların taraflarından husûs-ı âti’l-beyânı tasdîka vekîl-i müseccel-i şer‘îleri olan Mehmed Ağa b. Mehmed nâm kimesne mahzarında her biri ikrâr ve takrîr-i kelâm edip menzil-i mahdûd-ı mezkûru tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile bi’l-asâle ve bi’l-vekâle mezbûretân Ârife ve Emine’ye beş yüz elli beş guruşa bey‘ [u] teslîm ve temlîk eylediğimizde onlar dahi ale’l-iştirâki’s-seviyy iştirâ ve tesellüm ve temellük [ve] kabûl eylediklerinden sonra semeni olan meblağ-ı merkūm beş yüz elli beş guruşu mezbûretân Ârife ve Emine yedlerinden her birimiz bi-kadri’l-hısâs-ı mezkûre asâleten ve vekâleten bi’t-tamâm ve’l-kemâl ahz [u] kabz eyledik mezbûretân Ârife ve Emine’nin ale’l-iştirâki’s-seviyy mülk-i müşterâsı ve hakk-ı sırfları olup gerek bizim ve gerek müvekkilem mezbûre Âişe Hatun’un kat‘â alâka ve medhalimiz kalmamışdır dediklerinde gıbbe’t-tasdîk mâ hüve’l-vâki‘ bi’t-taleb ketb olundu.<br><br>Min-Şa‘bâni’l-mu‘azzam li-seneti hamsîn ve mi’ete ve elf.<br><br>Şuhûdü’l-hâl: Ali Efendi b. Ahmed, İsmail Efendi b. Ahmed, Mehmed Çelebi b. Nuh, Diğer Mehmed b. Mustafa, Diğer Ahmed Ağa b. ( ), eş-Şeyh İbrahim Efendi b. eş-Şeyh Yahya Efendi, Mustafa b. Hasan, Süleyman b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=52338"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52340"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>