﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 87<br>Hüküm no: 21<br>Orijinal metin no: [4a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avadik v. Bedros’un Ali Çelebi’nin para vakfından aldığı borcunu ödeyip rehin bıraktığı evini teslim aldığı</b><br><br>Mahmiye-i İstanbul’da Samatya kurbünde el-Hâc Hüseyin Mahallesi’nde sâkin olup Ali Çelebi nâm sâhibü’l-hayrın nukūd-ı mevkūfesine mütevellî olan Ahmed Efendi b. Muharrem nâm kimesne meclis-i şer‘-i şerîf-i enverde Avadik v. Bedros muvâcehesinde ikrâr ve takrîr-i kelâm edip mezbûr Avadik yedinde mülkü olan mahalle-i mezbûrede vâki‘ bir tarafdan Hasnaki zimmî mülkü ve bir tarafdan Drako zimmî mülkü ve bir tarafdan baʻzan Fıçıcı Yorgi mülkü ve baʻzan Praloga zimmî mülkü ve bir tarafdan tarîk-i âm ile mahdûd bir bâb fevkānî oda ve matbah ve kenîf ve müşterek su kuyusunu müştemil mülk menzilini bundan akdem bi-tarîkı’l-istiglâl yüz guruşa bana bey‘ ve teslîm ben dahi mâl-ı vakf-ı mezbûr ile iştirâ etmişidim hâlâ mezbûr Avadik zimmî semen-i mezbûr yüz guruş beynimizde ma‘lûm dört aylık icâreyi bana teslîm ben dahi yedinden ahz u kabz edip fekk-i rehn etmeğin min-ba‘d menzil ke’l-evvel mezbûr Avadik zimmînin mülküdür dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 7 min-şehri Rebîʻülâhir sene 1121<br><br>Şuhûdü’l-hâl: <<İmâm es-Seyyid Ali Efendi b. el-Hâc İbrahim, es-Seyyid el-Hâc İbrahim Efendi b. Abdülfettâh, es-Seyyid Abdülbâki Çelebi b. Musa Attâr, Kahveci Kara Mehmed Halîfe b. Veli, İsmail Çelebi b. Muslu, el-Hâc İbrahim Çelebi b. Mehmed, Molla Hasan el-Müezzin, Mehmed Çelebi b. el-Hâc Musa ve gayruhum mine’l-huzzâr.>> Ahmed Efendi b. Esad el-İmâm, Mustafa Halîfe b. İbrahim el-Müezzin, İbrahim Çelebi b. Mehmed, Mehmed Çelebi b. İbrahim, Ali Çelebi b. Mustafa, İsmail Çelebi b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4299"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4301"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o662"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>