﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 201<br>Hüküm no: 252<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ahmed Ağa Vakfı’nın tevliyet hakkının eşit olarak Nesibe Hatun ile Mehmed Ârif’e ait olduğunun tescil olunduğu</b><br><br>Nezâreti abd-i dâ‘îlerine meşrûta evkāfdan merhûm el-Hâc Ahmed Ağa nâm sâhibü’l-hayrın vakfeylediği menâzil ve dekâkîn vakfının galle ve tevliyeti hayâtda oldukça kendiye ve ba‘de vefâtihi evlâd-ı evlâd-ı evlâdına ba‘dehum utekāsına ve ba‘dehû zükûr ve inâsı derecede müsâvî olmak üzere evlâd-ı evlâd-ı evlâd-ı utekāsına ve ba‘de’l-inkırâz Medîne-i Münevvere -nevvarallâhu te‘âlâ ilâ-yevmi’l-âhire- fukarâsına şart ve ta‘yîn eylediği evlâd-ı utekādan olup el-yevm vakf-ı mezbûrun mütevelliyesi olan derûn-ı arzuhâlde ismi mezkûre Nesîbe Hatun’un yedinde olan vakfiye-i ma‘mûlün-bihâsı mefhûmundan ve ber-vech-i âtî tarafeynin ikrâr ve tasâdduklarından zâhir ve müstebân oldukdan sonra evlâd-ı utekā-yı vâkıf-ı mezbûrdan sâhib-i arzuhâl Mehmed Ârif b. Mehmed Ali mahrûse-i Galata’da mahfil-i kazâda zâtı mu‘arrefe mezbûre Nesîbe bt. Yusuf nâm hatun muvâcehesinde vakf-ı mezbûrun galle ve tevliyetine ber-mûceb-i şart-ı vâkıf ve ber-mantûk-ı vakfiye-i ma‘mûlün-bihâ evlâd-ı utekādan büyükbabam el-Hâc Hasan b. Mehmed mutasarrıf iken vefât eyledikde nevbet-i tasarruf sulbî kebîr oğlu babam mezbûr Mehmed Ali ile sulbiye kebîre kızı mezbûre Nesîbe Hatun’un vâlidesi Ümmügülsüm Hatun’a âid olup mezbûrân dahi ale’l-iştirâki’s-seviyy ber-vech-i meşrûta tevliyet-i mezkûreye mutasarrıflar iken müte‘âkiben vefât edip bu vechile nevbet-i tasarruf benimle mezbûre Nesîbe Hatun’a ale’l-iştirâki’s-seviyy âid ve râci‘ olmuş iken vakf-ı mezbûrun galle ve tevliyetini mezbûre Nesîbe Hatun müstakilleten zabt u tasarruf etmekle ber-vech-i meşrûta seviyyen tasarruf matlûbumdur deyü da‘vâ eyledikde mezbûre Nesîbe Hatun dahi cevâbında husûs-ı mezkûru ve mazmûn-ı vakfiye-i mezkûreyi ber-vech-i tafsîl bi-tamâmihâ tâyi‘aten ikrâr u i‘tirâf etmeğin alâ-mûcibi ikrârihâ mezbûre Nesîbe Hatun merkūm Mehmed Ârif ile vakf-ı mezbûrun galle ve tevliyetine şerîk olup ber-mûceb-i şart-ı vâkıf ber-vech-i münâsafa seviyyen zabt u tasarrufları iktizâ eylediği tescîl ve mübâşirleri Ali Çavuş kulları yediyle bi’l-iltimâs huzûr-ı âlîlerine i‘lâm olundu.<br><br>Fî 15 Ca sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22447"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22449"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b201"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o481"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>