﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 178<br>Hüküm no: 169<br>Orijinal metin no: [34b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Agik v. Ziron’un menzil arsası ile bağ ve suyunu Artin ve kardeşi Ohan’a satması</b><br><br>Emlâk mübâya‘ası, 210 guruş<br><br>Vilâyet-i Anadolu’da Şebinkarahisârı kasabası re‘âyâsından olup mahmiye-i İstanbul’da Alacahamam kurbünde mütemekkin Agik v. Ziron zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm kendiden asıl ve karındaşı Artin v. Haçador zimmî tarafından husûs-ı âti’l-beyânda tasdîka vekîl-i şer‘îsi Ohan v. el-mersûm Haçador zimmî muvâcehesinde ikrâr-ı tam ve takrîr-i kelâm edip akd-i âti’z-zikrin sudûruna değin yedimde müstakıllen mülk ve hakkım olup kazâ-i mezbûra tâbi‘ Börk karyesinde vâki‘ bir tarafdan Matos zimmî bağı ve bir tarafdan Taşçıoğlu Kirkor bağı ve bir tarafdan Manuk zimmî bağı ve bir tarafdan ba‘zan Haçok zimmî bağı ve ba‘zan tarîk-i âm ile mahdûd bir bâb mülk menzil arsası ve hudûd-ı mezkûr dâhilinde ma‘lûmü’l-mikdâr kürûmu mülk bağ ve derûnunda mevcûde mâ-i cârîyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mersûmân Artin ve Ohan zimmîlere iki yüz on guruşa ale’l-iştirâki’s-seviyy bey‘ ü temlik ve mahâllinde zabta mersûmânı tarafımdan taslît eylediğimde <<ol dahi ber-vech-i muharrer>> onlar dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr iki yüz on guruşu müşteriyân-ı mersûmân bana def‘ ü teslîm ben dahi yedlerinden tamamen ahz ü kabz eyledim, fîmâ-ba‘d arsa ve bağ ve mâ-i cârî-yi mezkûr mersûmân Artin ve Ohan zimmîlerin ale’l-iştirâki’s-seviyy mülk-i müşterâları ve hakk-ı sırfları olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan ben mersûmân Artin ve Ohan zimmîlerin zimmetlerini vekîl-i mersûm dahi bi’l-asâle benim zimmetimi ibrâ ve iskāt ve her birimiz ber-vech-i muharrer âharın ibrâsını bi’l-asâle ve bi’l-vekâle kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 14 R sene [1]242.<br><br>Şühûdü’l-hâl: Muhzır Mehmed Çelebi, Baronunoğlu el-Hâc Hüseyin, Karındaşı Ahmed, Muhzır Ali Çelebi<br><br>Mıgırdıç v. Yovakim, Yanmıyan? Şirin v. Artin</p>          <br><a title="Önceki sayfa" style="text-decoration:none" href="./ayrmetin.php?idno=38548"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38550"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>