﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 116<br>Hüküm no: 93<br>Orijinal metin no: [59-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Osman Reis’in câriyesi olduğunu iddia ettiği Emine bt. Süleyman’ın hür olduğunun şahitlerle ispat edildiği</b><br><br>Vilâyet-i Anadolu’da vâki‘ Gönye sancağından Arhavi kazâsına tâbi‘ Hücrevât nâm karye sükkânından Emine bt. Sül[ey]man nâm hâtun Osman Reis b. Hüseyin nâm kimesne mahzarında üzerine takrîr-i da‘vâ edip mezbûr Osman Reis câriye-i memlûkemsin deyû beni câriye edip âhara bey‘ etmek ister suâl olunup yedi kasr olunmak matlûbumdur dedikde gıbbe’s-suâl mezbûr Osman Reis cevâbında merkūme Emine’yi Rize nâm kasabada Feridun nâm kimesneden kırk altı riyâlî guruşa [60] bey‘ edip merkūme mülk-i müşterâm olmağla câriye-i memlûkedir deyip merkūme Emine’nin hürre olmasını münkir olıcak udûl-i müslimînden olup karye-i mezbûre sükkânından Ali b. Mehmed ve Hüseyin Beşe b. Ali er-Râcil li ecli’ş-şehâde meclis-i şer‘a hâzırân olup fi’l-hakīka merkūme Emine karye-i mezbûrede Süleyman nâm kimesnenin sadriye kızıdır anası adı Râziye ve maskat-ı re’si karye-i mezbûredir biz bu husûsa şâhidleriz şehâdet dahi ederiz deyû edâ-i şehâdet-i şer‘iyye ettiklerinde ba‘de ri‘âyet-i şerâ’iti’l-kabûl şehâdetleri hayyiz-i kabûlde vâkı‘a oldukdan sonra merkūme Emine’nin hürriyetine hüküm birle mâ hüve’l-vâki‘ bi’t-taleb ketb olundu. Tahrîren fî evâsıtı Cumâdelâhire sene hamsün ve erba‘în ve elf.<br><br><br>Şuhûdü’l-hâl: ( ) </p>          <br><a title="Önceki sayfa" style="text-decoration:none" href="./ayrmetin.php?idno=23320"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23322"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o540"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>