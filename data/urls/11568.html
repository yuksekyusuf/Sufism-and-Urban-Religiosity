﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 293<br>Hüküm no: 237<br>Orijinal metin no: [76a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İshak Paşa mahallesinde bulunan vakıf evin kirasının tespiti</b><br><br>Haremeyn-i Muhteremeyn Evkāfı’ndan olup mahmiye-i İstanbul’da İshak Paşa mahallesinde vâki‘ lede’l-cîrân ma‘lûmü’l-hudûd olan menzilin yevmî sekiz akçe icâre-i müeccele ve mu‘accele ile mutasarrıfı olan işbu hâfızu’l-kitâb fahrü’l-müderrisîni’l-kerîm İdris Efendi b. ( ) meclis-i şer‘-i şerîf-i lâzımü’t-teşrîfe gelip takrîr-i kelâm ta‘bîr-i bâhirü’l-merâm edip menzil-i merkūmun icâre-i müeccelesi ecr-i mislinden ziyâdedir. Kıbel-i şer‘den üzerine varılıp ecr-i misli keşf olunup icâresi tenzîl olunmak matlûbumdur dedikde savb-ı şer‘den bu fakīr ve hâssa mi‘mârlardan Üstâd Ali b. Halil ve zeyl-i kitâbda isimleri mastûr olan bî-garaz Müslimîn ile menzil-i mezbûrun üzerine varılıp <<vâki‘>> bi’l-fi‘il vakf-ı mezbûr mütevellîsi olan fahrü’l-akrân Veli Bey b. Abdülmennan nâm bevvâb-ı sultânî mahzarında keşf ve müşâhede olundukda fi’l-vâki‘ menzil-i mezbûrun icâre-i müeccelesi ecr-i mislinden ziyâdedir yevmî dörder akçe ecr-i mislidir deyu mi‘mâr-ı mezbûr ve sâir ehl-i vukūf-ı Müslimîn ittifâk eylediklerinde mâ-hüve’l-vâkı‘ bi’t-taleb sebt olundu.<br><br>Tahrîren fî-evâili Şa‘bâni’l-mu‘azzam li-sene semân ve ışrîn ve elf.<br><br>Şühûdü’l-hâl: Fahrü’l-müderrisîn Mustafa Efendi b. Hasan Efendi, Abdullah Beşe b. İbrahim er-râcil, Şaban b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11567"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11569"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o751"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>