﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 208<br>Hüküm no: 125<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Derviş Ağa’nın babasının kendisine hibe ettiği evi iade etmesi talebiyle Ali Çelebi b. Abdullah’a açtığı davayı ispat ettiği</b><br><br>Mahmiye-i İstanbul’da Sarı Musa mahallesinde sâkine Hatice bt. el-merhûm Derviş Ağa b. Abdullah nâm hatun dîvân-ı hazret-i sadrazamîde ma‘kūd meclis-i şer‘-i şerîf-i enverde Ali Çelebi b. Abdullah mahzarında üzerine da‘vâ ve takrîr-i kelâm edip hîn-i sıgārımda babam müteveffâ-yı mezbûr Derviş Ağa hâl-i hayatında ve kemâl-i akl [ü] sıhhatinde silk-i mülkünde münselik olup mahalle-i mezbûrda vâki‘ bir tarafdan Arnavud Hoca menzili ve bir tarafdan Saraylı Hatun menzili ve bir tarafdan müteveffâ-yı mezbûrun âhar menzili ve bir tarafdan tarîk-i âm ile mahdûd bir bâb oda ve sofa ve havlu ve kenîfi müştemil menzilini fâriğan ani’ş-şevâgil cemî‘-i tevâbi‘ ve levâhıkıyla bana hîbe ve temlîk yine meclis-i hîbede velâyeten benim için ittihâb ve kabz etmeğin menzil-i mezbûr vech-i meşrûh üzere benim mülk-i mevhûbum olmuş iken mezbûr Ali Çelebi <<mahal>> menzil-i mezbûra bi-gayr-ı hakkın vaz‘-ı yed eder suâl olunup menzil-i mezbûrdan kasr-ı yed ve bana teslîme tenbîh olunmak matlûbumdur dedikde gıbbe’s-suâl mezbûr Ali Çelebi cevâbında ben menzil-i mezbûru işbu yedimde olan hüccet nâtık olduğu üzere mezbûre Hatice’nin li-ebeveyn er karındaşı gāib ani’l-meclis Mehmed nâm kimesne yedinde mülk ve hakkı olmak üzere bey‘-ı kat‘î ile bana on dört bin akçe semen-i makbûza bey‘ ve temlîk ben dahi ber-vech-i muharrer iştirâ etmekle müşterâm olmak üzere vaz‘-ı yed ederim mezbûr[e] Hatice’nin ber-vech-i meşrûh mülk-i mevhûbu olduğu ma‘lûmum değildir deyicek mezbûre Hatice’den ber-vech-i muharrer müdde‘âsını mübeyyene beyyine taleb olundukda udûl-i Müslimînden olup mahalle-i mezbûre sükkânından Ahmed Çelebi b. Mustafa ve Müezzin Süleyman Efendi b. Mustafa ve Dergâh-ı âlî yeniçeri ocağından hâlâ beşinci bö[lü]kde çavuş olan Süleyman Ağa b. Yusuf nâm kimesneler li-ecli’ş-şehâde meclis-i ma‘kūd-ı mezbûra hâzırûn olup istişhâd olunduklarında fi’l-hakīka müdde‘iye-i mezbûre Hatice’nin babası müteveffâ mezbûr Derviş Ağa b. Abdullah hâl-i hayatında ber-vech-i muharrer silk-i mülkünde münselik olup mahalle-i mezbûrede vâki‘ bir tarafdan Arnavud Hoca menzili ve bir tarafdan Saraylı Hatun menzili ve bir tarafdan müteveffâ-yı mezbûrun âhar menzili ve bir tarafdan tarîk-i âm ile mahdûd bir bâb oda ve sofa ve havlu ve kenîfi müştemil menzili hîn-i sıgārımda mezbûre Hatice’ye bizim huzûrumuzda fâriğan ani’ş-şevâgil hîbe ve temlîk ve yine meclis-i hîbede müdde‘iye-i mezbûre için velâyeten ittihâb ve kabz eyledi biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iye etdiklerinde ba‘de’t-ta‘dîl ve’t-tezkiye şehâdetleri makbûle oldukdan sonra mezbûr Ali Çelebi dahi menzil-i mahdûd-ı mezbûr mezbûre Hatice’nin vech-i meşrûh üzere mülk-i mevhûbu olduğunu ikrâr u i‘tirâf etmeğin mûcebiyle ba‘de’l-hükm menzil-i mezbûrdan kasr-ı yed edip mezbûre Hatice[‘ye] teslîme mezbûr Ali Çelebi’ye tenbîh birle mâ vaka‘a bi’t-taleb ketb olundu.<br><br>Fi’l-yevmi’s-sâdis aşer min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: İbrahim Çelebi b. Ahmed, Ebûbekir Efendi b. ( ), fahrü’l-müderrisîn Halil Efendi, Ömer b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28540"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28542"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o876"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>