﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 267<br>Hüküm no: 165<br>Orijinal metin no: [47a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Beşe’nin varislerinden kardeşi Mehmed Beşe terekedeki hissesini sulh yoluyla vasiden teslim aldığı</b><br><br>Husûs-ı âti’l-beyânın mahallinde ketb ü tahrîri iltimâs olunmağın savb-ı şer‘den me’zûnen Mevlânâ İsmail Efendi el-merhûm es-Seyyid Ahmed Efendi irsâl olunup ol dahi mahmiye-i İstanbul’da Mimârayas mahallesinde sâkin el-Hâc Süleyman b. Hasan’ın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde mahmiye-i mezbûrede Mimârsinan mahallesinde sâkin iken bundan akdem vefât eden Ahmed Beşe b. Hasan’ın verâseti li-ebeveyn er karındaşı Mehmed Beşe ve li-ebeveyn kız karındaşları Şehrî ve Emine ve Cennet nâm hatunlara münhasıra olup tashîh meselesi bi-tarîkı’l-bast beş sehmden olmağla sihâm-ı mezbûreden iki sehmi mezbûr Mehmed’e ve bir sehmi mezbûrât Şehrî ve Emine ve Cennet nâm hatunlardan her birine isâbeti tahakkukundan sonra mezbûr Mehmed meclis-i ma‘kūd-ı mezbûrda tereke-i müteveffâ-yı mezbûra bi’l-vesâye vaz‘-ı yed eden işbu râfi‘ü’l-kitâb mezbûr el-Hâc Süleyman mahzarında ikrâr ve takrîr-i kelâm edip mûrisim müteveffâ-yı mezbûrun terekesinden el-Hâc Süleyman’ın makbûzu olan para dörder hesâbı üzere altı bin dört yüz akçeden hisse-i şer‘iyyeme isâbet eden iki bin beş yüz altmış akçeyi taleb ve da‘vâ eylediğimde beynimize muslihûn tavassut edip da‘vâ-yı mezkûremden beni el-Hâc Süleyman ile para dörder akçe hesâbı üzere iki bin iki yüz kırk akçe üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr iki bin iki yüz kırk akçeyi mezbûr el-Hâc Süleyman yedinden tamâmen alıp kabz eyledim min-ba‘d tereke-i müteveffâ-yı mezbûrdan hisse-i şer‘iyyeme müte‘allıka âmme-i da‘vâdan mezbûr el-Hâc Süleyman’ın zimmetini ibrâ-i âmm-ı kâtı‘u’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an ba‘s olunan Mehmed b. Hüseyin ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 14 Safer sene 1110<br><br>Şuhûdü’l-hâl: Süleyman Çelebi b. el-Hâc Ramazan, Musa Beşe b. Ebubekir, Hüseyin Çelebi b. Hasan, Mustafa Odabaşı b. Ali, el-Hâc Mehmed b. Musa, Mehmed b. Osman, İbrahim b. Ömer ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=37108"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37110"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1198"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>