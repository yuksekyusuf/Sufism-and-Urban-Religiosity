﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 299<br>Hüküm no: 321<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Abdullah’ın kocası Abdülkadir Beşe b. Ahmed’den muhalaa ile boşandığı</b><br><br>Mahrûse-i Galata’[da] Bereketzâde mahallesinde sâkine Hadice bt. Abdullah b. Abdülmennân nâm hâtun tarafından ber-vech-i âtî hul‘ ve ibrâyı ikrâra vekîli olduğu mezbûrenin zâtını ma‘rifet-i şer‘iyye ile ârifân Nasuh Efendi b. Mehmed ve Müezzin Abdurrahman Çelebi b. Ali nâm kimesneler şehâdetleriyle sâbit olan Hüseyin Efendi b. Hasan nâm kimesne meclis-i şer‘de müvekkile-i mezbûrenin zevc-i muhâlı‘ı işbu râfi‘u’l-vesîka Abdülkādir Beşe b. Ahmed nâm kimesne mahzarında bi’l-vekâle ikrâr ve takrîr-i kelâm edip müvekkile-i mezbûre Hadice Hâtun’un zevci mezbûr Abdülkādir Beşe ile beynlerinde hüsn-i zindegânîleri olmayıp hul‘a tâlibe ve râgıbe olduğu cihetle zimmetinde mütekarrır ve ma‘kūdün-aleyh olan üç bin beş yüz akçe mehr-i mü’eccelinden fâriğa olup nafaka-i iddet ve me’ûnet-i süknâsı dahi kendi üzerine olmak üzere zevci mezbûr Abdülkādir Beşe ile muhâla‘a-i sahîha-i şer‘iyye ile hul‘ olduğumda ol dahi ber-vech[-i muharrer] hul‘-i mezbûru kabûl eyledikden sonra hukūk-ı zevciyyete vesâire müte‘allika âmme-i da‘vâdan her biri âharın zimmetini ibrâ ve ıskāt eyledik dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ ve’l-ışrîn min-Zilhicceti’ş-şerîfe sene 1137.<br><br>Şuhûdü’l-hâl: Ahmed Çelebi b. Mehmed attâr, Ebûbekir Beşe b. Receb, Hasan Beşe b. Abdullah, Abdüllatif Çelebi, el-Hâc Mahmud, el-Hâc Mehmed Efendi b. Hasan. </p>          <br><a title="Önceki sayfa" style="text-decoration:none" href="./ayrmetin.php?idno=22059"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22061"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>