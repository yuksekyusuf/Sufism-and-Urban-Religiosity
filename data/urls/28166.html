﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 143<br>Hüküm no: 141<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia bt. Abdullah’ın kendisini boşayan Hüseyin Beşe b. Abdullah’dan mehir ve nafakasını alması</b><br><br>Mahmiye-i İstanbul’da Sarı Musa mahallesinde sâkine Râbia bt. Abdullah nâm hatuun karındaşı ve tarafından husûs-ı âti’l-beyâna vekîli olduğu zâtı ma‘rifet-i şer‘iyye ile ârifân Mehmed b. Ahmed ve Ahmed b. Receb nâm kimesneler şehâdetleriyle şer‘an sâbit olan Ali Beşe nâm kimesne meclis-i şer‘-i şerîf-i enver ve mahfil-i dîn-i münîf-i ezherde müvekkile-i mezbûrenin zevc-i mutallıkı bâ‘isü’l-kitâb Hüseyin Beşe b. Abdullah nâm kimesne mahzarında bi’l-vekâle ikrâr ve takrîr-i kelâm edip mezbûr Hüseyin Beşe müvekkilem mezbûreyi târih-i kitâb günü bâyinen tatlîk etmekle zimmetinde mütekarrir ve ma‘kūdün-aleyh olan iki bin akçe mehr-i müecceli ve nafaka-i iddet ve me’ûnet-i süknâsı için bi’t-terâzî ta‘yîn olunan üç yüz akçe ki min haysü’l-mecmû‘ iki bin üç yüz akçeyi zevci mezbûr Hüseyin Beşe yedinden tamâmen ahz u kabz edip hukuk-ı zevciyyete müte‘allika âmme-i da‘vâdan mezbûr Hüseyin Beşe’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledi dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Muharremi’l-harâm li-sene mi’e ve elf.<br><br>Şuhûdü’l-hâl: Mehmed Odabaşı b. ( ), Mehmed Çelebi b. Abdullah, Hüseyin Beşe b. Mustafa, Mehmed b. Ali ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28165"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28167"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o370"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>